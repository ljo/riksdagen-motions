<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1882/mot_1882__ak__64/mot_1882__ak__64-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra Kammaren, N:o 64.
          </p>
          <p>
            N:o 64.
          </p>
          <p>
            Af Herr A. Hedin: Om revision af strafflagens tjugonde kapitel.
          </p>
          <p>
            Mer och mer gör sig den åsigten gällande, att vår strafflagstiftning
            bör förmildras. Om det ock må kunna anses tvifvelaktigt, huruvida
            för sådant ändamål omarbetning af hela strafflagen är af nöden,
            torde åtminstone väsentliga ändringar i strafflagens 20:de kapitel
            om tjufnad vara påkallade. Nämnda kapitel innehåller en från äldre
            strafflagar hemtad grundsats, att af det stulnas värde beror,
            huruvida en om tjufnad förvunnen antingen kan få försona sin förseelse
            med ett lindrigare straff, såsom böter eller enkelt fängelse,
            eller måste dömas till straffarbete med påföljd af vanfrejd. Om
            det än må vara sant, att vid straffets bestämmande afseende bör
            fästas vid den större eller mindre skada, som den brottslige förorsakat,
            så är det godtyckliga stadgandet i berörda kapitel, enligt hvilket
            tillgrepp af 15 kronors värde eller derunder kan försonas med
            lindrigt bötes- eller fängelsestraff, men tillgrepp utöfver 15
            kronors värde medför ett så svårt straff som straffarbete och
            vanfrejd, ingalunda någon logisk följd af den anförda grundsatsen.
            Ty vore en sådan slutföljd rigtig, så hade den ock bort finna
            ett uttryck i 22:dra kapitlet, som angår ett icke mindre sambhälls-
            vådligt brott mot egendom, nemligen bedrägeri; men ehuru genom
            detta sistnämnda brott skadan för egaren väl oftast uppgår till
            vida högre belopp än vid tjufnad, finnes i fråga om bedrägeri
            icke någon bestämmelse derom, att ett visst värde skall föranleda
            straffskärpning i synnerlig grad. Utom det att den omnämnda grundsatsen
            i 20:de kapitlet sålunda uppenbart strider mot straffprincipen
            i fråga om andra egendomsbrott, komma de på visst värde beroende
            straffbestämmelserna ofta att visa sig olämpliga och till och
            med orättvisa. Om det för staten måste vara af största vigt att
            rädda brottslingen från fortgående på brottets bana, så motverkar
            den ju sitt ändamål genom att använda så stränga straff, att brottslingen
            derigenom ohjelpligen utstö- ' tes ur samhället. Erfarenheten
            visar ock, att månge domare, vid hand- läggning af tjufnad första
            gången till värde af 16—20 kronor, icke sällan af de hårda bestämmelserna
            finna sig manade till att söka få värdet nedsatt,
          </p>
          <pb facs="riksdagen-motions-pdf/data/1882/mot_1882__ak__64/mot_1882__ak__64-002.pdf"/>
          <p>
            Motioner i Andra Kammaren, N:o 64. 9
          </p>
          <p>
            så att endast lindrigt straff ådömes, och derigenom åt brottslingen
            det till- fälle till förbättring lemnas, som genom ett hårdare,
            af vanfrejd åtföljdt straff, i de festa fall skulle omintetgöras.
            Mången vilseförd har sannolikt genom ett sådant domarens förfarande
            blifvit räddad åt samhället, men otaliga äro de fall, då en sådan
            utväg ej funnits, och de första gången brottslige, i följd af
            lagens stränghet och tryckta af vanfrejden, föranledts eller rentaf
            tvungits till fortsättande af en brottslig lefnad. Mig synes derför
            i högsta måtto önskligt, att 20:de kapitlet straffla- gen ändras
            derhän, att tjufnadsbrott, ehvad värdet är större eller mindre,
            må första och andra gången kunna försonas med böter eller enkelt
            fängelse, utan påföljd af vanfrejd, och att först vid andra gången
            tjufnad under för- svårande omständigheter straffarbete och förlust
            af medborgerligt förtroende ådömas. I det anförda 20:de kapitlet
            förekomma bestämmelser, enligt hvilka straffet för återfall i
            tjufnad är vida strängare än för återfall i andra brott. Då det
            torde vara svårt att utfinna något fullt giltigt skäl för dessa
            bestämmelser, helst då, såsom förut är nämndt, den som för tjufnad
            under- gått straffarbete och stämplats med vanfrejd, i de flesta
            fall för sig finner vägen stängd till försörjning genom redligt
            arbete och sålunda ofta tvingas till nya brott, vill det synas
            mig, att de ytterligt stränga iterationsstraffen för tjufnad äro
            ändamålsvidriga. Genom deras borttagande skulle för öfrigt icke
            ringa kostnad för fångvården inbesparas. Jag tillåter mig sålunda
            att föreslå en revision af strafflagens 20:de kapitel, i syfte,
            dels att tjufnadsbrott, ehvad värdet är större eller mindre, må
            första och andra gången kunna försonas med böter eller enkelt
            fängelse, utan påföljd af vanfrejd, dels att de särskilda straffen
            för återfall i tjufnad må upphäfvas, eller åtminstone i betydlig
            mån mildras; samt att, derest Lag-Utskottet ej skulle vara i tillfälle
            att framlägga ett förslag till omarbet- ning af ifrågavarande
            kapitel, Riksdagen måtte i skrifvelse till Kongl. Maj:t anhålla,
          </p>
          <p>
            att Kongl. Maj:t ville till nästa Riksdag aflåta propo- sition
            med förslag till förändring af strafflagen i ofvan angifna syfte.
            Stockholm den 29 Januari 1882. : A. Hedin.
          </p>
          <p>
            Bih. till Riksd. Prot. 1882. 1 Saml. 2 Afd. 2 Band. 10 Häft.
            2
          </p>
        </div>
      </div>
    </body>
  </text>
</TEI>
