<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1886/mot_1886__ak__22/mot_1886__ak__22-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 22, 27
          </p>
          <p>
            N:o 22. Herr S. Johnson i Hvetlanda: Om åsättande af tull å dextrin.
          </p>
          <p>
            Ett af hufvudvilkoren för ett lands framåtskridande i industrielt
            hänseende är att industrin går hand i hand med landets Jordbruk,
            för hvilket senare detta naturligtvis också medför stora fördelar.
            Mången industri, som skulle vara en lämplig anknytningspunkt dem
            emellan, kan dock icke komma till stånd, på den grund, att vårt
            eget jordbruk icke kan lemna råvaran till samma pris, som de större
            kultur- ländernas, t. ex. Tysklands. För att häfva ett sådant
            missförhållande finnes, enligt min mening, endast ett tänkbart
            medel, och detta är fa- brikatets beläggande med införseltull.
            En fabrikation, som jag af flera skäl anser vara väl förtjent
            af ett dylikt skydd, är dextrinfabrika- tionen. Dextrinen beredes
            af potatisstärkelse och är ett slags gummi, som i betydliga qvantiteter,
            minst 2 å 300,000 kilo pr år, användes inom vårt land, i kattuntryckerier,
            vid tapettryck, kortfabriker m. fl. inrätt- ningar. Att penningar
            för inköp af detta fabrikat gå till utlandet och att vår egen
            råvara, potatisen, icke för ändamålet kommer till använd- ning,
            är så mycket mera oekonomiskt, som tillverkningen af dextrin är
            en synnerligen lätt sak; hela fabrikationen består hufvudsakligen
            i stärkelsens upphettande till en viss värmegrad. Enda förklaringen
            på dessa oegentligheter är, att utomlands, till följd af lämpligare
            klimat och jordmån för potatisodling, stärkelse kan produceras
            till betydligt billigare pris. Så var medelpriset i Tyskland under
            förra året å dex- trin 23 öre per kilo, hvilket motsvarar ett
            stärkelsepris af högst 15 öre per kilo, då deremot stärkelsen
            hos oss betingar ett pris af 28 å 30 öre per kilo. All konkurrens
            under sådana förhållanden är natur- ligtvis en omöjlig sak. Förutom
            de redan nämnda, torde bland andra följande skäl tala för dextrins
            beläggande med tull, nemligen:
          </p>
          <pb facs="riksdagen-motions-pdf/data/1886/mot_1886__ak__22/mot_1886__ak__22-002.pdf"/>
          <p>
            28 Motioner i Andra Kammaren, N:o 22.
          </p>
          <p>
            att derigenom beredes tillfälle för jordbrukaren att få sälja
            sin potatis; att stärkelse i hvarje hem med största lätthet kan
            beredas; att potatis i form af stärkelse vid hvilken årstid som
            helst, så- ledes äfven vid köld, blir lätt transportabel, hvilket
            ju är af stor vigt för ett från vigare kommunikationer aflägset
            jordbruk; att då man funnit skäligt sätta tull å drufsocker, som
            likaledes är en produkt af stärkelse, samma skäl tala för tull
            å dextrin, till och med i ännu högre grad, emedan det senare säkerligen
            har mycket större användning. Slutligen vill jag endast omnämna,
            att i min hemtrakt fabrikation af dextrin i mindre skala bedrifvits,
            men, såsom af det anförda framgår, under så ogynsamma förhållanden,
            att arbetet i afvaktan på tullskydd måste nedläggas. Med fäst
            hänsyn derå, att dextrin och drufsocker, såsom varande båda produkter
            af stärkelse, stå hvarandra synnerligen nära, vågar jag på grund
            af anförda skäl föreslå, det Riksdagen ville besluta, att dextrin
            belägges med en tull lika med den å drufsocker redan befintliga
            eller hvad Riksdagen i detta afseende annars kan finna skäligt.
          </p>
          <p>
            Stockholm den 23 Januari 1886. S. Johnson
          </p>
          <p>
            från Jönköpings län.
          </p>
          <p>
            RÄTTELSE: i motionen N:o I.
          </p>
          <p>
            Sid. 7 rad. 13, 14 uppifrån står: verksamhetsort. läs: verksamhetsart.
          </p>
          <p>
            Stockholm, tryckt hos K. L. Beckman, 1886.
          </p>
        </div>
      </div>
    </body>
  </text>
</TEI>
