<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1889/mot_1889__ak__71/mot_1889__ak__71-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andrä Kammaren, N:o 71.
          </p>
          <p>
            N:o 7l.
          </p>
          <p>
            Af herr A. W. Nilson i Lidköping, om skrifvelse till Kongl. Maj:t
            angående rätt för qvinna att kunna inväljas till medlem
          </p>
          <p>
            af skolråd.
          </p>
          <p>
            Hvilka åsigter man än må hysa angående frågan om qvinnans rätt
            att deltaga och besluta i statens och kommunens angelägenheter
            i all- mänhet, så tror jag dock icke att meningarne gerna kunna
            vara delade derom, att ledamotskapet i skolråd är en funktion,
            som ofta kan lika lämpligt anförtros åt qvinnan som åt mannen.
            Jag anser derför tiden vara inne, att nu gällande lagstiftning
            varder ändrad i sådant syfte, att hinder ej längre må möta för
            hennes inväljande i skolråd. Då jag nu alltså går att väcka förslag
            härom, beder jag dock få på förhand förklara, det jag önskar se
            detsamma stäldt helt och hållet utanför den vidtomfattande frågan
            rörande qvinnans politiska och sociala ställning i samhället.
            Mitt förslag afser endast att åstadkomma en efter mitt förmenande
            högst nödig reform i skolrådens sammansättning, hvaraf goda frukter
            synas mig kunna väntas för folkskolan och folkbildnin- gen. Äfven
            inskränkt till sådan dimension torde förslaget ega tillräcklig
            vigt och betydelse, för att vara väl förtjent af Riksdagens synnerliga
            uppmärksamhet. Folkskoleinspektörernas nyligen utkomna och till
            Riksdagens med- lemmar utdelade berättelser om folkskolorna i
            riket för åren 1882—1886 lemna visserligen glädjande vittnesbörd
            om folkskoleväsendets utveck- ling, om nit och duglighet hos lärare
            och lärarinnor i allmänhet, om folkets stigande intresse för skolan
            och dess beredvillighet, öfver hufvud taget, att efter förmåga
            underkasta sig afsevärda ekonomiska uppoffringar för densamma.
            Men uti en punkt äro inspektörernas uttalanden icke lika tillfredsställande,
            nemligen rörande den tillsyn öfver skolan, som
          </p>
          <pb facs="riksdagen-motions-pdf/data/1889/mot_1889__ak__71/mot_1889__ak__71-002.pdf"/>
          <p>
            Motioner i Andra Kammaren, N:o 71. 7
          </p>
          <p>
            skolrådet har till skyldighet att utöfva. Om skolans sjelfskrifne
            ord- förande uttalas väl enstämmigt det berömliga vitsordet, att
            de allra fleste med nit och intresse omfatta folkskolans sak samt
            för densamma offra mycken både tid och möda. Beträffande deremot
            skolrådens öfrige medlemmar utfalla inspektörernas omdömen helt
            annorlunda. Uti de till inemot ett 50-tal afgifna berättelserna
            uttalas nästan allmänt den förklaringen, att dessa medlemmar fullgöra
            sina åligganden på ett mycket lamt och försumligt sätt. Endast
            ett fåtal inspektörer har funnit för- hållandet någorlunda tillfredsställande,
            hvarjemte, såsom väl kan tänkas, äfven de öfrige erkänna, att
            i ett och annat skoldistrikt glädjande un- dantag gifvas, äfvensom
            att här och der enstaka skolrådsmedlemmar visat varmt intresse
            och nit för skolan. Men deras allmänna omdöme blifver dock, att
            tillsynen öfver skolan varit från de valde skolrådsmed- lemmarnes
            sida i hög grad försummad. Äfven sådana åligganden, som af hvarje
            skolrådsmedlem böra kunna fullgöras, såsom att på från lärare
            eller lärarinna gjord anmälan hålla barnen till ordentliga skolbesök,
            för- summas alltför ofta, heter det i berättelserna, och utom
            det stöd, lä- raren eger uti ordföranden, står han ensam i arbetet
            vid barnens un- dervisning. Det må nu så vara, att denna öfverklagade
            slapphet hos skolrådets medlemmar kan till en del hafva sin ursäkt
            och förklaring uti deras för ett sådant uppdrag måhända otillräckliga
            insigter och bristande tid, så är förhållandet icke desto mindre
            att beklaga, och något bör göras för att, om möjligt, erhålla
            en bättre och lämpligare sammansättning af skolråden. I detta
            hänseende tror jag, att ganska mycket skulle vinnas, i fall plats
            inom skolråden blefve inrymd äfven åt qvinnor. Inom de flesta
            skoldistrikt saknas antagligen icke qvinnor, som vore för detta
            uppdrag lämpliga och hos hvilka torde kunna förutsättas både bättre
            tid och större intresse att med nit och allvar fullgöra skolrådets
            vigtiga åliggan- den. I hemmet är det oftast modern, som utöfvar
            tillsynen öfver bar- nens undervisning och ordentliga skolgång
            och som uppmärksammast följer deras arbete och framsteg i skolan.
            Hennes vakna nit för sina egna barns goda undervisning skulle
            nog, derom må man vara öfver- tygad, äfven sträcka sig till skolans
            hela verksamhet, i fall åt henne ombetros att hafva en öfvervakande
            uppsigt öfver densamma. Af en bland folkskoleinspektörerna omnämnes,
            att i en församling, der särskilde tillsyningsmän varit tillsatte
            — såsom mångenstädes, ehuru med föga lyckligt resultat, plägat
            ega rum — man på sista siden tagit sig för att lemna detta uppdrag
            åt qvinnor, och, att döma af den er-
          </p>
          <pb facs="riksdagen-motions-pdf/data/1889/mot_1889__ak__71/mot_1889__ak__71-003.pdf"/>
          <p>
            8 Motioner i Andra Kammaren, N:o 71.
          </p>
          <p>
            farenhet, som redan gjorts, är detta, säger han, en mycket god
            tanke. Genom att fullständigare inslå på denna väg och tillåta
            qvinnors in- väljande såsom medlemmar i skolråden synes man mig
            skola finna ett godt botemedel till afhjelpande af bristerna i
            de nuvarande skolstyrel- sernas sammansättning, hvilka af inspektörerna
            så bjert framhållas. I hvarje fall kan det aldrig vara någon fara
            att i lagstiftningen taga ett sådant steg. Intet band varder dermed
            lagdt på de väljandes frihet att i församlingarnas skolråd framgent
            såsom hittills uteslutande insätta »lämpligt antal för nit om
            skolväsendet kände män». Men det ligger åtminstone intet ondt
            deri, att i de kommuner, der för detta uppdrag lämpliga qvinnor
            finnas att tillgå, de väljande ega rättighet att, om de så vilja,
            äfven utse dessa till medlemmar i skolråden. Utan tvifvel skulle
            man ock på många ställen skynda att till folkskolans fromma begagna
            sig af en sådan rättighet. Jag har icke förbisett, att det förslag,
            jag här önskar framlägga, icke låter sig genomföras utan högst
            väsentliga förändringar i kongl. förordningen om kyrkoråd och
            skolråd, synnerligast dess $ 24, hvars valbarhetsbestämmelser
            i sådant fall måste för såväl man som qvinna göras oberoende af
            rättigheten att deltaga i kyrkostämmas öfverlägg- ningar och beslut.
            Men innebär mitt förslag en god tanke, som för- tjenar beaktas,
            så tviflar jag icke heller på möjligheten att få till stånd en
            sådan lagbestämmelse, som medgifver, att qvinnor, utan afseende
            på om de ega rösträtt å kyrkostämma eller icke, må kunna inväljas
            till medlemmar i skolråd, blott de i öfrigt med afseende på ålder
            och andra qvalifikationer, som det kan pröfvas nödigt föreskrifva,
            befinnas vara dertill kompetenta. Då skolrådet icke är någon beskattande
            myndighet, utan, så vidt det rörer utgifter, endast har att verkställa
            kyrkostämmas beslut, så ligger ingen fara uti att valbarhet till
            denna funktion till- delas andra än dem, som äro å kyrkostämma
            röstberättigade. Jag tillåter mig alltså föreslå, att Riksdagen
            måtte besluta i skrifvelse till Kongl. Maj:t anhålla om sådana
            ändringar i gällande kongl. förordningen om kyrkoråd och skolråd,
            att äfven qvinna må, under vissa vilkor, kunna inväljas till med-
            lem af skolråd. Om remiss till vederbörligt utskott anhålles.
            Stockholm den 26 januari 1889. A. W. Nilson. Häri instämmer: Arvid
            Gumeoelius.
          </p>
        </div>
      </div>
    </body>
  </text>
</TEI>
