<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1890/mot_1890__ak__21/mot_1890__ak__21-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 21. 5
          </p>
          <p>
            N:o 21.
          </p>
          <p>
            Herr P. Waldenström, om skrifvelse till Kongl. Maj:t med begäram
            om framläggande af förslag till ändring af $ 14 riksdagsordningen.
          </p>
          <p>
            En af de frågor, som för närvarande kanske mer än alla andra
            påkalla den allmänna uppmärksamheten, är det allt mer och mer
            i vårt land växande krafvet på en utsträckning af den politiska
            valrätten. Jag tror icke, att det är rätt att slå döförat till
            för detta kraf, och jag tror derför också, att det icke är klokt.
            Jag anser det icke vara rätt af det skäl, att det utan tvifvel,
            trots alla missbruk, som man kan hafva att befara, likväl icke
            kan nekas, att af de myndige män, som befinna sig under det närvarande
            strecket, en stor mängd, om icke största delen, utgöres af förståndiga,
            sansade och redbara personer, för hvilkas uteslutande från allt
            inflytande på de politiska angelägenheterna man icke har något
            rimligt skäl. Många af dessa kunna derjemte hafva en ganska god
            skolbildning, som sätter dem i stånd att bättre bedöma offentliga
            förhållanden än mången annan, som har 800 kronor inkomst eller
            står skrifven såsom egare af en fastighet, gom hel och hållen
            tillhör hans fordringsegare — för att 'ej tala derom, att inkomst
            och egendom icke kunna anses vara mätare på insigt och omdöme.
            Är det sålunda enligt mitt förmenande icke rätt att utesluta dem
            från politisk valrätt, så är det icke heller klokt. Ty det torde
            aldrig i något fall vara klokt att göra annat än det, som är rätt.
            Att såsom politiskt omyndige från valrätt utesluta hederliga män
            för det, att de icke hafva en viss inkomst eller egendom, det
            förbittrar sinnena, såsom hvar och en sjelf kan se. Det väcker
            misstroende mellan de olika sam-
          </p>
          <pb facs="riksdagen-motions-pdf/data/1890/mot_1890__ak__21/mot_1890__ak__21-002.pdf"/>
          <p>
            6 Motioner i Andra Kanmaren, N:o 21.
          </p>
          <p>
            hällslagren. Det skärper klasshatet allt mer och mer och försvårar
            der- för med hvarje år en lugn och lycklig lösning af den vigtiga
            frågan. Ty förutom det att orättvisan ökar bitterheten, komma
            äfven anspråken att drifvas allt mer och mer upp. De, som från
            början skulle hafva nöjt sig med någonting rimligt, blifva genom
            det orättvisa motståndet orimliga i sina fordringar. Detta är
            en erfarenhet, som man alltjemt får göra på det politiska lifvets
            område. Utan tvifvel komma vid denna riksdag liksom vid föregående
            riksdagar många motioner att väckas om en utsträckning af den
            politiska valrätten, samt många olika förslag att gifvas. - Det
            torde dock blifva för den enskilde riksdagsmannen omöjligt att
            formulera ett sådant förslag, som skulle kunna hafva utsigt att
            vinna Riksdagens bifall. Erfarenheterna från de föregående riksdagarne
            torde mer än tillräckligt bevisa detta. Då emellertid saken är
            i högsta grad magtpåliggande och tarfvar en så snar lösning som
            möjligt, anhåller jag att få föreslå,
          </p>
          <p>
            att Riksdagen måtte i skrifvelse till Kongl. Maj:t hemställa,
            att Kongl. Maj:t ville låta utarbeta samt för Riksdagen till grundlagsenlig
            behandling förelägga förslag till sådana ändringar i 8 14 riksdagsordningen,
            som kunna motsvara rättvisa kraf på utsträckning af den politiska
            valrätten.
          </p>
          <p>
            Stockholm den 20 januari 1890.
          </p>
          <p>
            P. Waldenström.
          </p>
        </div>
      </div>
    </body>
  </text>
</TEI>
