<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1896/mot_1896__ak__133/mot_1896__ak__133-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 133. 1
          </p>
          <p>
            N.o 133.
          </p>
          <p>
            Af herr E. 0. W. Wayvrinsky, om skrifvelse till Kongl. Maj:t
          </p>
          <p>
            angående skärpta straffbestämmelser emot djurplågeri m.m.
          </p>
          <p>
            Den erkännansvärda verksamhet, djurskyddsföreningarna utvecklat,
            har onekligen i hög grad bidragit att väcka och underhålla en
            djupare med- känsla för djuren och att inskärpa bättre begrepp
            om menniskans plig- ter mot desamma. Då Svenska allmänna djurskyddsföreningen
            vidtagit den åtgärd att åt lärare och lärarinnor vid Sveriges
            folk- 'och småskolor mot en särskildt låg afgift lemna medlemskap
            och dermed följande till- gång till djurskyddslitteratur, har
            föreningen helt visst beträdt en gyn- sam väg, så vida tillfället
            beaktas. Endast derigenom, att hos lärarne inplantas lärdomar
            i detta hän- seende och väckas kraftiga inre maningar, kunna nemligen
            de anvisningar, som i Kongl. Maj:ts cirkulär till domkapitlen,
            direktionerna öfver Stock- holms stads undervisningsverk m. fl.
            år 1892 lemnas rörande djurskydds- undervisningen, bära någon
            frukt. I detta cirkulär fästes skolföreståndares och lärares,
            särskildt lärar- nes i kristendomskunskap och naturkunnighet,
            uppmärksamhet på ange- lägenheten deraf, att ungdomen erhåller
            en rätt insigt i menniskans för- hållande till djurverlden samt
            i de skyldigheter, som menniskan till följd deraf har mot såväl
            de vilda som de tama djuren, i syfte att derigenom ungdomens medkänsla
            för djuren må väckas samt all onödig grymhet mot dem undanrödjas.
            Bih. till Riksd. Prot. 1896. 1 Saml. 2 Afd. 2 Band. 26 Häft. (N:is
            133—136). 1
          </p>
          <pb facs="riksdagen-motions-pdf/data/1896/mot_1896__ak__133/mot_1896__ak__133-002.pdf"/>
          <p>
            2 Motioner 1 Andra Kammaren, N:o 133.
          </p>
          <p>
            Emellertid vinnes det åsyftade målet endast långsamt och ofullstän-
            digt ensamt på denna väg. Och under tiden få de stumma djuren
            utstå allehanda lidanden. Få göra sig någon rigtig föreställning
            om huru mångskiftande till arten och huru vanligt djurplågeriet
            är ännu i våra dagar, trots allt som göres för att undanrödja
            det. På samma gång miss- handeln af djuren är en grym oförrätt
            mot dem, bidrager den i hög grad att demoralisera och förhärda
            dess utöfvare. Råhet förvildar. Och exemplet smittar vidt omkring.
            Hur många upprörande scener, hvarvid djuren äro de oskyldiga off-
            ren för husböndernas eller drängarnes dåliga lynne, slarf eller
            råhet syn- nerligast under rusets inflytande, uppföras ej vid
            och efter våra markna- der och i all synnerhet som följd af krogarnes
            och ölnästenas lössläppta orgier. Ingen upptecknar dem. Pinan
            består icke blott i hugg och slag, utan lika ofta derjemte i svält
            och annan vanvård. Det sportmessiga, cirkusmessiga och vetenskapliga
            djurplågeriet vid- gar samtidigt sitt område. Vid kreaturstransporter
            återstår ännu mycket att önska i afseende på omsorg om djuren;
            vid slagt likaså. Vid jagt och fångst blifva nog ofta både de
            tama och de vilda dju- ren plågade på det omenskligaste sätt,
            ehuru litet nog förspörjes derom. Ett betecknande fall omnämndes
            nyligen i pressen under följande notis: »Cirka 170' stycken räfvar
            har herr —n i —d under de senaste 20 åren fångat i räfgrop. Det
            obehagligaste med sådan fångst är, att man å den i gropens midt
            befintliga stolpen skall hafva såsom agn eller bete fasttjudrad
            en lefvande anka, hvilken derstädes under de kalla vinternät-
            terna får både frysa och vara rädd samt äfven mången gång blifva
            illa medfaren af räfven, då denne störtar ner i gropen.» Att på
            öfvertygandets väg söka råda bot för allt detta vore fåfängt.
            Lagens hand måste verksamt ingripa. Strafflagens 18 kap. stadgar
            i $ 16: »Visar någon i behandling af egna eller andras kreatur
            uppenbar grymhet; straffes med böter, högst etthundra riksdaler.»
            — De, som af tanklöshet och dåligt föredöme för- ledas till grymhet
            mot djuren, korrigeras lätt. Men råa naturer taga säl- lan rättelse;
            då sinnet rinner till och ruset kanske derjemte förvildar dem,
            äro djuren ohjelpligt hemfallna åt deras tyranni. De ringa böter,
            som vanligen ådömas dem, afskräcka alls icke. Rättsligt tilltal
            undgå de oftast.
          </p>
          <pb facs="riksdagen-motions-pdf/data/1896/mot_1896__ak__133/mot_1896__ak__133-003.pdf"/>
          <p>
            Motioner 1 Andra Kammaren, N:o 133. 3
          </p>
          <p>
            I regeln äro djurplågare också menniskoplågare och såsom sådana
            fruktade, hvarför de äfven af detta skäl åtminstone länge få gå
            oanta- stade och fortsätta med sin misshandel af de arma djuren.
            Och blifva de tilltalade, behöfva de endast hålla sig undan, då
            de sökas med stämning, eller under rättegången anlita de många
            utvägar, som stå öppna att draga ut på målet, för att, särskildt
            på landsbygden, långa tider kunna fortsätta sitt djurplågeri.
            Huru den grymmaste misshandel af djur kan under en lång tid fortgå,
            ber jag med ett exempel bland många få visa. En gård i en af Sveriges
            tätast bebodda trakter eges af en man, som i grymhet och råhet
            mot djuren söker sin like. En tidning i trak- ten, till hvars
            redaktion ryktet om mannens bedrifter nådde, lät nyligen undersöka,
            huru med saken förhöll sig, genom att sända redaktionssekrete-
            raren till platsen. Det fans i trakten blott en mening om : förbållandet.
            Men ingen af grannarne vågade ingripa, emedan de fruktade för
            djur- plågarens hämnd. En antydning om vidden och arten af det
            djurplågeri, han utöfvade och ännu är fri att utöfva, lemnar tidningen
            i fråga i en artikel, ur hvil- ken det kan vara nog att anföra
            följande, hvars rigtighet mig veterligen ej blifvit .bestridd.
            »En häst hade kommit öfver ett bredvid honom stäldt mjölämbar
            och ätit ur dess innehåll. Han straffades härför med att piskas,
            till dess stora hål uppkommit på djurets ben. En tjurkalf var
            helt nyligen föremål för hans vrede och blef spar- kad på buken,
            så att tjuren sedan insjuknade. En annan tjur tämde han genom
            att städse sparka honom på fram- benen, till dess djuret låg på
            marken. En ko lär han ha sparkat ofärdig. Allt detta är saker,
            som hvar och en bland grannarne och förbire- sande den ena eller
            andra gången sett. Hvad som tilldragit sig utan vittnen, vågar
            man knappt tänka på. Att någon, som mannen säger, »lägger sig
            i hvad han gör med sina djur», tål han alls icke, och ej många
            våga heller, af fruktan för sitt eget skinn, göra det. Djurplågeriet
            fortgår derför ännu denna stund i all sin ohygglighet, liksom
            det antagligen gjort allt sedan den dag, för 12 a 14 år sedan,
            då mannen tillträdde sin gård. Ett åeyna vittne har berättat,
            huru mannen en gång betedde sig mot en honom tillhörig ko, hvilken
            han i vittnets åsyn sparkade på no-
          </p>
          <pb facs="riksdagen-motions-pdf/data/1896/mot_1896__ak__133/mot_1896__ak__133-004.pdf"/>
          <p>
            4 Motioner i Andra Kammaren, N:o 138.
          </p>
          <p>
            sen, så att blodet frustade ur näsborrarne på det arma djuret,
            hvilket skälfvande stod alldeles stilla och borrade nosen ned
            i marken. Äfven sparkade han samma ko på bakbenen och på buken,
            så att hon sedan mjölkade blod. En person förmälde, att han en
            gång, då han skulle hafva hö af mannen, bevittnade, huru denne
            råkade i raseri och med högaffelskaftet på hufvudena bearbetade
            några djur i sin ladugård. En annan gång hade observerats, hur
            han plockade upp stora stenar i vagnen, då han kom åkande, och
            sedan slungade dessa, den ena efter den andra, på hästen, som
            sprang i sken.» Och sådana scener äro vanliga!
          </p>
          <p>
            Följande bevittnade utlåtanden af personer, som dels haft daglig
            och lång erfarenhet af de sorgliga förhållandena, dels tillfälligtvis
            gjort sina iakttagelser, bestyrka tidningens uppgifter:
          </p>
          <p>
            »Undertecknads erfarenhet (det mesta deraf grundande sig på person-
            liga iakttagelser) angående det sätt, på hvilket djur behandlas
            af landt- brukaren —n, är följande: Inledningsvis må nämnas, att
            ofvan sagda person är innehafvare af en gård i X härad, —lands
            län, der han i en större uthusbyggnad har inhysta hästar och kor
            samt andra kreatur. Han är till sitt skaplynne ytterst elak, rå,
            inbunden och våldsam samt kan på en gång, utan märkbar orsak,
            betagas af det vildaste raseri. Han är såsom berusad vida bättre,
            än när han är nykter. Har han fått ett anfall af dåligt lynne
            — hvilket är långt ifrån sällsynt — har han blifvit ond på någon,
            eller har annars något gått honom emot, ögonblickligen plägar
            han rusa ner till ladugården, gripa en piska eller en skyffel
            eller något annat tillhygge samt dermed bear- beta närmast stående
            häst eller ko på ben, bål och hufvud, eller ock spar- kar han
            med tunga träskor djuren på buk och ben. De hoppa och stampa under
            slagen och sparkarne, så att det höres upp till boningshuset.
            Går han blott för ro skull ner till ladugården, behöfves endast
            den allra minsta anledning för att han skall kasta sig öfver något
            af kreatu- ren och misshandla det. Ett råmande, en gnäggning eller
            en blick från djuren på hushållerskan, som kommer med bröd, äro
            dertill nog. Ber hon eller någon annan honom att sluta upp, förvärras
            endast saken. Kreaturen känna så väl hvad som förestår, att de
            skälfva, blott de höra sin husbondes röst.
          </p>
          <pb facs="riksdagen-motions-pdf/data/1896/mot_1896__ak__133/mot_1896__ak__133-005.pdf"/>
          <p>
            Motioner i Andra Kammaren, N:o 133. 5
          </p>
          <p>
            Kör han med sina hästar eller oxar på åkern, händer det sällan,
            att han nöjer sig med att begagna piska såsom pådrifningsmedel,
            utan plägar han i stället taga upp och på de framför honom gående
            djuren kasta större jordkakor och stenar. Befinner han sig i närheten
            af en gärdes- gård, "brukar han också rycka till sig störar, som
            han flitigt använder att slå med. Djurens kroppar bära efter denna
            behandling ofta synliga märken. 3 Allt detta är saker, som hvar
            och en bland grannarne och förbi- resande den ena eller andra
            gången sett och med mig kunna intyga.
          </p>
          <p>
            —g den 1 februari 1895.»
          </p>
          <p>
            Namn.
          </p>
          <p>
            Namnteckningen bevittnad.
          </p>
          <p>
            »Angående —ns i —by sätt att behandla sina djur kunna vi, hans
            nära grannar, enligt egen erfarenhet meddela: Hans sinnelag är
            hårdt, och han kan hastigt betagas af våldsamt vredesmod, som
            kan vara farligt nog för den, mot hvilken det bryter ut, menniska
            eller djur. När han på åkern kör med sina djur, brukar han, för
            att drifva på dem, kasta stenar m. m. samt slå dem med gärdesgårdsstörar
            och dylikt. Reser han bort till närmaste stad torgdagar, eller
            till kreatursmöten i —e eller —g, plägar han låta de hemmavarande
            djuren under tiden stå utan såväl mat som tillsyn. Man kan vid
            sådana tillfällen — hvilka kunna vara ända till ett dygn — få
            höra kornas ängsliga råmanden från den stängda ladugården. Detta
            naturligtvis under de tider, då han sak- nar hushållerska eller
            annan tjenare. —n har sjelf för mig omtalat, huru han medelst
            sparkar tämt en något ond tjur. Flera andra liknande exempel på
            hans förfaringssätt mot djuren känna vi ock, liksom samtliga våra
            grannar.
          </p>
          <p>
            —by den 3 februari 1895.»
          </p>
          <p>
            Namn. Namn,
          </p>
          <p>
            Namnteckningarna bevittnade,
          </p>
          <pb facs="riksdagen-motions-pdf/data/1896/mot_1896__ak__133/mot_1896__ak__133-006.pdf"/>
          <p>
            6 Motioner i Andra Kammaren, N:o 133.
          </p>
          <p>
            »Med afseende på —ns i —by förhållande till sina kreatur kan
            jag, som i nära tre år varit hushållerska på stället, meddela:
            —n är af ett lika hårdt, uppbrusande och våldsamt som svårförstådt
            sinnelag. Utan att man dertill kan se ringaste orsak, betages
            han under- stundom helt plötsligt af ursinne, hvilket han, enligt
            hvad han sjelf sagt mig, är ur stånd att beherska, och som ibland
            leder till de häftigaste och våldsammaste uppträden, ofta rigtade
            mot hans kreatur, dem han misshandlar med slag och sparkar, de
            förra utdelade med olika tillhyggen. Förböner göra det än värre.
            På hans grymhet mot kreaturen har jag under min tjenstetid sett
            talrika exempel.
          </p>
          <p>
            —by den 3 februari 1895.»
          </p>
          <p>
            Namn.
          </p>
          <p>
            Namnteckningen bevittnad.
          </p>
          <p>
            »Att landtbrukaren —n från —by under år 1894 å —torg utan tillsyn
            lemnat sina hästar från morgon till på qvällen, då de af mig blifvit
            tillvaratagna och då lemnade foder och vatten; varder härmed intygadt.
          </p>
          <p>
            —by den 4 februari 1895.»
          </p>
          <p>
            Namn.
          </p>
          <p>
            Fjerdingsmon.
          </p>
          <p>
            »Att landtbrukaren —n från —by här i ett qvarnstall tisdagen
            den 22 januari detta år utan tillsyn och mat lemnat en honom tillhörig
            häst tills mot qvällen dagen derpå, betygar
          </p>
          <p>
            —by den 5 februari 1895.»
          </p>
          <p>
            Namn.
          </p>
          <p>
            Qvarndrängen i —by —gård.
          </p>
          <p>
            Nanmnteckningen bevittnad.
          </p>
          <pb facs="riksdagen-motions-pdf/data/1896/mot_1896__ak__133/mot_1896__ak__133-007.pdf"/>
          <p>
            Motioner 2 Andra Kammaren, N:o 133. 7 Djuren kunna ej sjelfva
            föra sin talan. Äro vi nu berättigade att till vår fördel taga
            deras krafter och lif, så tillkommer det oss väl att tillse, att
            de skyddas för åtminstone den ytterligaste misshandel. Men till
            det ändamålet är tydligen strafflagens stadgande långt ifrån tillräckligt.
            Straffpåföljden är alldeles för obetydlig att i svårare fall afskräcka.
            Förenämnda förhärdade person lärer hafva hånat dem, som hotat
            ho- nom med stämning, med den förklaring, att det värsta som kunde
            hända honom i detta fall vore, att han, sedan angifvaren fått
            mycket besvär för så godt som ingenting, dömdes till fem kronors
            böter, som han nog stode ut med att gälda hur många gånger som
            helst. Det är rent af upprörande att tänka, att de stumma djuren
            under lång tid kunna utsättas för sådan uppenbar grymhet, utan
            att lagens hand under tiden kan verksamt ingripa till att stäfja
            eller förhindra det. Det torde nog hafva händt, att en kronobetjening
            eller polismyndig- het på eget bevåg ingripit i ytterligare fall,
            till dömes i den ganska van- liga händelse att snikenheten förleder
            husbonde att bruka ledbrutet eller utsläpadt kreatur till körslor.
            Men detta sker under stor risk och är ett olagligt förfarande.
            Bättre vore väl då, att denna myndighet för svårare fall egde
            sådan befogenhet, under former, som tryggade mot öfvergrepp. Att
            föreslå sådan lag, hvarigenom åsyftade ändamålet på lämpligt sätt
            vunnes, tilltror jag mig ej. Jag tillåter mig derför, på grund
            af det anförda, vördsamt hemställa,
          </p>
          <p>
            att Riksdagen måtte hos Kongl. Maj:t begära, det Kongl. Maj:t
            ville låta utreda, i hvad mån och under hvilka förhållanden utsträckt
            befogenhet för kronobetjening och polismyndighet att inskrida
            mot svårare djurplågeri eller andra åtgärder till djurens skydd
            mot misshan- del, såsom skärpta straffbestämmelser m. m., äro
            af behofvet påkallade, och att Kongl. Maj:t i samband der- med
            ville snarast möjligt förelägga Riksdagen förslag till lag i sådant
            syfte.
          </p>
          <p>
            Stockholm den 27 januari 1896.
          </p>
          <p>
            Edvard Wavrinsky.
          </p>
        </div>
      </div>
    </body>
  </text>
</TEI>
