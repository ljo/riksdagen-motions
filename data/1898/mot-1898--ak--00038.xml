<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1898/mot_1898__ak__38/mot_1898__ak__38-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kanmaren, N:o 38. 5
          </p>
          <p>
            N:o 38.
          </p>
          <p>
            Af herr ÅA. W. Nilson i Lidköping, om skrifvelse till Kongl.
            Maj:t med begäran om förslag till skärpt lagstiftning
          </p>
          <p>
            emot ocker.
          </p>
          <p>
            Den motion, jag nu går att väcka, är närmast föranledd af det
            privata diskonteringsgeschäft, som, efter hvad rättsliga undersökningar
            nyligen gifvit vid handen, synes i häpnadsväckande omfattning
            skamlöst bedrifvas i hufvudstaden, och sannolikt äfven annorstädes.
            Ett skyndsamt ingripande från lagstiftningens sida är högligen
            påkalladt, innan den moraliska ruttenhet, som sålunda har kommit
            i dagen, hinner blifva obotlig. Ehuru räntans fribet väl numera
            måste anses vara en nödvändig förutsättning för ett sundt näringslif,
            och det således icke kan vara önskvärdt eller böra ifrågasättas
            att i lagen återinföra en fixerad maximal- ränta, torde dock icke
            kunna förnekas, att genom räntans frigifvande i vissa fall det
            s. k. procenteriet erhållit ett vidsträcktare och mera lätt- skött
            fält för sin verksamhet och kunnat, såsom tyvärr visat sig, mera
            hejdlöst och oförsynt bedrifvas. Om ock det nesliga yrket äfven
            dess- förinnan utöfvades i måhända ej så ringa utsträckning, stäfjades
            procentare- verksamheten dock i någon mån af på den tiden i lag
            stadgade ganska stränga ansvarspåföljder. Skärpta bestämmelser,
            hvarigenom, utan förfång för den lofliga sunda affärsverksamheten,
            samhället bättre må skyddas mot samvetslösa ockrares och deras
            handtlangares skamliga rofferi, måste derför uttänkas och i lagen
            införas. Det är icke nog att dessa vampyrer någon gång offentligen
            brännmärkas och deras moraliska uselhet fram- drages i ljuset.
            Flertalet bland dem har oftast intet medborgerligt anseende att
            förlora och sätter sig derför öfver den allmänna opinionens dom.
            Stränga böter och fängelsestraff torde vara det enda, de frukta
            för. Stiftandet af en effektiv lag mot ocker är visserligen en
            mycket vansklig uppgift, ity att en dylik lag alltid skall lätt
            kunna kringgås
          </p>
          <pb facs="riksdagen-motions-pdf/data/1898/mot_1898__ak__38/mot_1898__ak__38-002.pdf"/>
          <p>
            6 Motioner i Andra Kammaren, N:o 38.
          </p>
          <p>
            och full bevisning 1 procenterimål dessutom ofta är svår att
            åstadkomma. Men svårigheterna, huru stora de än må vara, få icke
            utgöra en ursäkt för lagstiftarens underlåtenhet att söka råda
            bot på en samhällssjukdom, som alltmer breder ut sig och vållar
            obotlig skada. Jag förmenar derför, att lagstiftaren måste med
            allvar och stränghet gripa in för att göra lifvet surt för ockrarne,
            så att de icke längre finna utväg att under lagens hägn kunna
            bedrifva sin föraktliga handtering. Må lagstiftningen dervid också
            se till, att straffet kan drabba ej blott de synliga verktygen
            och mellanhänderna, utan att äfven de bakomstående, lika brottslige,
            men vanligen undangömde förlagsgifvarne må kunna, så vidt möjligt,
            nås af lagens arm. Något positivt förslag till lagbestämmelser
            i här angifna syfte tilltror jag mig emellertid icke att sjelf
            framlägga. Sådant lärer väl icke heller begäras af en enskild
            motionär utan juridisk bildning. Jag vill icke ens ifrågasätta,
            att lagutskottets tid och förmåga skola tagas i anspråk för utarbetande
            och framläggande för Riksdagen af lagförslag i en så kinkig och
            svårlöst fråga. Men jag utbeder mig, att lagutskottet, dit jag
            önskar min motion remitterad, ville egna frågan sin synnerliga
            uppmärksamhet samt, med angifvande af de hufvudgrunder, på hvilka
            utskottet anser en ny lagstiftning angående ocker böra byggas,
            föreslå Riksdagen att ingå till Kongl. Maj:t med anhållan om förslag
            till sådana ändringar och tillägg i handelsbalken och strafflagen
            jemte möjligen andra dermed i samband stående författningar, att
            en kraftig hämsko varder lagd på procentareväsendet. Jag hemställer
            alltså,
          </p>
          <p>
            att Riksdagen måtte i skrifvelse till Kongl. Maj:t anhålla, att
            Kongl. Maj:t täcktes låta utarbeta och för Riksdagen framlägga
            förslag till sådana ändringar och tillägg uti dels handelsbalkens
            9:de kapitel, dels strafflagen, samt dels äfven andra författningar,
            om så befinnes nödigt, att ett starkt värn mot ocker åstad- kommes.
          </p>
          <p>
            Om remiss till lagutskottet anhålles. Stockholm den 26 januari
            1898.
          </p>
          <p>
            Ax. Wilh. Nilson.
          </p>
        </div>
      </div>
    </body>
  </text>
</TEI>
