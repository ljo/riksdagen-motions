<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1908/mot_1908__ak__142/mot_1908__ak__142-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 142. 17
          </p>
          <p>
            N:o 142.
          </p>
          <p>
            Af herr J. A. Jonsson i Hökbhult, om skrifvelse till Kungl. Maj:t
            angående utsträckt fridlysning af hare, tjäder och orre.
          </p>
          <p>
            Jaktens egentliga betydelse är väl den förströelse och det nöje,
            den bereder jägaren, samt det värde, den lämnar honom och landet
            i dess helhet. För att stammen af villebrådet ej skall komma att
            för- minskas och jakten skall blifva så gifvande som möjligt,
            bör den om- sorgsfullt vårdas. Genom gjorda iakttagelser har jag
            kommit till insikt om, att ändring i jaktstadgan behöfver vidtagas
            dels för att skydda stammen af en del villebråd och dels för att
            bättre kunna tillvarataga och draga verklig nytta af det skjutna.
            Hare, tjäder och orre böra vara förbjudna från och med den 15
            februari till och med den 15 september. Den 15 augusti, då fridlysningstiden
            af ofvannämnda villebråd utgår, äro en del ungar ännu så små och
            outvecklade att det är skada att skjuta dem. De hafva då öfverlefvat
            de värsta farorna, som många fallit offer för och behöfva ännu
            få tid att växa. Denna tid äro de äfven lätt åtkomliga för jägaren
            och hans hundar. Hvad tjäder och orre beträffar, vårdas ännu ungarna
            af sina mödrar i de flesta fall. Genom att efterhärma ungarnas
            läte, då de blifvit skilda från modern, på det sättet lockar jägaren
            till sig både hönor och ungar, som då bli ett lätt jaktbyte. Det
            ligger något hos hönan-modern nedlagdt, som säger henne, att hon
            måste vårda och draga försorg om sina ungar och vid den tid, då
            fridlysningstiden går till ända, äro en del ungar ännu så små,
            att instinkten hindrar modern att öfvergifva dem. Bih. till Riksd.
            Prot. 1908. 1 Saml. 2 Afd. 2 Band. 43 Häft. 3
          </p>
          <pb facs="riksdagen-motions-pdf/data/1908/mot_1908__ak__142/mot_1908__ak__142-002.pdf"/>
          <p>
            18 Motioner i Andra Kammaren, N:o 142.
          </p>
          <p>
            Det är från djurskyddssynpunkt oriktigt att tillåta jakten å
            dessa djur så tidigt som den 15 augusti, hönorna skjutas nämligen
            därigenom i stor mängd bort från sina ungar och detta den tid,
            då en del ungar äro så små, att de med svårighet kunna reda sig
            själfva. Man har fridlyst tjäder- och orrhönor under hela året
            utom under tiden 16 augusti—14 oktober för att därigenom bevara
            stammen af dessa fåglar, men de flesta hönor, som skjutas, skjutas
            nog den första månaden de äro lofliga på. grund af att de då äro
            så lätt åtkomliga. Af det som skjutes under augusti och första
            delen af september månad, går mycket på grund af den milda temperaturens
            inverkan för- loradt, i all synnerhet som största delen sändes
            till städerna i och för försäljning. Första tiden jakten är tillåten
            får jägaren mycket litet betaldt för det skjutna villebrådet,
            emedan uppköparna frukta för att detsamma skall skadas. Köpmännen
            klaga öfver att, fastän de med omsorg vinnlägga sig om att förvara
            det skjutna, åtskilligt däraf dock tager skada, innan det kommer
            fram till bestämmelseorten. Uppköpare af det vilda påstå, att
            de göra förluster på denna handel på hösten, just på grund af
            svårigheten att förvara det skjutna villebrådet. Det är en förlust
            för jägaren och för landet, att jakten å dessa villebråd är tillåten
            så tidigt. Därför tillåter jag mig föreslå,
          </p>
          <p>
            att Riksdagen ville i skrifvelse till Kungl. Maj:t hemställa,
            att jaktstadgan blefve i det afseendet ändrad, att tiden för fridlysning
            af hare, tjäder och orre utsträckes till den 15 september.
          </p>
          <p>
            Stockholm den 24 januari 1908. J. A. Jonsson.
          </p>
          <p>
            Stockholm, K. B. Boströms Boktryckeri, 1908.
          </p>
        </div>
      </div>
    </body>
  </text>
</TEI>
