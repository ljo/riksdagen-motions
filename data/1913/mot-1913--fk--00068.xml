<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__fk__68/mot_1913__fk__68-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Första kammaren, Nr 68. 1
          </p>
          <p>
            Nr 68.
          </p>
          <p>
            Av herrar Stadener och Gullberg, angående skrivelse till Konungen
            i fråga om införande av en friare församlingsbildning inom svenska
            kyrkan.
          </p>
          <p>
            Det torde få anses som en erkänd sak, att uniformitet i religiösa
            samfundsformer numera är omöjlig och mångenstädes uppfattas såsom
            obe- hörigt tryck på personligheten. Därmed är ingalunda uttalat,
            att av sam- hället erkända former kunna undvaras. På det religiösa
            området som annor- städes inom folklivet samlar sig utvecklingen
            småningon inom vissa sam- fundsmässiga former, vilka, då de vunnit
            stadga, begära erkännande. Till en dylik punkt i utvecklingen
            torde de religiösa förhållandena i vårt folk nu hava kommit. Konventikelplakatet
            borttogs 1858, sockenbandet löstes 1859. Men det behövliga positiva
            arbetet från samhällets eller lagstiftningens sida på tidsenliga
            former för församlingslivet uteblev. ”Territorialförsamlingens
            be- grepp var emellertid i väsentliga delar rubbat. Om det än
            blivit i prin- cip fasthållet, så har dock en upplösning och en
            oreda inträtt, ur vilka det är ett trängande behov att framkomma
            till klarhet och stadga. Detta behov torde vara erkänt mom ganska
            olika grupper av vårt religiösa folkliv. Under det sista halvseklet
            ha stora delar av landet sett fri försam- lingsbildning inom kyrkan
            utbreda sig. Det är möjligt, att denna försam- lingsbildning icke
            under sitt tidigare skede företett fastare former. Nu har det
            emellertid, särdeles i vissa delar av riket, nått sådan tradition
            och styrka, att frågan om sättet för dessa församlingars erkännande
            föreligger. En allvarlig påminnelse härom lämnades sistlidne riksdag,
            då tillstånd begärdes åt föreståndare för religiösa samfund inom
            kyrkan att förrätta dop och jordfästning. Till erinran om frågans
            omfattning må, med bruk av den så kallade Bihang till Riksdagens
            protokoll 1913. 3 saml. 33 häft. (Nr 68—69). 1
          </p>
          <pb facs="riksdagen-motions-pdf/data/1913/mot_1913__fk__68/mot_1913__fk__68-002.pdf"/>
          <p>
            2 Motioner 1 Första kammaren, Nr 68.
          </p>
          <p>
            dissenterskattekommitténs uppgifter, som avse år 1905, anföras,
            att sagda år räknade svenska baptistsamfundet 44,656 medlemmar,
            svenska missions- förbundet 87,306 medlemmar, metodistkyrkan 14,979
            medlemmar. Härtill kommer det betydande antal, Evangeliska Fosterlandsstiftelsens
            missions- föreningar upptaga, samt några mindre sammanslutningar.
            Det bör av dessa rörelsers kvarstannande inom kyrkan kunna dragas
            slutsatsen, att frågan icke löses genom erbjudandet att utträda
            och att bilda dissentersförsamlingar. Det torde för övrigt kunna
            betvivlas, att den kyrka, som önskar att vara folkkyrka 1 verklig
            mening, gör rätt eller är befogad att, då någon meningsskiljaktighet
            uppstår, icke föreslå annan lösning än denna: gå ut och bilda
            dissentersförsamling. TI varje fall är det tydligtvis icke denna
            form av samvets- och lärofrihet, som efterfrågas. Finnes det icke
            en bättre gestaltning av friheten? Bör icke den, som med månget
            band är fäst vid sina fäders religiösa institution, men som, under
            trycket av nya tider och nya erfarenheter, i något visst hän-
            seende omformat sin religiösa tankegång, äga rätt att kvarstå
            i det natio- nella religionssamfundet! Som en oförtjänt kränkning
            känner han upp- maningen att gå sin väg. Frihet icke utom kyrkan,
            icke vid sidan om kyrkan, utan frihet inom den gamla, av honom
            trots allt med tillgivenhet omfattade kyrkan: det är detta han
            begär. Spörsmålet blir då, om fria religiösa samfundsformer kunna
            erhålla existensrätt och erkännande inom den nationella kyrkoorganisationen.
            Problemet är ingalunda nytt i historien. Det är fasthellre av
            syn- nerligen gammalt datum. Det torde kunna sägas, att redan
            Birgitta var en frireligiös personlighet med såväl läroåskådning
            som författningsideal, vilka avveko från medeltidens officiella
            kyrka, och kring vilka, om dissen- ternamnet fästats vid dem,
            kunnat uppväxa kamporganisationer. Men man löste problemet. Man
            tillät rörelsen att gruppera sig i brödra- och syster- kretsar.
            Ur liknande kretsar hämtade kyrkan mer än en gång sina bästa män.
            Man fick ur dem ett fromhetsliv, av vilket territorialförsamlingarna
            hade det största gagn. Även Luther kände frågan och anade dess
            lösning. I hans framtids- bild av evangelisk kristenhet ingick
            vid sidan om eller inom territorial- församlingen möjlighet till
            personalförsamling, i vilken människor, som i varandra sågo brödrar
            och systrar, kunde sammansluta sig för uppbyggelse, sakramentsförvaltning
            och inbördes tukt. I åtskilliga protestantiska folkkyrkor arbetar
            man för närvarande på lösningen av denna fråga. I Norge har år
            1911 »kirkekommissionen&gt; inkom- mit med förslag om de villkor,
            under vilka bildande av personalförsam-
          </p>
          <pb facs="riksdagen-motions-pdf/data/1913/mot_1913__fk__68/mot_1913__fk__68-003.pdf"/>
          <p>
            Motioner 1 Första kammaren, Nr 68. 3
          </p>
          <p>
            lingar, erkända av statliga och kyrkliga myndigheter, skulle
            kunna äga rum inom kyrkam. Att lösningen av frågan om personalförsamlingar
            inom kyrkan erbju- der svårighet kan icke bestridas. Särskilt
            noga måste övervägas förhål- landet mellan den tänkta församlingsbildningen
            och den gamla territorial- församlingen. Att denna måste fortfarande
            bestå, är nödv? ändigt redan av religiöst pedagogiska skäl. Men
            just nu präglas samvaron mellan åtminstone vissa religiösa grupper
            i vårt folk av en märkbar fördragsamhet och av aktning för varje
            ärlig övertygelse i hithörande frågor. Om lösningen eftersökes
            1i detta sinnelag, torde den vara möjlig att finna utan alltför
            stora svårigheter. Med hänvisning till det nu anförda hemställes,
          </p>
          <p>
            att Riksdagen ville i skrivelse till Konungen anhålla, att Kungl.
            Maj:t täcktes låta utreda, huruvida och under vilka villkor en
            friare församlingsbildning inom svenska kyrkan kunde äga rum,
            samt för Riksdagen framlägga de förslag, vartill utredningen kan
            föranleda.
          </p>
          <p>
            Stockholm den 25 januari 1913. Sam. Stadener. Wilh. Gullberg.
          </p>
          <p>
            I motionens syfte instämmer F. Holmquist.
          </p>
        </div>
      </div>
    </body>
  </text>
</TEI>
