<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_b_ak__29/mot_1914_b_ak__29-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 29. 5
          </p>
          <p>
            Nr 29.
          </p>
          <p>
            Av herr Olausson m. fl., om skrivelse till Kungl. Maj:t i fråga
            om viss ändring i förordningen angående befäl å svenska handelsfartyg
            m. m. den 29 mars 1912.
          </p>
          <p>
            Genom Kungl. Maj:ts nådiga förordning av den 29 mars 1912 an-
            gående befäl å svenska handelsfartyg m. m., hava närmare bestämmelser
            utfärdats angående behörighet att föra befäl å svenska fiskefartyg
            m. m. Dessa bestämmelser utgöra i vissa avseenden en tunga för
            dem, som idka fiske, särskilt på avlägsnare hav. Särskilt må framhållas
            föreskrifterna i SS 11 och 14 av nämnda förordning. Som bekant
            äro fiskarena i allmän- het själva ägare till sina fiskefartyg
            och föra dem även i regel själva. Detta hava de gjort i långliga
            tider och därvid till fullo styrkt sin kom- petens att föra sina
            fartyg fram och tillbaka å sina ganska vidsträckta fiskeresor.
            Det torde därför vara svårt kunna påvisa några ur den prak- tiska
            erfarenheten hämtade skäl, varför ifrågavarande bestämmelser kommit
            till stånd. Visserligen äro de stadgade kunskapsproven ej oöverstigliga
            för fiskarena, men det torde dock, isynnerhet för de äldre av
            dem, vara förenat med vissa svårigheter att avlägga dessa prov,
            ovana som de i allmänhet äro, att vid examensförhör ådagalägga
            sina kunskaper, trots att de i praktiken mer än väl hålla måttet
            för ifrågavarande befälsposter. Det stora missnöje, som dessa
            bestämmelser framkallat, isynnerhet bland den bohuslänska fiskarbefolkningen,
            måste sålunda i viss mån anses såsom fullt berättigat. Vid Göteborgs
            och Bohusläns hafsfiskeförenings årsmöte å Björkö den 9 innevarande
            maj gåvo även de på detta möte talrikt församlade fiskarena sitt
            missnöje mot dessa bestämmelser enhälligt tillkänna och uttalade
            såsom sin mening, att erfarenheten ingalunda visat, att det funnits
            något verkligt behov av denna skärpning i bestämmelserna för befälskompetens
            å fiskefartyg. Tvärtom hade fiskarena till fullo visat,
          </p>
          <pb facs="riksdagen-motions-pdf/data/1914/mot_1914_b_ak__29/mot_1914_b_ak__29-002.pdf"/>
          <p>
            6 Motioner i Andra kammaren, Nr 29.
          </p>
          <p>
            att deras praktiska kunskaper satt dem i stånd att med stor säkerhet
            föra sina fiskefartyg; men detta oaktat kunde det medföra rätt
            så stora svårig- heter för dem att avlägga de föreskrivna proven.
            Mötet uttalade sig till slut enhälligt för upphävandet av dessa
            bestämmelser, eller också uppskov med deras ikraftträdande till
            den 1 januari 1920. Genom ett dylikt uppskov skulle en stor del
            av fiskarena sättas i till- fälle, att vid för dem anordnade navigationskurser
            inhämta de teoretiska kunskaper, som åberopade bestämmelser kräva.
            På grund av vad sålunda anförts och med anledning av ovannämnda
            hafsfiskeförenings gjorda uttalande, få vi vördsamt hemställa,
          </p>
          <p>
            att riksdagen måtte besluta, att i skrivelse till Kungl. Maj:t
            anhålla, det Kungl. Maj:t täcktes före- skriva sådan ändring i
            kungliga förordningen av den 29 mars 1912, att bestämmelserna
            däri i vad de röra befälhavare å fiskefartyg måtte utgå eller,
            om detta ej bifalles, träda i kraft först den 1 januari 1920.
          </p>
          <p>
            Stockholm den 26 maj 1914.
          </p>
          <p>
            Carl DL. Olausson. C. Wallentin. Herman Andersson. Cornelius
            Olsson. G. RB. Dahlberg. Oscar N. Olsson. Oscar ÖOsberg. F. O.
            Gullstrand. A. Åkerman.
          </p>
        </div>
      </div>
    </body>
  </text>
</TEI>
