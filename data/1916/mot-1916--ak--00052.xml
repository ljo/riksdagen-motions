<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__52/mot_1916__ak__52-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 52. 5
          </p>
          <p>
            Nr 82.
          </p>
          <p>
            Av herr Söderberg i Hobborn, om skrivelse till Kungl. Maj:t med
            anhållan att förslag till ändringar i gällande telefonregle- mente
            eller till nytt sådant må för prövning föreläggas riksdagen.
          </p>
          <p>
            Genom Kungl. Maj:ts nådiga kungörelse angående fastställelse
            av telefonreglemente av den 29 november 1915 med tillämpning från
            och med den 1 januari 1916 ha genomgripande förändringar vidtagits
            i av- seende å vissa förhållanden mellan å ena sidan kungl. telegrafverket
            och å andra sidan vissa rikstelefonabonnenter. Dels hava dessa
            för- ändringar verkat så, att utgifterna för en del abonnenter
            ej undergått nämnvärd förändring, men för en annan grupp abonnenter
            fördyrats i avsevärd grad. . Att en utjämning och reglering av
            avgifterna för rikstelefon- abonnenterna kom till stånd, var ju
            högeligen önskvärt. Riksdagen har ju också i skrivelse till Kungl.
            Maj:t därom gjort framställning och särskilt framhållit orättvisan
            uti att ej abonnemangen vore klassificerade efter de antal samtal
            och den olika kostnad abonnemangen åsamkade telegrafverket, såsom
            t. ex. affärstelefoner och bostadstelefoner etc.; därom har ju
            ingen meningsskiljaktighet varit rådande. Men det nu utfärdade
            reglementet har icke stannat vid detta, utan vidtagit sådana förändringar,
            vilka i hög grad, särskilt vad lands- bygden beträffar, fördyrat
            och försvårat bibehållande av telefon för mången. Genom ytterligare
            inskränkning av de fria samtalsområdena och ökning av avgifterna
            för rikssamtalen ha abonnenterna åsamkats högre kostnader, varigenom
            missnöje litet varstädes försports, som fram- gått av tidningspressen.
            Men vad som i ännu högre grad ökat misstämningen och oron, är
            slopandet av kontrakt. Abonnenterna stå alldeles rättslösa inför
            detta
          </p>
          <pb facs="riksdagen-motions-pdf/data/1916/mot_1916__ak__52/mot_1916__ak__52-002.pdf"/>
          <p>
            6 Motioner i Andra kammaren, Nr 52.
          </p>
          <p>
            förhållande. De, som vilja bibehålla sin telefon, eller skaffa
            sig en dylik, äro hänvisade att därom göra framställning medelst
            en anmäl- ningssedel och i övrigt hålla sig till ett cirkulär,
            innehållande — såsom det heter — reglerande bestämmelser mellan
            kungl. telegrafverket och abonnenterna. Innehållet i detta cirkulär
            befriar telegrafverket från alla gkyldigheter och förbehåller
            sig rätt att frånskilja och avstänga t. o. m. en växelstationg
            område när som helst i fall någon liten svårighet skulle uppstå
            för bibehållande av stationen för verket. Under den tid man hade
            kontrakt med verket kunde man vara lugn åtminstone en tid framåt.
            Uppsägningstiden garanterade åtmin- stone rådrum, men nu synes
            man vilja införa godtycke i stället för ordning och reda. "Jag
            blir lätt missmodig då jag hör någon säga: Det ser ut som detta
            ämbetsverk, eller liknande, vore till för dess tjänstemäns räkning
            och icke för allmänhetens skull. Jag har ofta avvisat en sådan
            insinua- tion, såsom fullkomligt orättvis och obestyrkt. Men då
            jag hört detta uttalande göras i anledning av senaste telefonreglementet,
            då har jag måst resignera. Riksdagen skall bestämma alla löner
            och pensioner till alla tjänstemän och någon ändring härutinnan
            får icke vidtagas utan riksdagens hörande; men då det gäller förhållandet
            mellan verket och abonnenterna har riksdagen ingenting med den
            saken att göra. Det synes mig därför lämpligt och riktigt att
            innan en sådan kungörelse av Kungl. Maj:t utfärdas, med så genomgripande
            förändringar, den under- ställes riksdagens prövning. Det har
            väl aldrig varit meningen att rikstelefon skulle användas som
            ett inkomstbringande skatteobjekt, utan meningen var väl fastmera
            att därmed betjäna den stora allmänheten och underlätta utbredningen
            av detta bekväma sätt för meddelanden över hela landet. Då finans-
            ministern i årets statsverksproposition av telefonväsendet räknar
            med en nettovinst för 1917 av 7,200,000 kronor, får man lätt den
            före- ställningen, att telefonavgifterna äro till för att skruvas
            upp och höjas liksom andra skatter och bevillningar. Förhåller
            det sig så, bör det vara på tiden att riksdagen säger ifrån huru
            man bör handla med allmänheten i denna sak. Med anledning av vad
            jag här påpekat och vad som förekommit ber jag vördsamt få föreslå,
          </p>
          <p>
            att riksdagen i skrivelse till Kungl. Maj:t anhåller det täcktes
            Kungl. Maj:t för riksdagen framlägga förslag till ändringar i
            gällande telefonreglemente,
          </p>
          <pb facs="riksdagen-motions-pdf/data/1916/mot_1916__ak__52/mot_1916__ak__52-003.pdf"/>
          <p>
            Motioner i Andra kammaren, Nr 52. 7
          </p>
          <p>
            eller vid utfärdande av nytt sådant, på det att riks- dagen må
            bliva i tillfälle att efter prövning göra de erinringar, vartill
            sådana förslag kunna giva anledning. Stockholm den 24 januari
            1916.
          </p>
          <p>
            Sam. Söderberg.
          </p>
          <p>
            I motionen instämma:
          </p>
          <p>
            Rob. Karlsson. Cornelius Olsson.
          </p>
        </div>
      </div>
    </body>
  </text>
</TEI>
