<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__177/mot_1916__ak__177-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 4 Andra kammaren, Nr 177. 7
          </p>
          <p>
            Nr 177.
          </p>
          <p>
            Av herr Waldén om anslag till anskaffande av ett mud- derverk
            för upprensning av fiskehamnar.
          </p>
          <p>
            Från ett flertal av direktionerna för fiskehamnarna i södra Sverige
            har ofta framförts klagomål över de alltjämt växande svårigheterna
            för dem att på delägarnas egen bekostnad ombesörja upprensningen
            av ifråga- varande hamnar och inloppen till dem. Varje år sköljer
            sjön in en mängd sand, som grundar upp inloppen och småningom
            fyller hamnarna, så att de större fiskebåtarna ej längre kunna
            flyta i dem. I allmänhet häfta dessa hamnar i skuld för äldre
            anläggnings- eller underhållskostnader, vilket gör det svårt eller
            rent av omöjligt för dem att själva bekosta de tid efter annan
            nödiga upprensningsarbetena, men den övervägande svårigheten ligger
            dock däri, att det saknas lämpliga mudderverk för ifrågavarande
            arbete. Det finnes icke ens möjlighet att få hyra sådana, åtminstone
            ej inom landet, då de mudderverk, som handels- hamnarna hålla,
            äro alltför djupgående för att kunna användas vid fiske- hamnarna.
            Då staten numera helt och hållet bekostar byggandet av ett stort
            antal nya fiskehamnar och även i de flesta fall åtager sig kostnaden
            för deras framtida underhåll, kan det ej anses annat än rimligt
            och rättvist, att även de äldre fiskehamnar, för vilkas tillkomst
            och underhåll delägarna oftast fått göra stora ekonomiska uppoffringar,
            av staten erhålla nödig hjälp till fortsatt vidmakthållande. Denna
            hjälp torde allra bäst kunna lämnas dem därigenom, att staten
            inköper ett för dessa upprensningsarbeten lämpat mudderverk, som,
            därest icke staten själv övertoge det nödiga muddrings- arbetet,
            kunde ställas till fiskehamnarnas förfogande på möjligast billiga
            villkor.
          </p>
          <pb facs="riksdagen-motions-pdf/data/1916/mot_1916__ak__177/mot_1916__ak__177-002.pdf"/>
          <p>
            8 Motioner i Andra kammaren, Nr 177.
          </p>
          <p>
            På detta sätt har man förfarit i Danmark. För 10 å 15 år sedan
            lät det Kgl. Danske Vandbyggningsvesen bygga två mudderverk, bägge
            sjö- och självgående samt försedda med egna lastrum, det ena försett
            med skopor och det andra med sugrör. De användas vid upprensningar
            jämväl i enskilda fiskehamnar. Då de användas i dessa, betalar
            staten alla ut- gifter med undantag av omkostnaderna för kol och
            olja samt ersättning för eventuellt övertidsarbete. Dessa mudderverk,
            som äro byggda, det ena av A/S Köbenhavns Flydedok och det andra
            hos firman Brown i Renfrew, ha lastrum på unge- fär 150 och 250
            tons, 125 och 250 indikerade hästkrafter, längden 102 och 125
            fot, bredden 26,2 och 28,2 fot, djupet 9 fot och djupgående med
            last omkring 7 fot. De ha kostat cirka 150,000 och 175,000 kronor.
            De ha varit till utomordentligt stor nytta för fiskeribefolkningen
            i Danmark och arbetat tillfredsställande. Efter hand som de nu
            påbörjade av staten bekostade fiskehamnarna bli färdiga, torde
            det även visa sig nödvändigt, att staten skaffar nödig materiel
            för deras underhåll, i främsta rummet då ett eller flere mudder-
            verk. Men om man redan under den närmaste tiden inköpte ett sådant,
            kunde detta omedelbart tagas i bruk för upprensning av de fiskehamnar,
            som ovan framhållits, för att sedermera även kunna användas vid
            de nya hamnarna, kanske t. o. m. i enstaka fall redan vid deras
            byggande. På grund av det anförda hemställes,
          </p>
          <p>
            att riksdagen måtte för år 1917 på extra stat bevilja ett förslagsanslag
            å 175,000 kronor för anskaf- fande av ett lämpligt mudderverk
            för upprensning av fiskehamnar.
          </p>
          <p>
            Stockholm den 27 januari 1916.
          </p>
          <p>
            0. W. Waldén. I motionen instämma: Swen Jönsson. Olof Nilsson.
            Nils P. Sköld. Tånga. Ozie. Gust. Nilsson. Malte Sommelius. J.
            P. Jesperson. Swen Persson. F. W. Thorsson.
          </p>
          <p>
            Hans Andersson. Pritor P: Jöns Jönsson.
          </p>
          <p>
            Martin Holmström. Nils Ohlsson. Slätåker.
          </p>
        </div>
      </div>
    </body>
  </text>
</TEI>
