<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__311/mot_1917__ak__311-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 311. 5
          </p>
          <p>
            Nr 311.
          </p>
          <p>
            Av herr Molin i Dombäcksmark, om skrivelse till Kungl. Moq:t
            t fråga om verkningarna i visst avseende av gällande förordning
            angående inteckning i fast egendom.
          </p>
          <p>
            Servitut, som upprättats före den 1 januari 1876, då kungl. förord-
            ningen den 16 juni 1875 angående inteckning i fast egendom trädde
            i kraft, gäller, som bekant, utan inteckning, varemot servitutsavtal,
            som upp: rättats efter den 1 januari 1876, måste intecknas för
            att för framtiden äga bestånd. Genom tillkomsten av kungl. förordningen
            den 16 juni 1875, varigenom det bröts emot den hävdvunna principen,
            att inga sär- skilda åtgärder behövde tagas för att skydda servitutsavtal
            i sammanhang med jordaköp, ha massor av medborgare, i okunnighet
            om den nya ord- ningen, underlåtit att i tid söka inteckning för
            sina skogsfångst-, mulbetes- m. fl. rättigheter och ha sålunda
            gått dem förlustiga. Särskilt gäller nu detta ägare av avsöndrade
            lägenheter, till vilka vid upplåtelsen lämnades skogsfångst och
            betesrättigheter m. m. Det är givetvis en allvarlig sak, att stora
            grupper av medborgare på detta sätt kommit att mista avsevärda
            rättigheter, vilka köpts och betalts. Fördenskull anser jag det
            vara statens plikt att nu i första hand åtmin- stone låta undersöka
            i vad mån och i vilken omfattning kungl. förord- ningen den 16
            juni 1875 verkat därhän, att folk mistat rättigheter, som ansetts
            och enligt äldre svensk rättsuppfattning också varit okränkbara.
            Väl vet jag, att okunnighet om lagens föreskrifter icke medför
            rättighet att göra sig oberoende av dem. Men här gäller det fall,
            då humanitet och rättskänsla reagerar emot att saken avfärdas
            enligt den nakna juridiska formeln. De personer, som köpt avsöndringar
            med åtföljande ”servitutsrättig- heter, hava dock fått lagfart
            å sina fång. Uti lagfartsbevisen ha ej ens
          </p>
          <pb facs="riksdagen-motions-pdf/data/1917/mot_1917__ak__311/mot_1917__ak__311-002.pdf"/>
          <p>
            6 Motioner i Andra kammaren, Nr 311.
          </p>
          <p>
            antytts, att något vidare måste göras för att skydda servitutsavtalen.
            Vederbörande ha fått leva i god tro, att lagfarten gällde allt
            vad som stod i papperen. Ambitionen borde ju ha varit så pass
            allmän hos våra domare, att folk upplysts om nödvändigheten av
            att söka inteckning för servitutsrättigheterna samtidigt eller
            omedelbart efter lagfarten å själva jordområdet. Så har tyvärr
            ej alltid vara fallet. I förlitande på att riksdagen ej skall
            vägra gå med på en utredning för konstaterande av fakta i saken
            hemställes,
          </p>
          <p>
            att andra kammaren för sin del ville besluta, att riks- dagen
            må i skrivelse till Kungl. Maj:t anhålla, det Kungl. Maj:t täcktes
            verkställa utredning om i vilken omfattning kungl. förordningen
            den 16 juni 1875 angående inteckning i fast egendom verkat därhän,
            att servitutsavtal, som upp- rättats efter den 1 januari 1876
            i sammanhang med lag- farna jordafång, genom försummelse att i
            tid söka inteck- ning gått om intet och att för riksdagen framlägges
            resul- tatet av denna utredning.
          </p>
          <p>
            Stockholm den 5 februari 1917.
          </p>
          <p>
            Emil Molin, Dombäcksmark.
          </p>
        </div>
      </div>
    </body>
  </text>
</TEI>
