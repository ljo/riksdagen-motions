<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__239/mot_1918__ak__239-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 239. 9
          </p>
          <p>
            Nr 239.
          </p>
          <p>
            Av herr Welin, om införande årligen i riksdagstrycket av för-
          </p>
          <p>
            teckning å riksdagens ledamöter.
          </p>
          <p>
            Riksdagsprotokollen hava ett synnerligen stort värde för forskare
            på en mängd olika områden. Vid deras studium stöter man emellertid
            oupp- hörligt på en stor svårighet, den nämligen, att det ofta
            i dessa saknas för- teckning över vederbörande stånds eller kammares
            ledamöter. I de forna ståndens protokoll finnas sällan sådana
            förteckningar. Och under nya riks- dagsskickets tid finnas förteckningar
            endast i samband med den gjorda protokollsgranskningen. I första
            kammaren förekommer sålunda för varje år blott en sjättedel av
            ledamöterna förtecknade. Vad andra kammaren angår, finnes sådan
            förteckning endast vart tredje år, efter de allmänna nyvalen,
            dessutom i båda kamrarna efter en upplösning av desamma och därpå
            följande nyval. Ske förändringar i en kammares sammansättning
            mellan de gjorda valen, återfinnas naturligtvis dessa på sina
            ställen i pro- tokollen. Men dessa förändringar kräva en synnerligen
            stor möda att taga reda på. Man kan sålunda praktiskt taget säga,
            att man icke säkert vet, vilka ledamöter bevistat de riksdagar,
            i vars protokoll förteckningar saknas. Under ståndsriksdagarna
            utgåvo en del stånd särskilda förteckningar, som icke ingingo
            i protokollen, men det är anmärkningsvärt och belysande för den
            sak, som det här är fråga om, att icke alla dessa förteckningar
            finnas ens i riksdagsbiblioteket. Numera utgivas visserligen årligen
            förteckningar över kamrarnas leda- möter, men dessa förteckningar
            äro icke officiella och torde saknas på de allra flesta håll,
            där riksdagstrycket i övrigt kan vara tillgängligt. För de tvenne
            sista åren har en särskild förteckning över riksdags- männen införts
            i registret, men den är endast en utbrytning ur det stora registret
            och lämnar, alfabetiskt ordnad som den är, icke den upplysning,
            som jag med denna framställning avser. Bihang till riksdagens
            protokoll 1918. 4 saml. 93 häft. (Nr 2387—239.) 2
          </p>
          <pb facs="riksdagen-motions-pdf/data/1918/mot_1918__ak__239/mot_1918__ak__239-002.pdf"/>
          <p>
            10 Motioner i Andra kammaren, Nr 239.
          </p>
          <p>
            Som synes, måste det ofta möta svårigheter, framför allt då man
            uti landsbygden sysslar med studiet av riksdagstrycket, att veta,
            vilka riks- dagsmän bevistat den riksdag, som det är fråga om.
            Enstaka represen- tanter, vilkas namn man känner, kan man numera
            visserligen taga reda på i befintliga register, men många gånger
            känner man icke namnen. Det är kanske just dessa man vill ha reda
            på. Det gäller t. ex. att få veta, vilka ledamöter som ett visst
            år representerat en ort, och huru dessa ställt sig till en del
            frågor, vilka man sysselsätter sig med. Saknaden av fullständiga,
            valkretsvis ordnade ledamotsförteckningar är tydligen en stor
            brist, som man, till gagn för forskningen, bör söka att för framtiden
            avhjälpa. Man är ju i andra avseenden ytterst noga med, att varje
            ord, som säges i kamrarna, och varje skrivelse, som föredrages,
            tages till protokollet. Då synes det ock vara tillbörligt, att
            det för varje år upptages i riksdagstrycket, av vilka riksdagsmän
            de olika orterna repre- senteras. I alla händelser torde de ledamotsförteckningar,
            som det här är fråga om, icke i avsevärd grad betunga riksdagstrycket.
            Tillsammans för båda kamrarna torde de upptaga högst 10 sidor.
            : Alldenstund upprop av en kammares ledamöter verkställes varje
            riks- dag, synes det ligga nära till hands, att när detta upprop
            protokollföres, de närvarande ledamöternas namn även införas i
            protokollet. I detta fall torde dock för varje kammare den riksdag
            undantagas, då nyval till kam- maren i sin helhet ägt rum, i vilket
            fall protokoll för fullmaktsgransk- ningen må anses angiva de
            närvarande ledamöterna. En annan och måhända bättre lösning av
            frågan vore den, att i registret en förteckning över ledamöterna,
            ordnade efter valkretsar, infördes. Detta medförde den fördelen,
            att förändringar, som skedde under riks- dagens lopp, kunde iakttagas.
            Med anledning av det anförda tillåter jag mig hemställa,
          </p>
          <p>
            att riksdagen behagade besluta, att förteckning å riksdagens
            ledamöter, ordnade efter valkretsar, må för varje år, på sätt
            som befinres lämpligast, i riksdags- trycket införas.
          </p>
          <p>
            Stockholm den 26 januari 1918.
          </p>
          <p>
            S. Welin.
          </p>
          <p>
            - Tryckt hos P. Palmquists Aktiebolag, Stockholm 1918.
          </p>
        </div>
      </div>
    </body>
  </text>
</TEI>
