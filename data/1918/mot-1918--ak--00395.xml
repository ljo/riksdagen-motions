<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__395/mot_1918__ak__395-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 395. D
          </p>
          <p>
            Nr 395.
          </p>
          <p>
            Av herrar Hansson i Stockholm och Möller, i anledning av Kungl.
            Maj:ts proposition nr 290 med förslag till lag om ändrad lydelse
            i vissa delar av förordningen om komnuunalstyrelse på landet den
            21 mars 1862 mi m.
          </p>
          <p>
            I Kungl. Maj:ts proposition nr 290 angående den kommunala röst-
            rätten har föreslagits, att rösträtt i kommunala angelägenheter
            skall till- komma även — såsom hittills — oskiftade dödsbon, dock
            under förut- sättning att myndig delägare i dödsboet finnes. Detta
            är onekligen en inkonsekvens med hänsyn till förslagets ståndpunkt
            i övrigt. En följd- riktig tillämpning av personlighetsprincipen
            hade krävt, att sterbhusens rösträtt avskaffats. Det har även
            vid denna frågas tidigare behandling, såsom i 1913 års proposition
            i ämnet, erkänts, att sterbhusens rösträtt är en anomali i ett
            förslag, som bygger på personlighetsprincipen. Likaledes uttala
            de av regeringen nu anlitade sakkunniga i sitt betän- kande, sid.
            30, att ett bibehållande av rösträtten för sterbhusen innebär
            ett avsteg från personlighetsprincipen. De finna emellertid detta
            avsteg berättigat, »enär härigenom oförvitliga myndiga medborgare
            bibehållas vid sin nuvarande rätt att utöva inflytande i det kommunala
            livet». Det måste dock sägas, att denna sterbhusens rösträtt är
            oriktig. Det bör nämligen märkas, att genom densamma skapas möjlighet
            till dubbla röster, i det att en delägare i sterbhuset kan ha
            rösträtt obero- ende av detta delägareskap. Då emellertid genom
            att helt enkelt stryka bestämmelsen om sterbhusens rösträtt mången
            ginge utan giltig anledning förlustig rösträtt, bör en annan lösning
            av frågan utletas. En sådan synes ock ligga nära till hands. Det
            kunde nämligen stadgas, att varje myndig delägare i sterbhus bleve
            röstberättigad, ifall han ej förut hade rösträtt såsom personligen
            förbunden att till kommu- nen betala skatt. Med bibehållande av
            principen om utskyldsstrecket, från vilken princip propositionen
            utgår, skulle då förutsättas, att sterb- huset ej häftade för
            oguldna utskylder till kommunen. Vidare skulle
          </p>
          <pb facs="riksdagen-motions-pdf/data/1918/mot_1918__ak__395/mot_1918__ak__395-002.pdf"/>
          <p>
            6 Motioner i Andra kammaren, Nr 395.
          </p>
          <p>
            en konsekvent tillämpning av propositionens principer kräva,
            att sterb- huset vore skattskyldigt. Av det anförda framgår, att
            $ 8 i kommunalförordningen för landet borde formuleras på ungefär
            följande sätt: »Rättigheb — ——— sr straffpåföljd. Enahanda rättighet
            tillkommer delägare i oskiftat dödsbo, som, utan att vara förbunden
            att till kommunen erlägga skatt, i övrigt uppfyller de ovan stadgade
            betingelserna för rösträtt, under förutsättning att döds- boet
            är skyldigt enligt $&amp; 57 att till kommunen erlägga skatt samt
            icke häftar för oguldna kommunalutskylder, vilka förfallit till
            betalning under de tre sistförflutna kalenderåren.» Bestämmelser
            av motsvarande innehåll böra givetvis införas även i övriga kommunalförfattningar.
            Under åberopande av vad vi sålunda anfört, få vi hemställa
          </p>
          <p>
            om sådan ändring i Kungl. Maj:ts förslag, att rösträtt för sterbhus
            avskaffas samt rösträtt i stället tillerkännes myndig delägare
            i sterbhus.
          </p>
          <p>
            Stockholm den 27 april 1918. P. Albin Hansson. Gustav Möller.
          </p>
          <p>
            Stockholm, K. L. Beckmans Boktryckeri, 1918.
          </p>
        </div>
      </div>
    </body>
  </text>
</TEI>
