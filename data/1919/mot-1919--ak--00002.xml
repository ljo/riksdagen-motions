<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__2/mot_1919__ak__2-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 2, 5
          </p>
          <p>
            Nr 2.
          </p>
          <p>
            Av herr Ericson i Oberga m. fl., om inköp för statens räk- ning
            av är 1920 inom landet skördat vete, råg och korn.
          </p>
          <p>
            Under år 1918 avläts en kungl. proposition nr 204 till riksdagen
            angående minimipris å brödsäd m. m., däri hemställdes, att riksdagen
            måtte medgiva, att utfästelse meddelas att för statens räkning
            från od- lare inom landet inköpa de hos dem under åren 1918 och
            1919 skör- dade partier av brödsäd m. m., som hembjöds staten
            till ett pris av minst 39 kronor för vete, 38 kronor för råg och
            33 kronor för korn, allt per 100 kg. fullt marknadsgill vara,
            och för vara av bästa kvalité 2 kronor högre pris per 100 kg.
            Propositionen blev med vissa ändringar av riks- dagen antagen.
            Då läget numera efter världskrigets slut torde bliva annorlunda
            på världsmarknaden med avseende på prisbildningen å spannmål än
            under kriget, och större möjlighet kommer att föreligga för en
            ökad import av brödsäd, och inköp av denna säd kan möjligen ske
            till lägre priser än som av statsmakterna utfästs för 1919 års
            skörd till odlare inom landet, då ligger nära till hands att tänka,
            att staten ej längre är villig att ytterligare utfästa sig för
            att till bestämda minimipris inköpa brödsäd, som av odlare hembjudes
            staten. Om så skulle bliva fallet förorsakar detta en osäkerhet
            hos odlare av brödsäd, som ingalunda kan bliva till fördel för
            brödsädesodlingen, utan tvärtom skulle bliva till obotlig skada,
            och det kan även ifrågasättas, om det vore önskligt att få en
            minskning av brödsädesodlingen under nuvarande förhållanden, vilket
            ovillkorligen skulle bli en följd, därest ej tryggande garantier
            lämnades odlare att erhålla priser för brödsäden, som täcka produktionskostnaderna.
            Staten har förut under krigsåren genom sina organ uppmanat jordbrukarne
            att omlägga sin produktion från animaliska till vegetabiliska
            födoämnen och då synnerligast brödsäd. Genom sådana omkastningar
            av produktionen inom jordbruket, som så att säga måste arbeta
            på lång sikt, skulle, om priserna på brödsäd komma att falla och
            odlare få taga de förluster, som ovillkorligen därav skulle bliva
            en följd, en orättvisa
          </p>
          <pb facs="riksdagen-motions-pdf/data/1919/mot_1919__ak__2/mot_1919__ak__2-002.pdf"/>
          <p>
            6 Motioner i Andra kammaren, Nr 2.
          </p>
          <p>
            drabba dem genom att ha efterkommit. de uppmaningar, som givits
            från statsmakterna att i större utsträckning övergå till produktion
            av vege- tabiliska födoämnen. Det synes oss därför vara rätt och
            billigheten fordrar, att staten håller odlare av brödsäd skadeslösa
            genom att utfästa sig för att mot bestämda minimipris, som täcka
            produktionskostnaderna, inköpa den brödsäd av vete, råg och korn,
            som skördas under år 1920 inom landet och av odlare hembjudes
            staten. Till följd av de oupphörligen stegrade priser på arbetskraft
            och artificiella gödningsämnen m. m., som inträffat sedan riksdagen
            förra året bestämde minimipris å brödsäd, ligger det i öppen dag,
            att produk- tionskostnaderna på alla livsmedel ställa sig avsevärt
            dyrare nu, och kan därför rimligtvis ej odlare av brödsäd, om
            kostnaderna skola täckas, avstå den till samma pris, som förra
            året. av riksdagen bestämdes. På grund av vad vi sålunda framhållit
            få vi vördsamt hemställa, att riksdagen måtte besluta
          </p>
          <p>
            dels att för statens räkning från odlare inom landet inköpa de
            hos dem år 1920 skördade partier vete, vilka till staten hembjudes
            före den 1 juni 1921, till ett pris av 45 kronor per 100 kg. fullt
            marknads- gill vara, dels att för statens räkning från odlare
            inom landet inköpa de hos dem år 1920 skördade partier råg, vilka
            till staten hembjudes före den 1 juni 1921, till ett pris av 44
            kronor per 100 kg. fullt marknads- gill vara, dels att för statens
            räkning från odlare inom landet inköpa de hos dem år 1920 skördade
            partier korn, vilka till staten hembjudas före den 1 juni 1921
            till ett pris av 37 kronor per 100 kg. fullt marknads- gill vara,
            under i övrigt samma bestämmelser, som år 1918.
          </p>
          <p>
            Stockholm den 11 januari 1919.
          </p>
          <p>
            Oscar Ericson. August Månsson. C. G. Nilsson. Artur Ryberg. Gustav
            Johanson. C. G. Olsson. J. N. Svedberg. Jon Jonsson. P. J. Edberg.
          </p>
        </div>
      </div>
    </body>
  </text>
</TEI>
