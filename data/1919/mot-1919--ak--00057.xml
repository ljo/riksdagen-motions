<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__57/mot_1919__ak__57-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Andra kammaren, Nr 57. D
          </p>
          <p>
            Nr 57.
          </p>
          <p>
            Av herr Wikström, om pension åt schaktmästaren Jöns Gustaf Strandberg.
          </p>
          <p>
            Bland de många, vilka utöva en gagnande verksamhet i det allmän-
            nas tjänst, märkas de schaktmästare vid statsunderstödda företag,
            vilka arbeta såsom posthavande inom väg- och vattenbyggnadsdistrikten.
            Då dessa schaktmästare till två tredjedelar avlönas av statsmedel,
            borde de anses såsom statstjänare, men som de icke erhålla sin
            lön direkt av staten utan av de tjänstemän, som äro kontrollanter
            vid de allmänna arbetena, hava de icke rätt till pension, när
            de av ålder och slit blivit kasserade. Emellertid har riksdagen
            vid olika tillfällen i särskilta fall beviljat understöd åt behövande,
            uttjänte arbetare i statens tjänst; och vid sådant förhållande
            vågar jag vördsamt hemställa om ett understöd åt en dylik arbetare,
            nämligen åt schaktmästaren Jöns Gustaf Strandberg, från Los- hult,
            nu boende i Skellefteå. Av närlagda intyg framgår, att Strandberg,
            som är född år 1859, under de senaste 35 åren — med undantag för
            vissa perioder — tjänst- gjort vid allmänna arbeten, samt att
            han nu vid nedsatt arbetsförmåga är i behov av pension. Övriga
            till upplysning i årändet tjänande handlingar anhåller jag att
            få tillställa riksdagens vederbörande utskott samt får på grund
            av vad jag sålunda anfört vördsamt hemställa,
          </p>
          <p>
            att riksdagen måtte åt schaktmästaren Jöns Gustaf Strandberg
            för hans återstående livstid bevilja en år- lig pension av trehundra
            kronor att från och med år 1920 utgå av allmänna indragningsstaten.
          </p>
          <p>
            Stockholm den 18 januari 1919.
          </p>
          <p>
            Ant. Wikström.
          </p>
          <pb facs="riksdagen-motions-pdf/data/1919/mot_1919__ak__57/mot_1919__ak__57-002.pdf"/>
          <p>
            6 Motioner i Andra kammaren, Nr ä?.
          </p>
          <p>
            Bilaga 1.
          </p>
          <p>
            Härmed lämnas det vitsord åt J. G. Strandberg, som sedan den
            15 aug. 1915 är anställd som schaktmästare vid med statsunderstöd
            anlagda vägar inom Västerbottens län, att han med nit och ordning
            fullgör detta sitt uppdrag, samt är en i allo skötsam och aktningsvärd
            person. Han har under de senaste 35 åren — med undantag för kortare
            perioder, då han innehaft privat anställning — tjänstgjort vid
            allehanda, av staten själv eller med statsunderstöd utförda, allmänna
            arbeten. Den tjänst han under denna långa tid utfört har för det
            mesta varit av rätt uppslitande art, och är han nu på denna grund
            icke längre i besittning av den fulla rörlighet i terrängen och
            den obrutna hälsa, som hans ansträngande yrke oavvisligen kräver,
            och då han därtill i anseende till sin ålder icke har utsikt att
            kunna ernå en fast anställning, som är förenad med pension, på
            vilken han kunde försörja sig och sin familj, sedan fullständig
            tjänsteoduglighet inträtt, är han i stort behov av att från det
            allmännas sida förhjälpas till en sådan pension, i betraktande
            av det mångåriga arbete han uträttat i statens tjänst.
          </p>
          <p>
            Umeå den 21 december 1918. Axel Aulin.
          </p>
          <p>
            Kapten, Distriktsingenjör.
          </p>
          <p>
            Bilaga 2.
          </p>
          <p>
            Att schaktmästaren Jöns Gustaf Strandberg här i staden under
            sin vistelse härstädes gjort sig känd för synnerlig ordentlighet
            och redbarhet samt en i övrigt i allo hedrande vandel; detta,
            ävensom att Strandberg, vilken haft stor familj att försörja,
            icke kunnat av sina små arbetsförtjänster göra sådana be- sparingar,
            att han kan motse en någorlunda tryggad framtid för sig och sin
            hustru, utan därför är i verkligt behov att komma i åtnjutande
            av pension från statens sida, då hans arbetsförmåga och krafter
            numera äro nedsatta, varder härmed på begäran intygat.
          </p>
          <p>
            Skellefteå den 16 december 1918.
          </p>
          <p>
            Carl Öqvist. Borgmästare.
          </p>
        </div>
      </div>
    </body>
  </text>
</TEI>
