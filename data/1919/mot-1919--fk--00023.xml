<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__fk__23/mot_1919__fk__23-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 23. 1
          </p>
          <p>
            Nr 23.
          </p>
          <p>
            Av herr Johansson, Johan Bernhard, om införande i för- ordningen
            om taxeringsmyndigheter m. m. av föreskrift angående underrättelse
            i visst fall åt skattskyldig om
          </p>
          <p>
            beslut rörande hans taxering och skälen därför.
          </p>
          <p>
            Enligt $ 23 mom. 2 av kungl. förordningen om taxeringsmyndighet
            och förfarande vid taxering den 28 oktober 1910 stadgas, att om
            av skattskyldig lämnad deklaration icke följes vid hans taxering
            skola skälen därför tydligen angivas genom anteckning av taxeringsnämnden
            å deklara- tionen och av prövningsnämnden i dess protokoll, och
            skall tillika under- rättelse i vad mån avvikelse skett och om
            skälen därför i rekommenderat brev med allmänna posten, så fort
            ske kan, kostnadsfritt tillsändas den skattskyldige under i deklarationen
            uppgiven adress. Anförda bestämmelser hava tydligen tillkommit
            i avsikt att så tidigt som möjligt lämna den skattskyldige tillförlitlig
            och noggrann uppgift om grunderna för beräkningen av det skattebelopp,
            han enligt taxerings- myndighetens beslut är pliktig att erlägga.
            Härigenom sättes sålunda den skattskyldige i tillfälle att i god
            tid vidtaga de åtgärder, som äro erforderliga för vinnande av
            ändring i det meddelade beslutet, därest han anser detsamma icke
            stå i överensstämmelse med taxeringsförordningens bestämmelser.
            Med den avfattning, ovan citerade bestämmelse erhållit, åligger
            det emellertid taxeringsmyndigheterna att lämna den skattskyldige
            dylik under- rättelse endast under den förutsättning, att den
            skattskyldige avlämnat deklaration, i vilken han uppgivit den
            adress, varunder dylikt meddelande skall tillställas honom. I
            de fall, där den skattskyldige uraktlåtit att avgiva deklaration
            ävensom om någon taxerats till inkomst- och förmögen- Bihang till
            riksdagens protokoll 1919. 3 saml. 9 häft. (Nr 23—25). 1
          </p>
          <pb facs="riksdagen-motions-pdf/data/1919/mot_1919__fk__23/mot_1919__fk__23-002.pdf"/>
          <p>
            2 Motioner 1 Första kammaren, Nr 23.
          </p>
          <p>
            hetsskatt å ort, där han icke är mantalsskriven, eller eljes
            skattskyldig för dylik skatt, så ock den, som taxerats till bevillning
            för samma in- komst å mer än en ort eller eljes till inkomstbevillning
            å ort, där han icke varit för sådan bevillning skattskyldig och
            ej heller mantalsskriven, blir den skattskyldige icke genom dylikt
            meddelande från taxerings- myndighetens sida satt i tillfälle
            att vidtaga nödiga åtgärder för över- klagande av taxeringsnämndens
            beslut. År den skattskyldige bosatt inom annat taxeringsområde
            än det genom vars taxeringsmyndighet han i de ovan anförda fallen
            blivit ålagd att erlägga skatt, saknar naturligen den skattskyldige
            varje anledning att hos vederbörande myndigheter efterhöra på
            vad sätt, myndigheten beslutat angående hans taxering. I det här
            först anförda fallet, då försummelse kan tillvitas den skattskyldige,
            kan man möjligen anse, att denna försummelse bör med- föra, att
            den skattskyldige bör bära de konsekvenser med avseende å de olägenheter
            på grund av hans bristande kännedom om taxeringsmyndig- hetens
            beslut, som uppkomma för honom därigenom, att han icke lämnas
            tillfälle att på vanligt sätt överklaga myndighetens med avseende
            å honom fattade beslut. I de senare fallen däremot, då förbiseende
            eller försummelse snarare bör tillvitas vederbörande taxeringsmyndigheter,
            synes det gent emot den skattskyldige vara synnerligen hårt att
            taxeringsmyndigheternas beslut om hans beskattning icke kommuniceras
            honom. Visserligen har sådan skatt- skyldig på grund av stadgandet
            i $ 50 av här ovan åberopade förordning rätt att över beslutet
            anföra besvär hos kammarrätten inom natt och år, efter det att
            utskylder i anledning av beslutet avfordrats honom. Denna besvärsrätt,
            som med rätta betecknas såsom extra ordinär, kan visserligen medföra,
            att taxeringsmyndighetens olagliga beslut undanröjes. Men där-
            igenom har för den skattskyldige icke upphävts alla olägenheter,
            som taxeringsmyndighetens beslut tillfogat honom. Han har på grund
            av beslutet måst inbetala det honom debiterade skattebeloppet,
            vilket, för ekonomiskt sett mindre bärkraftiga medborgare, ofta
            medför stora svårig- heter. Dessutom har han fått vidkännas ränteförlust
            under den tid, som förflyter från skattebeloppets betalande till
            dess beslut i vederbörlig ord- ning fattats hos kammarrätten eventuellt
            hos Kungl. Maj:t. Härför torde under normala förhållanden kunna
            beräknas åtgå en tid av 2 å 3 år från den dag, då beloppet av
            den skattskyldige inbetalats. Denna ränte- förlust, som för åtskilliga
            skatteskyldiga torde uppgå till ganska avse- värda belopp, har
            den skattskyldige ingen möjlighet att återbekomma.
          </p>
          <pb facs="riksdagen-motions-pdf/data/1919/mot_1919__fk__23/mot_1919__fk__23-003.pdf"/>
          <p>
            Motioner i Första kammaren, Nr 23. 3
          </p>
          <p>
            Det torde därför böra tagas under övervägande, huruvida icke
            den underrättelseskyldighet, som enligt 23 $2 mom. av taxeringsförordningen
            åvilar taxeringsmyndighet, bör utsträckas att jämväl avse alla
            de fall, där taxeringsmyndighet beslutat ålägga någon skatt utan
            stöd av någon som helst deklaration från den skattskyldiges sida.
            Det torde emellertid vara klart, att första förutsättningen härför
            är, att den skattskyldiges adress är för taxeringsmyndigheten
            känd, eller ock möjlighet förefinnes för taxeringsmyndigheten
            att utan större omgång eller besvär erhålla nödiga upplysningar
            härutinnan. Genom en bestämmelse av dylik inne- börd skulle taxeringsmyndighet
            under nyss angivna förutsättningar vara pliktig lämna den skattskyldige
            underrättelse om sitt beslut rörande hans taxering även i de fall,
            där den skattskyldige försummat avgiva deklara- tion, ehuru han
            härtill varit pliktig enligt förordningens bestämmelser. Det är
            emellertid tydligt, att någon skillnad mellan detta fall och de
            övriga här ovan anförda icke kan göras, enär det för taxeringsmyndig-
            heten icke är möjligt att avgöra, huruvida i ett bestämt fall
            den skatt- skyldige bör hänföras till den ena eller andra gruppen
            eller med andra ord, taxeringsmyndigheten kan icke avgöra, huruvida
            försummelse i ett givet fall åvilar den skattskyldige, såframt
            icke taxeringsmyndigheten efter anmaning ålagt den skattskyldige
            att avgiva deklaration. Det synes mig därför riktigast att inrycka
            i mom. 2 av här ovan citerade paragraf en bestämmelse, vars innebörd
            skulle vara, att taxerings- myndighet är pliktig att lämna den
            skattskyldige underrättelse om sitt beslut rörande hans taxering
            icke blott då den skattskyldige avgivit deklaration, utan även
            i de fall, då taxeringsmyndigheten utan föregående deklaration
            beslutat ålägga den skattskyldige visst skattebelopp. Under åberopande
            av vad jag ovan anfört, får jag vördsamt hemställa,
          </p>
          <p>
            att riksdagen måtte besluta, att i kungl. för- ordningen om taxeringsmyndigheter
            och förfarandet vid taxering den 28 oktober 1910 införa en bestäm-
            melse, varigenom såväl taxeringsnämnd som prövnings- näwnd -skulle,
            då någon, som icke till taxeringsmyn- digheten avgivit deklaration
            eller eljest lämnat uppgift eller upplysning till ledning för
            egen taxering blivit av vederbörande nämnd särskilt uppskattad,
            åläggas att kostnadsfritt, så fort ske kan, tillsända den skatt-
            skyldige underrättelse om beslutet angående hans taxering och
            skälen därför i rekommenderat brev med
          </p>
          <pb facs="riksdagen-motions-pdf/data/1919/mot_1919__fk__23/mot_1919__fk__23-004.pdf"/>
          <p>
            Motioner i Första kammaren, Nr 23.
          </p>
          <p>
            allmänna posten, så framt uppgift om den skatt- skyldiges adress
            är för vederbörande myndighet till- gänglig eller kan av densamma
            utan större omgång eller tidsutdräkt införskaffas. Jag hemställer
            därjämte, att riksdagen måtte besluta uppdraga åt vederbörande
            utskott att giva stadgandena härom lämplig formulering.
          </p>
          <p>
            Stockholm den 18 januari 1919.
          </p>
          <p>
            J. B. Johansson, Fredrikslund, Torup.
          </p>
        </div>
      </div>
    </body>
  </text>
</TEI>
