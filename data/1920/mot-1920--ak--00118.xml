<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__118/mot_1920__ak__118-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 118. 5
          </p>
          <p>
            Nr 1138.
          </p>
          <p>
            Av herr Åkerlund, om skrivelse till Kungl. Maj:t angående undvikande
            av vidlyftiga och dyrbara ny- och ombyggnader vid de ecklesiastika
            löneboställena m. m.
          </p>
          <p>
            Redan de förpliktelser till vederbörande prästerskap, som enligt
            gällande förordning angående arrenden av de ecklesiastika löneboställena
            ålagts arrendatorerna, hava i hög grad försvårat dessa boställens
            ut- arrendering, och ännu svårare har detta blivit, åtminstone
            i fråga om det säkerligen stora flertalet av dem, vilkas byggnader
            äro synnerligen illa underhållna, ja, nära nog förfallna och långt
            ifrån tidsenliga, sedan regeringsrätten fastslagit, att icke församlingarna,
            utan arrendatorerna skola verkställa erforderliga ny- och ombyggnader
            och kostnaderna för- räntas och amorteras med arrendemedlen. Det
            kan ju ej tänkas, att personer med sådana tillgångar till sitt
            för- fogande, att de vore i stånd att nedlägga betydande belopp
            i byggnader, mången gång bortåt 100,000 kronor med nu gällande
            byggnadspriser, skulle finna med sin fördel förenligt att hellre
            arrendera ett löneboställe än att förskaffa sig en självständig
            egendom. Svårigheten att få dessa boställen utarrenderade under
            nuvarande förhållanden ligger ju för resten i öppen dag. Säkerligen
            äro de flesta av dessa boställen mycket underhaltigt be- byggda,
            men de dem tillhörande ägorna mycket ofta av de bästa inom kommunerna
            så till beskaffenhet som läge, varför det synes mig som den enklaste
            och för landet lyckligaste lösningen av boställsfrågan vore att
            uppdela och i mindre lotter försälja alla de av dessa boställen,
            vilka erfordra någon vidlyftigare ombyggnad, och att försälja
            de övriga, sådana de befinnas, eftersom det väl ej vore med förståndig
            hushållning förenligt
          </p>
          <pb facs="riksdagen-motions-pdf/data/1920/mot_1920__ak__118/mot_1920__ak__118-002.pdf"/>
          <p>
            6 Motioner i Andra kammaren, Nr 118.
          </p>
          <p>
            att riva omkull åbyggnader vid välbebyggda större egendomar för
            att av dem skapa småbruk, så länge överflöd på jord för detta
            ändamål finnes. Säkerligen vore det för större delen av prästerskapet
            i landet vida mera tilltalande att kunna hålla sig med ett par
            kor och en häst än att vara beroende av arrendatorn i fråga om
            mjölk för hushållet och skjutsar, varför tillräckligt med mark
            samt skog till vedbrand, där sådan finnes, borde undantagas för
            innehavarne av bostadsboställena. Skulle prästerskapet icke vilja
            bruka den för dess räkning undan- tagna marken, vore det säkerligen
            ingen svårighet att överlåta bruk- ningen åt närboende. Där större,
            utöver gårdsbehovet befintliga skogskomplex tillhöra boställena,
            torde måhända staten eller kommunen böra förvärva en del av dem,
            efter som det synes, som om det vore det enda effektiva medlet
            för skogsbeståndets bevarande inom stora delar av landet, att
            staten och kommunerna förvärvade allt större områden skogsmark,
            för så vitt det ej finnes lämpligt att av dessa skogar, tillhörande
            sådana boställen, som uppdelades och försåldes i mindre lotter,
            bilda allmänningar för dessa, stående under skogsvårdsstyrelsernas
            kontroll, och från vilka lägenhets- ägarne efter utsyning erhölle
            nödigt virke, så länge detta vore förenligt med skogens bestånd,
            samt kontant utdelning, då virke funnes för avsalu. Där ifrågavarande
            boställen uppdelades i mindre gårdar, komme helt visst betydande
            kvantiteter virke att erfordras för deras bebyggande, ehuru det
            lyckliga förhållandet råder i stora delar av landet, att de oftast
            illa underhållna och otidsenliga byggnaderna å prästboställena
            lämna riklig tillgång på gott virke till nybyggnader. Mot de ecklesiastika
            boställenas försäljning lär nog den invänd- ningen kunna göras,
            att det ännu ej är avgjort, vilka av dem rätteligen böra anses
            tillhöra kronan och vilka böra vara kommunernas egendom, samt
            att, vid försäljning av sådana, den kommunerna vid senaste präst-
            löneregleringen tillförsäkrade avkomsten från dessa boställen
            skulle gå om intet. Sådana farhågor böra dock, enligt mitt förmenande,
            alls icke få för- hindra dessa boställens försäljning, för så
            vitt detta annars finnes lämp- ligt, eftersom kommunernas rätt
            väl kunde tillgodoses, därest försäljnings- beloppen fonderades
            och kommunerna ur en sådan fond erhölle ersättning ej mindre för
            de boställen, vilka utrönas bort tillhöra dem, än även för den
            avkomst från de nuvarande prästgårdarna, de blivit tillförsäkrade.
            De farhågor, man hyser för att till billigt pris upplåtna småbrukare-
          </p>
          <pb facs="riksdagen-motions-pdf/data/1920/mot_1920__ak__118/mot_1920__ak__118-003.pdf"/>
          <p>
            Motioner i Andra kammaren, Nr 118. z
          </p>
          <p>
            lägenheter skulle kunna bliva föremål för spekulation och jobberi,
            synas mig i de allra flesta fall obefogade, ty bliva småbruken
            väl bebyggda, uppodlade och hävdade, komma de i regeln att stå
            i så höga värden, att spekulationen för visso ej vänder sig åt
            det hållet. Dessutom äger man väl rätt att förutsätta, att staten
            hädanefter i vida högre grad än hittills skall vidtaga åtgärder
            mot den så osunda spekulationen med landets jord. Köpare av här
            ifrågavarande jord kunde dessutom ju tillförbindas att icke utan
            erhållet tillstånd avhända sig densamma före utgången av viss
            tid. På grund av vad jag här ovan anfört får jag vördsamt hemställa,
          </p>
          <p>
            det riksdagen i skrivelse till Kungl. Maj:t anhåller, det täcktes
            Kungl. Maj:t fortast möjligt låta utreda, huruvida icke vidlyftiga
            och dyrbara ny- och ombygg- nader vid de ecklesiastika löneboställena
            böra undvikas och dessa boställen, där de äro sämre bebyggda,
            efter det för prästerskapet erforderlig mark och för jord- bruket
            överflödig skog undantagits, i stället försäljas till småbruk,
            eller ock försäljas i sin helhet eller i större lotter, där byggnaderna
            äro av god beskaffen- het, samt att Kungl. Maj:t efter verkställd
            utredning ville förelägga riksdagen och kyrkomötet de förslag,
            vartill sådan utredning kan giva anledning.
          </p>
          <p>
            Stockholm den 15 januari 1920.
          </p>
          <p>
            E. Åkerlund.
          </p>
        </div>
      </div>
    </body>
  </text>
</TEI>
