<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__250/mot_1920__ak__250-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, 250. 5
          </p>
          <p>
            Nr 250.
          </p>
          <p>
            Av herr Vennerström m. fl., om skrivelse till Kungl. Maj:t angående
            upphävande av all krigslagstiftning.
          </p>
          <p>
            Sveriges folk borde vara moget att omedelbart avskaffa allt vad
            krigslagar heter och knäsätta principen om lika lag och rättsskipning
            för alla medborgare, vare sig de bära kronans rock eller befinna
            sig i det civila livet. I denna tid, när det svenska folkets vilja
            till demo- kratisering brutit igenom och personlighetsprincipen
            hävdats starkare än någonsin, borde det vara en given följd av
            detta demokratiserings- arbete, att de medborgare, som nödgas
            krypa in i vapenrocken, ha sin ställning kvar som fria medborgare
            och icke berövas sin medborgerliga frihet. Nu mer än någonsin
            är det förhatligt, att myndiga medborgare skola stämplas som mindrevärdiga
            medborgare och ställas under med- borgerligt förmynderskap av
            överordnade, vilka, inpyrda i militär kast- anda, icke ens sky
            att missbruka sin makt till grova ingrepp i de underordnades självständiga
            åsiktsbildning. Då vi icke kunna tillerkänna de militära, disciplinära
            argumenten mot krigslagstiftningens och krigs- rättsskipningens
            avskaffande någon den ringaste vikt och betydelse för den ordning
            och lydnad, man städse åberopar, utan fast mera i den militära
            rättvisan nödgas se ett medel att främja kastanda, nedpressande
            av människovärdet och överhuvudtaget en institution, likvärdig
            med en stat i staten, anse vi, att mått och steg omedelbart böra
            tagas till att återskänka medborgaren den rättssäkerhet, han delvis
            förlorar vid inter- neringen 1 kasernerna. Inom de övriga skandinaviska
            staterna har denna tanke på den militära rättsskipningens avskaffande
            mötts med sympati, t. o. m. inom regeringskretsarna. Danmarks
            krigsminister, Munch, har uttalat, att krigslagstiftningen i Danmark
            borde bringas ur världen. I Norge har man kommit så långt, att
            regeringsförslag därom snart föreligger. I
          </p>
          <pb facs="riksdagen-motions-pdf/data/1920/mot_1920__ak__250/mot_1920__ak__250-002.pdf"/>
          <p>
            6 Motioner i Andra kammaren, Nr 250.
          </p>
          <p>
            det trontal, varmed Norges konung nyligen mötte stortinget, utlovas,
            att regeringen skall för stortinget Tramläg gga förslag om krigslagarnas
            avskaffande. | Denna fråga sammanhänger icke med den frågan, huruvida
            mili- tärväsendet bör helt avskaffas eller ej. För vår del äro
            vi anhängare av total avväpning, men vi vilja dock betona, att
            denna fråga kan och bör avgöras som en fråga för sig, utan sammankoppling
            med lösningen av avväpningsfi rågan i hela dess vidd. Kravet på
            upphävandet av krigs- lagstiftningen är ur demokratisk synpunkt
            lika berättigat, oavsett om det blir en fullständig avväpning
            eller ej. Det kan finnas och det fin- nes sådana, som anse, att
            all undantagslagstiftning för krigsfolk bör avskaffas, även för
            den händelse att krigsmakten bibehålles. — Till dem hör den norska
            regeringen, som icke föreslår krigsmaktens men väl krigslagarnas
            avskaffande. På dessa grunder hemställa vi,
          </p>
          <p>
            att riksdagen ville hos Kungl. Maj:t begära skyndsamt framläggande
            av förslag om upphävandet av all krigslagstiftning.
          </p>
          <p>
            Stockholm den 22 januari 1920.
          </p>
          <p>
            Ivar Vennerström. C. O. Johansson. Sten Berglund. 4g
          </p>
        </div>
      </div>
    </body>
  </text>
</TEI>
