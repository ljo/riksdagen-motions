<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__59/mot_1920__fk__59-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            An
          </p>
          <p>
            Motioner i Första kammaren, Nr 59.
          </p>
          <p>
            Nr 59.
          </p>
          <p>
            Av herr Klefbeck, om anslag till anläggning av en tunnel vid
            den s. k. Storängsbanken å järnvägslinjen Graversfors—Åby.
          </p>
          <p>
            Då jag förra sommaren ett par gånger per bantåg passerade den
            s. k. Storängsbanken å linjen Graversfors—Åby, och tåget där gick
            fram med nedsatt hastighet, fördes livligt i min erinring statsrevisorernas
            berättelse om den år 1918 av dem verkställda granskningen. En
            stor huvudstads- tidning upptog sedan frågan på mycket bemärkt
            plats. Ortstidningarna hade även upprepade gånger fört saken på
            tal. Statsrevisorernas yttrande återfinnes å sid. 545—549 i deras
            berättelse. Till detta yttrande hänvisar ' jag för nödig komplettering
            av vad jag nedan anför. På grund av beskaffenheten av de under
            och nedanför Storängs- banken belägna jordlagren hade gång på
            gång tvivel angående bankens bestånd uppkommit. Med anledning
            därav uppdrog år 1917 järnvägssty- relsen åt järnvägarnas geotekniska
            kommission att göra undersökning i ärendet. Åv undersökningen
            framgick, att närmast berget förekom morän. Denna visade sig vid
            provgrävning uppblött och lös på grund av framrin- rande grundvatten.
            Dessutom hade stenmuren, som på somliga sträckor skulle vara spårets
            stöd, visat en del svaghetstecken och något deformerats. Kommissionen
            föreslog då förutom andra förstärkningsarbeten, att tre stödjemurar
            skulle uppföras bredvid varandra ungefär mitt i slänten. Beho-
            vet av förstärkningar påpekade kommissionen dessutom särskilt
            förefinnas vid en sektion något närmare Norrköpingshållet. Där
            påträffades nämligen under moränen skiktad sand, som därtill visade
            sig vara mycket blöt. Detta vattenförande sandlager under moränen
            ansåg kommissionen kunna innebära fara för släntens bestånd. Kommissionen
            förordade därför även på det stället en stödmur. Men denna stödmur
            skulle endast nedföras till morän- gruset, trots att det vid provgrävningen
            yppades, att under morängruset låg ett lager blöt sand, knappt
            stadigare än flytjord.
          </p>
          <pb facs="riksdagen-motions-pdf/data/1920/mot_1920__fk__59/mot_1920__fk__59-002.pdf"/>
          <p>
            6 Motioner i Första kammaren, Nr 59.
          </p>
          <p>
            Statsrevisorerna uttalade för sin del, att enligt deras mening
            de anbe- fallda åtgärderna icke kunde anses medföra mer än relativ
            trygghet. Huru riktiga statsrevisorernas farhågor voro, framgår
            därav, att i de uppförda stödmurarna redan sprickor uppstått.
            När tjälen går ur jorden eller när starkt vår- eller höstregn
            kommer att tränga på, är det stor fara, att den lösa sanden skall
            än mer flyta undan och sprickorna vidgas eller kanske hela stödmuren
            rasa. Inom orten är det en ganska allmän mening, att den gamla
            muren, som uppfördes vid järnvägens byggande, är säkrare än den
            nya stödmuren. Det är ju möjligt, att mina farhågor äro överdrivna.
            Men jag anser icke, att det kan försvaras att längre köra på Guds
            försyn och låta kvarstå åtminstone en möjlighet till järnvägsolycka,
            som på denna plats i omfatt- ning och gräslighet skulle tävla
            med Getåolyckan. Enda vägen att erhålla så stor trygghet som kan
            vinnas synes mig vara att gå på det förslag, som upprättats av
            vederbörande baningenjör och omförmäles i kommissionens skrivelse.
            Enligt detta skulle man göra en insprängning i berget i öppet
            schakt. Eller ännu hellre flytta linjen längre in och framdraga
            den i tunnel genom berget. En sådan inflyttning av spåret skulle
            också kunna ske utan avbrott i trafiken. Visserligen skulle detta
            medföra nya kostnader. Även skulle de kost- nader, som redan nedlagts
            på bankens förstärkning, vara delvis bortkastade. Men frånsett
            det sista äro utgifterna för en tunnel mindre än för de andra
            förstärkningsarbetena. Med byggande av en tunnel är man också
            säkrad för kommande efterräkningar, något som man aldrig kan beräkna
            med för- stärkningsmurarna. Icke heller statsrevisorerna anse,
            att man bör tillmäta de erforderliga kostnaderna en avgörande
            betydelse med hänsyn till de oer- hörda dimensioner en järnvägsolycka
            på ifrågavarande plats skulle kunna antaga. Huru stor sparsamhet
            med statens medel man än måste iakttaga, måste jag dock livligt
            instämma i detta statsrevisorernas yttrande. Enligt min mening
            kan icke staten taga på sitt ansvar att låta trafiken fortgå på
            ett ställe, som enligt företagna undersökningar visat sig vara
            synnerligen riskabelt. Det är för sent att bättra, när kanske
            ett tjugutal människoliv gått förlorade. Med min motion har jag
            icke velat rikta något klander mot järn- vägsstyrelsen. På en
            tid, då statens järnvägar kämpat med stora ekono- miska svårigheter,
            är det naturligt, att järnvägsstyrelsen på alla punkter måste
            spara. Och det är också naturligt, att-den måste lita till sina
            under- lydande ingenjörers utlåtanden. Men då dessa utlåtanden
            om förstärknings- arbetena äro avgivna med en viss försiktighet
            och det sedan i de nyupp-
          </p>
          <pb facs="riksdagen-motions-pdf/data/1920/mot_1920__fk__59/mot_1920__fk__59-003.pdf"/>
          <p>
            Motioner i Första kammaren, Nr 59. 7
          </p>
          <p>
            förda stödmurarna uppkommit sprickor, synes det mig bättre att
            taga det säkra för det osäkra och gå in för tunnelbygget. Om riksdagen
            beviljar medel, skall väl för övrigt ingen bli mera glad än järnvägsstyrelsen
            själv över att få även denna bandel i fullt säkert skick. Om vederbörande
            utskott helt naturligt anser nödigt att infordra ytterligare upplysningar,
            skulle jag vilja hemställa, att förutom järnvägs- styrelsen även
            måtte höras några ingenjörer och förmän, som hava arbetat eller
            arbeta på själva platsen. På grund av vad jag anfört, får jag
            hemställa,
          </p>
          <p>
            att riksdagen måtte besluta, att, med inställande av de nu pågående
            förstärkningsarbetena, järnvägslinjen vid Storängsbanken skall
            dragas längre in i berget genom en tunnel, samt härför anslå 270,000
            kronor. Stockholm den 20 januari 1920.
          </p>
          <p>
            Ernst Klefbeck.
          </p>
          <pb facs="riksdagen-motions-pdf/data/1920/mot_1920__fk__59/mot_1920__fk__59-004.pdf"/>
        </div>
      </div>
    </body>
  </text>
</TEI>
