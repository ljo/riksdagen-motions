<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__254/mot_1921__ak__254-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 254. 13
          </p>
          <p>
            Av herr Erieson i Funäsdalen, om skrivelse till Kungl. Maj:t
            i fråga om bolags och enskildas förvärv av landets
          </p>
          <p>
            naturrikedomar.
          </p>
          <p>
            Det har otaliga gånger både här i riksdagen och annars påvisats,
            hurusom bolag och enskilda ofta på det mest avskyvärda sätt kommit
            i besittning av de stora naturrikedomar, över vilka de nu råda.
            Otaliga äro också de förslag som framkommit och de beslut som
            av riksdagen fattats, vilka varit avsedda att avvärja de olägenheter
            och faror för landet och isynnerhet för den jordbrukande befolkningen,
            som blivit en följd av att landets naturvärden hopats i ett fåtals
            händer. Det är likaledes bekant, huru det mesta av dessa beslut
            lett till mycket litet resultat. Det torde därför vara lämpligt
            att just nu, då olägenheterna framträda mera hotande än någonsin
            förr, taga i övervägande, huruvida icke sakens allvar kräver,
            att kraftigare åtgärder och andra vägar än de vanliga nu måste
            komma till användning, om vi verkligen vilja vinna något resultat.
            Jag är förvissad om, att många med mig av Norrlands represen-
            tanter här i riksdagen, med ängslan och bekymmer se huru det påbör-
            jade arbetet för Norrlands utveckling nu fördröjes och skjutes
            undan till en oviss framtid, därför att staten saknar erforderliga
            medel, och detta samtidigt som man ser, hur Norrlands naturliga
            rikedomar rinna ut nästan till ingen nytta. Det är orimligt att
            låta detta pågå, medan landets folk bokstavligen vandrar hän mot
            hopplöst elände. Nu finns det, såvitt jag förstår, ingen annan
            möjlighet än att riksdagen måste ta i övervägande, om icke de
            metoder på ett liknande område, som kommo till användning under
            Gustaf Vasas och Carl XI:s regeringstid, åter måste tillgripas.
            Jag vet mycket väl, att sådana åtgärder nu liksom då komma att
            medföra stora svårigheter och att det allmänna rättsmedvetandet
            också
          </p>
          <pb facs="riksdagen-motions-pdf/data/1921/mot_1921__ak__254/mot_1921__ak__254-002.pdf"/>
          <p>
            14 Motioner i Andra kammaren, Nr 254.
          </p>
          <p>
            kommer att resa hinder däremot, men jag är ännu mera övertygad
            om, att vår uppfattning om rätt och orätt på detta område tål
            vid att grund- ligt revideras. Jag har också en känsla utav att
            åtminstone Norrlands befolkning, där de mesta värdena rinna bort,
            och de själva förgäves få vänta på de för utvecklingen nödvändiga
            järnvägarna m. m., icke längre kunna låta sig nöja utan högt och
            klart, så att det både hörs och förstås, sjunga ut sitt berättigade:
            »Giv oss åter vår rövade egendom». Jag tillåter mig därför hemställa,
          </p>
          <p>
            att riksdagen måtte besluta att i skrivelse till Kungl. Maj:t
            anhålla, att jordkommissionen måtte få i uppdrag att skyndsamt
            söka utreda, vilka sätt som vanligen kommit till användning vid
            bolags och en- skildas förvärv av landets naturrikedomar samt
            lämp- ligaste sättet att återföra dessa till samhället för att
            användas till hela folkets verkliga nytta, samt till riksdagen
            framkomma med det förslag utredningen kan föranleda. |
          </p>
          <p>
            Stockholm den 31 januari 1921.
          </p>
          <p>
            Christian Ericson.
          </p>
          <p>
            Stockholm, Svenska Tryckeriaktiebolaget 1921. 10807]
          </p>
        </div>
      </div>
    </body>
  </text>
</TEI>
