<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__75/mot_1921__fk__75-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 75.
          </p>
          <p>
            oa
          </p>
          <p>
            Nr 75.
          </p>
          <p>
            Av herr Rune, om skyldighet för fastighetsägare, vilkens egendom
            vinner i värde genom framdragande av en koncessionerad järnväg,
            att teckna aktier i bolag för järnvägens byggande.
          </p>
          <p>
            Stora delar av vårt land njuta icke fördelen av att beröras av
            Sveriges statsbanor. I dessa orter måste befolkningen själv sörja
            för, att de oundgäng- ligaste järnvägslinjer kunna åstadkommas.
            Det blir i sådana fall främst stä- der, landsting och landskommuner,
            som måste prestera de mest betydande teckningarna, men även enskilda
            personer, helt naturligt då i främsta ledet fastighetsägare i
            de orter, järnvägen tänkes genomlöpa, måste ofta teckna av- sevärda
            belopp för att få en järnväg till stånd. Ö Vid arbetet på att
            anskaffa nödiga teckningar för en järnväg förekom- mer helt visst
            ofta det förhållandet, att somliga jordägare teckna belopp, som
            fullt ut motsvara vad de skäligen böra teckna med hänsyn tagen
            till den vär- deökning, deras fastigheter vinna, men att andra
            jordägare söka undandraga sig teckning, ehuru deras egendomar
            vinna avsevärt i värde genom järnvä- gens tillkomst. Om man nu
            frånser den orättvisa, som härigenom i verkligheten upp- står,
            så kvarstår i alla fall den olägenheten, att en tilltänkt järnväg,
            som må vara för orten nödig, i övrigt lämplig och väl värd att
            komma till stånd, i många fall inte kan komma till stånd därigenom,
            att stora fastighetsägare söka undandraga sig teckning, i hopp
            att andra tecknare, kommuner, städer eller andra, skola draga
            lasset även för hans räkning. . Och vad en kommunteckning i en
            järnväg beträffar, så uppstår vid en sådan ofta den orättvisa,
            att innevånarne i den del av kommunen, som är be- lägen avlägset
            från järnvägen, icke har någon nämnvärd nytta av densamma men
            ändå av det tecknade beloppet måste betala lika mycket som de
            kom- munalmedlemmar, vilka hava synnerlig stor nytta av företaget.
            Då man ideligen ser förhållandena utveckla sig på detta sätt fram-
          </p>
          <pb facs="riksdagen-motions-pdf/data/1921/mot_1921__fk__75/mot_1921__fk__75-002.pdf"/>
          <p>
            6 : Motioner i Första kammaren, Nr 75.
          </p>
          <p>
            kommer tanken på, att det borde åligga envar fastighetsägare
            att, sedan det verkliga behovet och nyttan av en järnväg blivit
            konstaterad och koncession beviljad, till järnvägens byggnad genom
            teckning av aktier uti järnvägsbo- laget bidraga med ett belopp,
            som borde stå i skäligt förhållande till den värdeökning fastigheten
            vunne. | Detta kunde ju måhända ske på det sätt, att i varje socken,
            som berör- des direkt eller indirekt av järnvägen, en nämnd uppskattade
            den värdeök- ning, varje fastighet minst vunne genom järnvägen,
            och att då vederbörande ägare vore pliktig att i järnvägen teckna
            någon viss del av denna värdeök- ning, exempelvis hälften, en
            tredjedel eller en fjärdedel. Jag förbiser icke, att det för vissa
            fastighetsägare skulle kunna möta svårigheter att fullgöra teckningen,
            men i sådant fall kunde man möjligen tänka sig, att den bestämda
            teckningen finge av fastigheten utgå med bättre rätt än inteckningar
            och att inbetalningen finge fördelas på flera år. En naturlig
            följd av att en sådan teckningsskyldighet ålades envar fastighetsägare
            i den ort järnvägen tänktes genomlöpa, borde emellertid enligt
            min mening vara, att Kungl. Maj:t vid koncessions beviljande borde
            vara ännu strängare än nu i bedömmande, om en järnväg verkligen
            vore för orten behövlig samt om den föreslagna innebure den lämpligaste
            sträckningen och om de tekniska bestämmelserna för järnvägsföretaget
            vore de lämpligaste. I Danmark och flera andra länder lära bestämmelser
            uti av mig före- slaget syfte vara införda, men tiden har icke
            tillåtit mig att taga närmare reda på detta förhållande. Jag hoppas
            emellertid, att vederbörande utskott införskaffar upplysningar
            i detta avseende såväl beträffande Danmark som en del andra länder.
            På grund av vad jag sålunda anfört hemställer jag,
          </p>
          <p>
            att riksdagen ville besluta i skrivelse till Kungl. Maj:t anhålla,
            att Kungl. Maj:t måtte efter verkställd utredning låta utarbeta
            och för riksdagen framlägga förslag i syfte, att fastighetsägare,
            vars egendom vunne i värde genom framdragande av en koncessionerad
            järnväg, måtte förplik- tas att uti det bolag, som bildats eller
            bildades för lärnvä- gens byggande, teckna aktier till belopp
            svarande mot viss del av den uppskattade värdeökning fastigheten
            skulle ge- nom järnvägens framdragande vinna.
          </p>
          <p>
            Stockholm den 19 januari 1921. Axel Rune.
          </p>
          <p>
            STOCKHOLM A.-B. Hasse W. Tullbergs Boktryckeri 1921
          </p>
        </div>
      </div>
    </body>
  </text>
</TEI>
