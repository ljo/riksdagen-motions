<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__ak__145/mot_1922__ak__145-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 145. il
          </p>
          <p>
            Nr 1435.
          </p>
          <p>
            Av herr Vennerström, om antagande av lag om förlängning
          </p>
          <p>
            av vissa arrendeavtal.
          </p>
          <p>
            Till 1920 års riksdag inlämnade Kungl. Maj:t ett förslag till
            lag om förlängning av vissa arrendeavtal, förnämligast stödd på
            det skälet att det ansågs som en statens skyldighet att landets
            arrendatorer skulle tryggas och skyddas för eventuella trakasserier
            från arrendegivarna intill dess den sociala arrendelagstiftningsfrågan
            och frågan om tvångsavlösning av jord för tillgodoseende av jordbruksändamål
            blivit slutligt utredda och behandlade av riksdag och regering,
            vilket då antogs skola ske före den 1 januari 1925. De närmare
            skälen för Kungl. Maj:ts framställning finnas utvecklade i Kungl.
            Maj:ts proposition nr 397 samma år. Riks- dagen avslog emellertid
            lagförslaget och frågan föll. Ett försök av en- skild motionär
            att få lagen antagen vid 1921 års riksdag rönte samma öde. Genom
            denna avvisande hållning från riksdagen ha arrendatorerna vid
            de mellansvenska och norrländska bruken och bolagen råkat i ett
            synnerligen bekymmersamt för att icke säga farligt läge. Flertalet
            av de gamla kontrakten utgå nämligen under åren 1922, 1923 och
            1924. Ehuru man nu ej kan annat än i enstaka fall påvisa verkningarna
            av riksdagens avvisande hållning, är det dock otvivelaktigt, att
            de truster och bolag, som jordreformen är ämnad att rikta sig
            emot, redan nu väl förstått utlägga sina planer, huru de skulle
            undgå den av jordkom- missionen bebådade tvångsavlösningen av
            jord. Särskilt gäller detta om våra mellansvenska bruk, där bruksdriften
            i de flesta fall ej endast bygger på egendomsavkastningen utan
            jämväl på ett system att genom betungande arrendekontrakt utnyttja
            det egentliga jordbruksarbetet för jordägarens vinstbegär och
            i vilka kontrakt det ofta är stipulerat att minsta försummelse
            i arbetsskyldigheten är tillräcklig att göra arrende-
          </p>
          <pb facs="riksdagen-motions-pdf/data/1922/mot_1922__ak__145/mot_1922__ak__145-002.pdf"/>
          <p>
            12 Motioner i Andra kammaren, Nr 145.
          </p>
          <p>
            upplåtelsen verkningslös. Den allmänna tendensen vid bruksförvaltning-
            arna är för närvarande den att söka en skyddande övergångsform,
            i det att man undan för undan uppsäger de arrendatorer, vars kontrakt
            utgå, och ersätta dem med nya arrendatorer, som hur lagen nu än
            månde bliva varken vilja eller kunna göra anspråk på jordavlösning,
            när refor- men nu en gång kommer. En annan åtgärd som också vidtages
            i samma syfte är att uppsäga arrendatorn och lägga Jorden till
            ett närgränsande jordbruk, utlägga den till beteshage eller skogsplantering
            och använda själva gården till skogsbruket, varigenom det självständiga
            jordbrukar- hemmet för alla tider ödelägges. Vad som gör dessa
            manipulationer ännu mera upprörande är att åtgärderna drabba arrendatorer,
            vars släkt i många fall sedan urminnes varit jordinnehavare och
            vars gamla fädernehem nu sprängas. Dessa upp- sägningar och åtgärder
            ske ej massvis och väcka således ej uppseende, utan en efter en
            alltefter som kontrakten brytas eller utgå sättas de gamla arrendatorerna
            ur sina funktioner och drivas ut till annan ort och kanske också
            annan sysselsättning. Det börjar därför allt tydligare framgå,
            att de arrendatorer, som riksdagen genom jordfrågans upptagande
            avsåg att bistå, kommit i ett ännu ömtåligare läge än förut, därigenom
            att en av så mångskiftande och starka intressen beroende fråga
            upptogs utan att man samtidigt skyddade arrendatorernas existens
            från trakasserier och egenmäktiga åtgärder. Omdömet bland dessa
            är också att man anser det föga lyckligt, att jordavlösningsfrågan
            upptagits, innan staten skapat garantier för arrendatorernas samhällsställning
            och ekonomiska förvärvs- grund. Jag hemställer sålunda,
          </p>
          <p>
            att riksdagen ville för sin del antaga det av regeringen vid
            1920 års riksdag genom propositionen 397 framlagda och av andra
            lagutskottet i utlåtande nr 39 tillstyrkta förslaget till lag
            om förlängning av vissa arrendeavtal.
          </p>
          <p>
            Stockholm den 21 januari 1922.
          </p>
          <p>
            Ivar Vennerström.
          </p>
        </div>
      </div>
    </body>
  </text>
</TEI>
