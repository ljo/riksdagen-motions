<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__112/mot_1923__ak__112-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 112. 3
          </p>
          <p>
            Nr 112.
          </p>
          <p>
            Av herr Österström, om medgivande av rätt för kvinn- liga lärjungar
            att vinna inträde i högre allmänt läroverk.
          </p>
          <p>
            Den förändrade ställning inom vårt samhälle, som kvinnan erhållit
            genom under de senare åren genomförda reformer — hennes politiska
            jämlikhet med mannen och hennes ökade möjligheter att såsom befattnings-
            havare verka i statens tjänst — har givit starkare eftertryck
            åt kravet på åtgärder från statens sida i syfte att bereda den
            kvinnliga ungdomen nödig uppfostran och utbildning. Statens åtgärder
            för främjande av den högre undervisningen i vårt land hava under
            långa tider varit ensidigt inriktade på tillgodoseendet av den
            manliga ungdomens bildningsbehov, och. de allmänna läroverken
            voro under hela 1800-talet samt några år in på detta århundrade
            uteslutande gosskolor. Numera äro emellertid statens samskolor
            tillgängliga för flickor, liksom även universiteten och högskolorna,
            medan däremot alltjämt de större städernas realskolor samt gymnasierna
            äro stängda för dem. TI fråga om utbildningen till studentexamen,
            vars ” avläggande är en förutsättning för tillträdet till flertalet
            av de statstjänster, av vilka kvinnorna numera kunna bliva innehavare,
            äro de alltjämt hän- visade till ett fåtal enskilda eller kommunala
            läroanstalter, vadan flickornas utbildning i detta hänseende i
            regel ställer sig betydligt svårare och kost- sammare än gossarnas.
            Detta förhållande står i uppenbar strid med den grundsats, som
            en av det gamla lantmannapartiets ledare under en debatt i andra
            kammaren 1886 formulerade så, att «en flicka bör hava samma rätt
            att få undervisning av det allmänna och till likadant pris som
            en gosse» — en grundsats, vars rättvisa numera ingen lärer vilja
            bestrida. Ett steg i riktning mot förverkligandet av detta berättigade
            önske- mål, vilket funnit varma förespråkare i Sveriges riksdag
            redan för snart fyra årtionden sedan, skedde när Kungl. Maj:t
            den 27 maj 1920 på framställning av statsfullmäktige i Eksjö medgav
            rätt jämväl för kvinnliga lärjungar att vinna inträde vid det
            med realskolan i Eksjö förbundna kommunala gymnasiet. Enahanda
            medgivanden hava senare lämnats be-
          </p>
          <pb facs="riksdagen-motions-pdf/data/1923/mot_1923__ak__112/mot_1923__ak__112-002.pdf"/>
          <p>
            4 Motioner i Andra kammaren, Nr 112.
          </p>
          <p>
            träffande de av kommunen bekostade gymnasielinjerna vid högre
            allmänna läroverken i Ystad och Hudiksvall.” De erfarenheter,
            som vid dessa läro- verk vunnits i fråga om samundervisning å
            gymnasiestadiet, hava visat sig genomgående gynnsamma, och det
            har därför varit en mycket förklar- lig önskan hos de sistnämnda
            kommunerna att få medgivandet om flick- ornas deltagande i undervisningen
            utsträckt även till den av staten bekos- tade gymnasielinjen,
            i synnerhet som de båda linjernas lärjungar i vissa ämnen åtnjuta
            gemensam undervisning. Redan år 1911 hade en framställning i detta
            syfte gjorts av Hudiksvalls stadsfullmäktige, men denna, liksom
            lik- nande framställningar från Visby (1915) och Ystad (1921),
            av vilka den senare tillstyrkts av skolöverstyrelsen, kunde icke
            av Kungl. Maj:t bifallas, då riksdagen ej lämnat sitt medgivande.
            Nu senast föreligger en av stads- fullmäktige i Härnösand till
            regeringen ingiven, av länsstyrelsen tillstyrkt framställning,
            att även flickor måtte få intagas som elever vid högre all- mänt
            läroverk. : Dessa upprepade ansökningar från de kommunala representationernas
            sida ådagalägga, att det här gäller icke blott ett abstrakt rättskrav
            utan också ett praktiskt behov, som inom många samhällen i vårt
            land gör sig starkt gällande. Icke mindre än 33 svenska städer
            äga samtidigt flick- skolor och högre allmänna läroverk, och endast
            i två av dessa städer hava genom kommunens ingripande flickorna
            beretts tillfälle att begagna sig av statsläroverkens gymnasieundervisning.
            Där alltså brodern genom statens försorg kan nå fram till studentexamen,
            är i regel detta systern förmenat. Då härtill kommer, att i flera
            av dessa läroverk antalet lärjungar i gym- nasieringarna icke
            är större, än att det skulle kunna ökas utan att med- föra förhöjda
            kostnader för det allmänna, synas goda skäl tala för de gjorda
            framställningarna. I avvaktande på den förestående skolreformen,
            som över hela linjen torde komma att tillgodose önskemålet om
            lika möjligheter för kvinnliga och manliga lärjungar att begagna
            sig av statsläroverkens undervisning, men som, enligt vad av skolkommissionens
            betänkande framgår, icke är av- sedd att fullständigt genomföras
            under de närmaste åren, har undertecknad velat genom denna motion
            lägga under riksdagens omprövning frågan, huruvida icke på förut
            nämnt sätt redan nu åtgärder böra vidtagas för att bereda kvinnliga
            lärjungar vidgade möjligheter till högre skolutbild- ning och
            för att till rimliga mått nedbringa de enskildas kostnader för
            denna utbildning.
          </p>
          <p>
            + Vid de kommunala gymnasierna i Eslöv och Landskrona, vilka
            tekniskt sett äro enskilda läroanstalter, har Kungl. Maj:ts medgivande
            icke erfordrats för införande av samundervisning.
          </p>
          <pb facs="riksdagen-motions-pdf/data/1923/mot_1923__ak__112/mot_1923__ak__112-003.pdf"/>
          <p>
            Motioner 1 Andra kammaren, Nr 112. 5 På grund av vad sålunda
            anförts, tillåter jag mig hemställa,
          </p>
          <p>
            att riksdagen måtte, i samband med bifall till punkt 133 i statsverkspropositionens
            åttonde huvud- titel, medgiva rätt för kvinnliga lärjungar att
            vinna inträde i högre allmänt läroverk i den utsträckning och
            på de orter, där sådant kän ske utan att medföra ökade kostnader
            för statsverket.
          </p>
          <p>
            Stockholm den 21 januari 1923.
          </p>
          <p>
            Ivar Österström.
          </p>
          <pb facs="riksdagen-motions-pdf/data/1923/mot_1923__ak__112/mot_1923__ak__112-004.pdf"/>
        </div>
      </div>
    </body>
  </text>
</TEI>
