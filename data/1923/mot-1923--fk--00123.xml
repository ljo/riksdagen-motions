<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__fk__123/mot_1923__fk__123-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 123. 15
          </p>
          <p>
            Nr 123.
          </p>
          <p>
            Av herr Rune, om skrivelse till Konungen angående statens över-
            tagande av vissa småskoleseminarier.
          </p>
          <p>
            Som bekant är det landstingen, som nu i väsentlig grad bekosta
            och ombesörja utbildningen av småskollärarinnor. Enligt min mening
            är dock tiden nu inne att till prövning upptaga frågan, om icke
            staten helt bör övertaga denna utbildning. Då statsmakterna föreskrivit,
            att skoldistrikten skola inrätta nödigt antal småskolor och därjämte
            fastställt vissa kompetenskrav på dem, som skola anställas som
            lärarinnor vid dessa skolor, synes det mig också vara ett statsintresse
            att ombesörja den för denna kompetens nödvändiga utbildningen.
            Genom den senast utfärdade seminariestadgan har också Kungl. Maj:t
            givit vittgående be- stämmelser rörande utbildningstid, kurser,
            lokaler och materiel vid dessa seminarier, vilket allt medfört
            ökade utgifter för landstingen. Men då dessa icke hava någon lagstadgad
            skyldighet att åtaga sig dessa utgifter, och då landstingen för
            varje år måste påtaga sig allt tyngre ekonomiska bördor för andra
            ändamål, synes mig kravet fullt berättigat, att staten övertar
            utbildningen av lärarekrafter även för småskolorna. En sådan anordning
            skulle också medföra åtskilliga praktiska för- delar. Kostnaderna
            komma att bliva jämnare och mera rättvist fördelade. Som förhållandet
            nu är kommer det ena landstinget att i avsevärt högre grad än
            det andra betungas med utgifter för detta ändamål, och även de
            landsting och de städer, som icke upprättat något seminarium,
            få dock sitt behov av småskollärarinnor tillgodosett på övriga
            landstings bekostnad. Totalkostnaden för utbildning av nu ifrågavarande
            lärare- krafter skulle därjämte helt visst ställa sig billigare,
            om den försigginge vid ett mindre antal seminarier med större
            omfattning än vad nu är fallet. Vid många seminarier är för närvarande
            elevantalet jämförelsevis litet, men kostnaden för lokaler, värme,
            belysning, lärarekrafter m. m. kunna ju icke i förhållande till
            det obetydliga antalet nedbringas. Denna olägenhet, som medför
            ökad kostnad för utbildning per elev, skulle helt naturligt genom
            den föreslagna organisationen kunna bortelimineras.
          </p>
          <pb facs="riksdagen-motions-pdf/data/1923/mot_1923__fk__123/mot_1923__fk__123-002.pdf"/>
          <p>
            16 Motioner i Första kammaren, Nr 123.
          </p>
          <p>
            Även i fråga om seminariernas arbete och ledning torde ingen
            förlust vara att befara, därest man i stället för de många av
            landstingen till- satta styrelserna läte skolöverstyrelsen helt
            taga ledningen även av dessa seminarier. Då jag sålunda finner
            det både principiellt riktigt och ekonomiskt förmånligt att staten
            övertager småskollärarinneseminarierna, får jag hemställa, att
            riksdagen ville i skrivelse till Kungl. Maj:t anhålla, att Kungl.
            Maj:t måtte låta genom skolöver- styrelsen verkställa utredning
            rörande statens över- -tagande av de av landstingen upprättade
            småskole- seminarierna eller vissa av dem och till riksdagen inkomma
            med det förslag, vartill utredningen kunde giva anledning.
          </p>
          <p>
            Stockholm den 19 januari 1923. Axel Rune.
          </p>
          <p>
            STOCKHOLM, ISAAC MARCUS' BOKTRYCKERI-AKTIEBOLAG, 1923:
          </p>
        </div>
      </div>
    </body>
  </text>
</TEI>
