<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__157/mot_1924__ak__157-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            IT
          </p>
          <p>
            Motioner i Andra kammaren, Nr 157.
          </p>
          <p>
            Nr 157.
          </p>
          <p>
            Av herr Starbäck, om skrivelse till Kungl. Maj:t i fråga om lag-
            stiftning angående ekonomiska föreningars sparkasserörelse.
          </p>
          <p>
            Vid åtskilliga tillfällen har i riksdagen och annorstädes framhållits
            vådan av, att ekonomiska föreningar i Sverige tillåtas idka bankrörelse,
            som icke är underkastad kontroll av offentlig myndighet och vars
            verksamhetsområde över huvud taget icke är i lagstiftningsväg
            begränsat. Sålunda framhöll redan år 1908 en kommitté med uppgift
            att avgiva förslag till lag om bankrörelse nödvändigheten av,
            att en ändring härutinnan komme till stånd, enär denna gren av
            ifrågavarande föreningars verksamhet visat sig medföra stora ekonomiska
            förluster för vederbörande såväl insättare som delägare. Sedermera
            har också Kungl. Maj:t i proposition till riksdagen år 1911 rörande
            lag om bankrörelse bl. a. anfört en motivering, som uppen- bart
            syftade till att beröva ekonomiska föreningar rätten till okontrollerad
            sparkasseverksamhet. Särskilt voro i sagda proposition kooperativa
            förbundets i skilda delar av landet öppnade sparkassa föremål
            för omnämnande i detta sammanhang. Bankoutskottets i ärendet avgivna
            utlåtande gick ut på, att inlåningsrörelse »från allmänheten»
            skulle få bedrivas endast av bankerna, varemot de ekonomiska föreningarna
            skulle tillåtas låna penningar av sina egna medlemmar. Samtidigt
            framhöll emellertid utskottet lämpligheten av, att även sistnämnda
            rörelse vore underkastad en effektiv kontroll. Och riksdagen beslöt,
            i enlighet med bankoutskottets hemställan, en skrivelse till Kungl.
            Maj:t med begäran om utredning, under vilka förutsättningar ekonomiska
            föreningar här i landet må idka inlåningsrörelse. En i anslut-
            ning till detta riksdagsbeslut tillsatt kommitté avgav den 19
            februari år 1912 ett betänkande med förslag till särskilda bestämmelser
            om ekonomiska föreningar, som idka sparkasserörelse. Emellertid
            synes resultatet av nämnda kommittes arbete hittills icke hava
            föranlett den i förevarande avseende åsyftade lagstiftningen.
            Det sålunda påtalade och ganska allmänt erkända missförhållandet
            kvarstår sålunda alltjämt. Härtill kommer att riskerna synas hava
            vuxit under årens lopp. Såsom ett belägg härför torde det här
            vara tillräckligt erinra, om det förhållandet, att exempelvis
            på kooperativa förbundets spar- kassa innestående beloppet ökats
            från något mindre än en miljon (982,280) kronor år 1911 till över
            tolv miljoner (12,156,548) kronor år 1922. Det är mot bakgrunden
            av dylika siffror lätt att inse, vilka värden som stå på spel,
            därest de ekonomiska föreningarna skola tillåtas att alltjämt
            och obe-
          </p>
          <pb facs="riksdagen-motions-pdf/data/1924/mot_1924__ak__157/mot_1924__ak__157-002.pdf"/>
          <p>
            6 Motioner i Andra kammaren, Nr 157.
          </p>
          <p>
            hindrat fortsätta med en okontrollerad sparkasseverksamhet av
            här angiven art. I händelse av inträffande katastrof torde de
            svenska statsmakterna bli nödsakade att inskrida hjälpande till
            skydd för av småfolket på antytt sätt gjorda besparingar. Med
            stöd av vad sålunda anförts tillåter jag mig hemställa,
          </p>
          <p>
            att riksdagen måtte i skrivelse till Kungl. Maj:t anhålla om
            utredning rörande sådan lagstiftning beträffande ekonomiska föreningars
            sparkasserörelse, att de risker, som äro förenade med den nuvarande
            på området i fråga bedrivna verksam- heten, måtte så vitt snarast
            möjligt undanrödjas.
          </p>
          <p>
            Stockholm januari 1924.
          </p>
          <p>
            Karl Starbäck.
          </p>
        </div>
      </div>
    </body>
  </text>
</TEI>
