<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__196/mot_1924__ak__196-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 196. 23
          </p>
          <p>
            Nr 196.
          </p>
          <p>
            Av herrar Poppius och Fjellman, om skrivelse till Kungl. Maj:t
            angående ersättning till insättare i privatbanken för deras genom
            bankens konkurs lidna förluster.
          </p>
          <p>
            Genom den mycket omtalade privatbankens konkurs, tillfogades
            insättarna en svår förlust, och från många håll har man hört klagomål
            över att staten ej kraftigare ingripit till dessas förmån. Förra
            året inlämnades till regeringen en skrivelse undertecknad av ett
            stort antal personer i Malmöhus län — i vilken man sökte påvisa
            en bestämd olikhet mellan statens åtgärder vis-a-vis privatbanken,
            jämförda med motsvarande åtgärder gent emot rikets övriga banker,
            vilken olikhet resulterat i förluster för privatbankinsättarna,
            under det insättarna i andra banker blivit skyddade. Det är icke
            lätt att taga parti för vare sig den framställning, privatbankens
            ombud gjort, eller den däremot av bankinspektören riktade kritiken.
            Somliga insättare hava uppenbarligen varit orimliga 1 sina anspråk,
            då de ehuru förgäves anklagat bankinspektören hos Justitieombudsmannen
            och av staten krävt förlusternas ersättande såsom en dem tillkommande
            juridisk rätt. Helt annorlunda hava de skånska ombuden förfarit.
            Deras tankegång har förnämligast tolkats av kontraktsprosten J.
            Rosengren i Willie i en skriftlig förklaring, som bifogats ovannämnda
            till Kungl. Maj:t ställda skrivelse. I densamma anföres följande:
            »Då jag åren 1919 och 1920 på uppdrag av insättarna uppvaktade
            bankinspektören, fann jag, så- som jag väntat, stort intresse
            för deras sak, och det var så nära, att frågan fått en för dem
            gynnsam lösning, att dåvarande finansministern meddelade mig,
            huru bankinspektören tänkt sig lösningen. Sedan nu frågan kommit
            inför bankinspektören i det läge, som framgår av hans i flera
            tidningar införda utlåtande, kan jag väl förstå, att han talar
            på annat sätt, än jag alltid muntligen och skriftligen fått svar
            från honom. Dock måste jag i en punkt, och det den allra viktigaste,
            tillåta mig hysa en av- vikande uppfattning. Herr bankinspektören
            gör gällande, att fallet privatbanken är helt olika alla de andra
            av detta slag nu under kraschtiden. Staten skulle för sitt stöd
            åt de andra bankerna kunna vänta sig ersättning i sinom tid men
            icke av privatbanken. Detta kan nog på sitt sätt vara rik- tigt,
            såsom saken nu ligger till, men varför? Jo, så vitt jag förstår,
            emedan man förfarit på alldeles motsatt sätt, när de andra bankerna
            råkade i trång- mål. Hade de också lämnats åt sitt öde, så hade
            det väl gått dem samma- lunda. Och hade privatbanken på sin tid
            fått samma stöd, så hade dess in- sättare varit lika tryggade
            och det är denna jämlikhet. som de aldrig torde upphöra med att
            begära såsom en moralisk rättvisa.»
          </p>
          <pb facs="riksdagen-motions-pdf/data/1924/mot_1924__ak__196/mot_1924__ak__196-002.pdf"/>
          <p>
            24 Motioner i Andra kammaren, Nr 196.
          </p>
          <p>
            Den av de skånka ombuden med lika mycket hovsamhet som ihärdighet
            för- fäktade ståndpunkten är således, att de vilja göra gällande
            en statens mora- liska skyldighet att hjälpa dem lika väl som
            andra insättare i av staten in- spekterade banker. Särskilt ha
            de framhållit att, då förlusterna här till stor del drabbat åldriga,
            sjukliga män och kvinnor och omyndiga barn, det tyckes vara hårt
            att man vid insättandet av små besparingar för dessa skall anses
            skyldig att begripa, om man kan våga anlita banken inom sitt eget
            stations- samhälle eller nödgats fara till närmaste järnvägsstation
            för att få medlen pla- cerade med den trygghet som statens bankinspektion
            enligt den allmänna före- ställningen garanterar. Dessa och andra
            från samma håll framförda skäl hava icke gendrivits och det synes
            vara rättvist att något åtgöres i saken. I anslutning till vad
            vi sålunda anfört, få vi vördsamt hemställa,
          </p>
          <p>
            att riksdagen ville i skrivelse till Kungl. Maj:t anhålla om
            en utredning angående privatbankens insättares be- gäran om ersättning
            för deras genom privatbankens kon- kurs lidna förluster.
          </p>
          <p>
            Stockholm den 19 januari 1924.
          </p>
          <p>
            J. Fjellman. Dan Poppius.
          </p>
          <p>
            Stockholm, Isaac Marcus” Boktryckeri-Aktiebolag, 1924.
          </p>
        </div>
      </div>
    </body>
  </text>
</TEI>
