<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__78/mot_1924__fk__78-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 78.
          </p>
          <p>
            Nr 78.
          </p>
          <p>
            Av herr Björkman, om ändring av 4 $ i förordningen angående tillverkning
            och beskattning av maltdrycker.
          </p>
          <p>
            Kungl. förordningen av 1 juni 1923 angående tillverkning och
            beskatining av maltdrycker innehåller i $ 4 den bestämmelsen att,
            när förvaringskärlet, å vilket dryck utlämnas, är butelj, den
            föreskrivna stämplingen må ske å korken eller proppen. Denna bestämmelse
            är ägnad att i hög grad försvåra övervakandet av försäljningen
            av pilsnerdricka. I de allra flesta fall äro vid utlämningen av
            buteljerat pilsnerdricka från bryg- geri buteljerna försedda med
            etikett, varå såväl som å korken dryckens klass lagenligt återges.
            Men i otaliga fall säljes i handelsbutiker, vars ägare icke enligt
            $ 8 i k. förordningen angående försäljning av pilsnerdricka erhållit
            -rätt att försälja sådan dryck, samt utskänkas i s. k. nykterhetskaféer,
            som sakna rätt att utskänka pilsnerdricka, sådan dryck å buteljer,
            från vilka etiketten avskiljts. Särskilt i sistnämnda fall, då
            korken före serveringen avlägsnats, är kontrollen givetvis i hög
            grad försvårad för polismän och nykterhetsnämnder, som ha att
            övervaka det gällande förordningar efter- levas. Om man bortser
            från den utskänkning, som bedrives å gästgivargårdar, torde i
            långt över hälften av landets kommuner ingen annan utskänkning
            än av alkoholfria drycker och maltdricka förekomma, ofta på den
            grund att kommunen vägrat medgiva utskänkning av pilsnerdricka
            inom kommunen. Det är främst i dessa kommuners intresse det ligger
            att större möjlighet beredes att kontrollera försäljningen av
            maltdrycker. Då endast i sällsynta fall bryggerier leverera buteljerat
            pilsnerdricka utan att buteljen är försedd med etikett synes mig
            förordningen böra av skäl jag här anfört så ändras, att etiketteringen
            blir obligatorisk. På grund härav föreslås,
          </p>
          <p>
            att riksdagen måtte besluta följande ändring av 8 4 i k. förordningen
            angående tillverkning och beskattning av malt- drycker av den
            1 juni 1923 (tillägget understruket): 4 $. Maltdryck må från bryggeri
            utlämnas endast på kärl,
          </p>
          <pb facs="riksdagen-motions-pdf/data/1924/mot_1924__fk__78/mot_1924__fk__78-002.pdf"/>
          <p>
            10
          </p>
          <p>
            Motioner i Första kammaren, Nr 78.
          </p>
          <p>
            som äro stämplade med såväl bryggeriets namn som beteck- ningen
            för den klass, vartill maltdrycken jämlikt 2 $ är hänförlig; dock
            må i stället för bryggeriets namn användas en såsom ursprungsbeteckning
            lämplig, av vederbörande överkontrollör godkänd förkortning av
            namnet eller ock bryggeriets inregistrerade varumärke. Beträffande
            butelj må dylik stämpling jämte å etikett ske å korken eller proppen.
            Anbringande av stämpel å kärl eller å kork skall äga rum enligt
            av kontrollstyrelsen meddelade anvisningar. När kärl, som innehåller
            maltdryck, är försett med etikett skall klassbeteckningen vara
            på tydligt framträdande sätt anbragt före den övriga texten å
            etiketten. Vad i denna paragraf stadgats äger ej tillämpning,
            därest maltdryck av köpare avhämtas i öppna kärl.
          </p>
          <p>
            Stockholm den 21 januari 1924.
          </p>
          <p>
            A. Björkman.
          </p>
        </div>
      </div>
    </body>
  </text>
</TEI>
