<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__85/mot_1924__fk__85-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Första kammaren, Nr 85. 1
          </p>
          <p>
            Nr 85.
          </p>
          <p>
            Av herr Pers, angående pension åt f. d. skogvaktaren C. ÅA. Gustafsson.
          </p>
          <p>
            När vår första lag om vård av enskilda skogar utfärdades 1903
            kunde man befara att den skogsägande allmänheten icke skulle äga
            tillräcklig in- sikt om behovet av lagen och om en av omtanke
            för skogens fortsatta produktivitet ledd skogsvård. De nya skogsvårdsstyrelserna
            skulle i så fall ha kommit att stå i motsatsställning till skogsägarna,
            varigenom styrelser- nas uppgift skulle ha blivit av övervägande
            fiskalisk natur. Lyckligtvis har en sådan farhåga icke besannats.
            Vid behandlingen av den sist an- tagna skogslagen i skogslagsutskottet
            under gångna årets riksdag framburos från alla håll vittnesbörd
            därom, att skogsvårdsstyrelserna ägde allmogens förtroende och
            att ett gott samarbete rådde mellan styrelserna och de små skogsägarna,
            vilka företrädesvis avses i detta sammanhang. Den upplysande verksamheten
            har undan för undan ökats och synes komma att allt mer bli den
            huvudsakliga. Anledningen till detta glädjande förhållande torde
            främst få sökas i att tidpunkten för lagens ingripande var inne
            och att dess berättigande följ- aktligen var lätt att inse. Vidare
            även däri att skogsvårdsstyrelserna blevo lyckligt organiserade
            med ett folkligt inslag. Till detta kom som en vä- sentlig faktor
            ett frivilligt upplysningsarbete som understöddes av tidnings-
            pressen landet runt. Det är på en av dessa frivilliga pioniärer
            för skogs- saken som jag vill fästa riksdagens uppmärksamhet;
            en man som i folkets djupa led står främst som agitator för en
            bättre skogsvård, stödd på per- sonlig insikt och god vilja hos
            menige skogsägare. Förre skogvaktaren OC. A. Gustafsson i Bomhus
            föddes den 20 aug. 1857 i Algutsboda socken i Småland. Från sitt
            tionde år fick han deltaga i förvärvsarbete, först i hemorten,
            sedan i Gävle och i skogarna i Hälsing- land och Dalarna. Vid
            22 års ålder genomgick han Marma skogsskola och blev därpå först
            arbetsförman vid Marma skjutfält och sedan, efter ett år, skogvaktare
            hos Söderfors bruks aktiebolag, vilken plats han innehade under
            tiden från 1881 till 1898. Till avgången från skogvaktaretjänsten
            torde, förutom vacklande hälsa, ha bidragit en önskan att få ägna
            sig åt fri verksamhet för höjande av allmänhetens intresse för
            skogsvården. Han medverkade någon tid i Gävle- pressen, och tog
            tillfällig anställning hos hushållningssällskapet i Gävleborgs
            Jän som skogsplantör.
          </p>
          <p>
            Bihang till riksdagens protokoll 1924. 3 saml. 23 häft. (Nr 85—86.)
          </p>
          <pb facs="riksdagen-motions-pdf/data/1924/mot_1924__fk__85/mot_1924__fk__85-002.pdf"/>
          <p>
            2 Motioner i Första kammaren, Nr 85.
          </p>
          <p>
            År 1901 övertog Gustafsson redaktörskapet av tidningen Skogvaktaren,
            vår enda populära av privat person utgivna skogstidning. Han var
            då 44 år gammal och alltså en i livet mognad man. De 23 år som
            förflutit sedan dess har han ägnat åt en hängiven propaganda för
            väckande av alimogens intresse för skogen och dess vård. Han har
            hållit föredrag om skogen i alla Sveriges landskap med undantag
            endast för Gotland och Bohuslän. Tidvis har han haft anställning
            hos skogsvårdsstyrelse eller hus- hållningssällskap, ibland har
            han varit kallad av föreläsningsföreningar, ofta har han rest
            för organisation av skogssällskap eller skogvaktarnas samman-
            slutningar. Alltid har han arbetat för en billig penning, vanligen
            10 kr. om dagen, då han på dagen samlat bönderna kring sig och
            gått med dem i skogen, påvisande felen som begåtts och hur en
            bättre vård skulle åstad- kommas. På kvällarna har han hållit
            föredrag om skogsvården i skol- husen eller andra samlingslokaler
            som kunnat stå till buds. TI allt har Gustafsson enligt egna anteckningar
            hållit 2,226 föredrag i skogssaken. Han söker icke stoffera ut
            sig med någon lärd apparat. Utan förkonst- ling talar han om sina
            erfarenheter och ger sina råd. Av sin tjänst i skogen, av litteratur
            och umgänge med fackkunnigt skogsfolk och genom vidsträckta resor
            inom och utom landet har han skaffat sig goda insikter, framförallt
            av praktisk art. I sin verksamhet lägger han an på att väcka kärlek
            till och hänförelse för vår svenska skog, alltså att påverka viljan
            till en god skogsvård. Tidningen Skogvaktaren är ett anspråkslöst
            blad, som utkommer en gång i månaden. Innehållet är hållet i en
            folklig ton, kortfattade upp- satser om skogsvård, naturskildringar,
            mötesreferat från skogsorganisationer, men även en och annan jakthistoria
            och gamla sägner. Han har arbetat upp den till en betydande spridning.
            Utan varje offentligt anslag och på egen risk utgiver Gustafsson
            alltjämt tidningen. Han är i bladet densamme som i talarestolen,
            den enkle anspråkslöse mannen som har något på hjärtat, nämligen
            att intressera för skogsvården, att höja känslan för na- turen,
            och att rikta folkets blick på de näringskällor som kunna utvecklas
            i vårt vida land genom klokt anlagt arbete i skog och mark, på
            åker och äng. Den föreningsverksamhet som Gustafsson satt i gång
            bland skogvak- tare och kronojägare har främst syftat till att
            höja känslan för kallet. Det arbete som Gustafsson utfört på detta
            område måste skattas högt och har varit framgångsrikt. Skogvaktaren
            är icke den illa tålde polismannen utan vägledaren och rådgivaren,
            ofta vännen. Såväl skogvaktarnes som krono- jägarnes organisationer
            se i Gustafsson sitt föredöme. Ett sådant livsarbete, som det
            här skisserade, torde förtjäna att upp- märksammas av riksdagen.
            Det är missionären som utan tanke på egen vinning har i fri verksamhet
            lagt ned ett betydelsefullt arbete för en sak som är av den största
            betydelse för landet. En visad erkänsla i form av en statspension
            skulle uttrycka nationens tacksamhet för det ihärdiga ar- bete
            som Gustafsson utfört i anspråkslösa förhållanden och under blyg-
            samma former.
          </p>
          <pb facs="riksdagen-motions-pdf/data/1924/mot_1924__fk__85/mot_1924__fk__85-003.pdf"/>
          <p>
            vu
          </p>
          <p>
            Motioner i Första kammaren, Nr 85. Jag tillåter mig fördenskull
            hemställa,
          </p>
          <p>
            att riksdagen måtte besluta bevilja f. d. skogvaktaren C. A.
            Gustafsson i Bomhus en årlig pension av 1,000 kr. att utgå under
            hans återstående livstid.
          </p>
          <p>
            Stockholm den 19 januari 1924. . And. Pers.
          </p>
          <pb facs="riksdagen-motions-pdf/data/1924/mot_1924__fk__85/mot_1924__fk__85-004.pdf"/>
        </div>
      </div>
    </body>
  </text>
</TEI>
