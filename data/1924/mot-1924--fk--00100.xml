<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__100/mot_1924__fk__100-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            48 Motioner i Första kammaren, Nr 100.
          </p>
          <p>
            Nr 100.
          </p>
          <p>
            Av herr Lindhagen m. fl., med förslag till lag om utsträckt tillämp-
            ning av lagen om inskränkning i rätten att erhålla ägostyck- ning
            m. m.
          </p>
          <p>
            Uti jordkommissionens senast avgivna betänkande framlades en
            framställ- ning om de norrländska ägostycknings- och jordavsöndringsbestämmelsernas
            utsträckning till hela riket. Efter en historik av frågan samt
            en erinran, att den norrländska ägostyckningslagen, som antogs
            definitivt år 1909, föregicks av en år 1905 antagen provisorisk
            ägostyckningslag anförde kommissionen vidare följande:
          </p>
          <p>
            »Det framgår av det sagda, att uppfattningarna för närvarande
            äro tämligen eniga därom, att 1896 års ägostyckningsbestämmelser
            äro i hög grad miss- riktade och behöva undergå en förändring
            för hela riket i syfte att tillse bland annat, att jordbruket
            behörigen upprätthålles. Emellertid kan i detta avseende uppställas
            vissa skillnader. När det gäller att skapa nya jordbruk eller
            att utbryta färdiga jordbruk i socialt syfte, har lagstiftningen
            särskild anledning tillse, att dessa jordbruk bliva fullständiga
            inom överkomliga mått och gränser. Jordkommissionens betänkande
            om bildande av nya jordbruk (del IV) samt de i förevarande betänkande
            upp- ställda kraven på, vad ett avlöst arrendejordbruk bör innehålla,
            rör sig därför med mera detaljerade föreskrifter. Den norrländska
            ägostyckningslagen är ej lika fullt betryggande och ej heller
            jordstyckningskommissionens ovannämnda förslag om avstyckning,
            vilket närmar sig norrlandslagen. Jordkommissionen vill därför
            framhålla att, såsom redan erinrats, i blivande nybyggeslag och
            lag om avlösning av arrendejordbruk eller ock i särskild lagstiftning
            införas betryggande bestämmelser, att icke de enligt berörda lagar
            igångsatta nybild- ningarna av jordbruk kringgås genom enskilda
            avtal, som tillägga jordbruken otillräckliga ägor. Under avvaktan
            på dylik lagstiftning liksom ock över huvud taget på den ifrågasatta
            lagen om delning av jord å landet är det enligt kommissionens
            uppfattning synnerligen angeläget, att åtminstone norrländska
            ägostycknings- lagen och dess komplement i jordavsöndringsföreskrifterna
            utan dröjsmål ut- sträckas att gälla provisoriskt för hela riket.
            Behovet av en mera omtänk- sam jordstyckningslagstiftning är nu
            för södra och mellersta delarna av riket uppenbart enahanda, som
            det varit för Norrland. Uti kommissionens år 1923” till regeringen
            avlämnade förslag om tvångsförlängning av vissa arrenden har denna
            angelägenhet även närmare belysts.»
          </p>
          <p>
            Jordkommissionen hemställde därför, att till 1923 års riksdag
            måtte fram- läggas nedannämnda två lagförslag. Då detta emellertid
            ej medhanns från regeringens sida, framfördes förslaget motionsvis
            inom första kammaren. Andra lagutskottet fann tillräckliga skäl
            icke föreligga att redan då taga ståndpunkt i frågan genom antagande
            av de framlagda förslagen till provisoriska lagar.
          </p>
          <pb facs="riksdagen-motions-pdf/data/1924/mot_1924__fk__100/mot_1924__fk__100-002.pdf"/>
          <p>
            Motioner i Första kammaren, Nr 100. 49
          </p>
          <p>
            Reservation avgavs av tre ledamöter. Riksdagen biträdde lagutskottets
            upp- fattning. Inom första kammaren erhöll motionärens förslag
            i första omgången 27 röster. Även i södra och mellersta Sverige
            pågå tid efter annat eller ock kunna förekomma utstyckningar av
            arrendejordbruk särskilt från bolagsdomäner. — Gimo-Österby bruks
            talrika ägostyckningar är ett känt exempel. Det är därför angeläget
            att norrländska ägostyckningslagen, som avsåg att kontrollera
            dylika utstyckningar, utsträckes provisoriskt till hela riket.
            Då icke heller till denna riksdag är att från regeringen emotse
            något förslag i förevarande avseende, synes oss frågan icke kunna
            vidare förhalas, utan hemställes (jmf. sid. 23) därför i anslutning
            till jordkommissionens hemställan,
          </p>
          <p>
            att riksdagen ville för sin del antaga följande förslag till
          </p>
          <p>
            1) Lag
          </p>
          <p>
            om utsträckt tillämpning av lagen den 25 juni 1909 om inskränkning
            i rätten att erhålla ägostyckning.
          </p>
          <p>
            Vad i lagen den 25 juni 1909 om inskränkning i rätten att erhålla
            ägo- styckning stadgas beträffande Norrland och Värmlands län
            skall tillsvidare äga tillämpning även å övriga delar av riket
          </p>
          <p>
            Denna lag träder i kraft dagen efter den, då lagen, enligt därå
            meddelad uppgift, från trycket utkommit i Svensk författningssamling;
            dock skall den ej äga tillämpning å ägostyckning, till vilken
            tillstånd lämnats före dagen för lagens ikraftträdande.
          </p>
          <p>
            2) Lag om viss inskränkning i rätten till jordavsöndring. Vad
            i 20 $ 1 mom. och 22 $ i lagen den 27 juni 1896 om hemmansklyv-
            ning, ägostyckning och jordavsöndring i fråga om begränsning av
            avsöndring
          </p>
          <p>
            stadgas för Norrland och Värmlands län, skall tillsvidare äga
            tillämpning jämväl å övriga delar av riket.
          </p>
          <p>
            Denna lag träder i kraft dagen efter den, då lagen, enligt därå
            meddelad uppgift, från trycket utkommit i Svensk författningssamling.
          </p>
          <p>
            Stockholm den 21 januari 1924. Carl Lindhagen.
          </p>
          <p>
            Gustav Möller. Gustaf Nilsson. Rickard Sandler. Olof Olsson.
            Ernst Wigforss.
          </p>
          <p>
            Bihang till riksdagens protokoll 1924. 3 saml. 24 häft. (Nr 87—101.)
            4
          </p>
        </div>
      </div>
    </body>
  </text>
</TEI>
