<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__288/mot_1924__fk__288-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            An
          </p>
          <p>
            Motioner i Första kammaren, Nr 288.
          </p>
          <p>
            Nr 288.
          </p>
          <p>
            Av herr Nothin m. fl., i anledning av Kungl. Maj:ts proposition
            med förslag till lag om återköpsrätt till fast egendom m. m.
          </p>
          <p>
            Uti motion nr 93 i första kammaren har herr Lindhagen m. fl.
            yrkat, att riksdagen måtte i skrivelse hos Kungl. Maj:t göra framställning
            därom, att Kungl. Maj:t ville låta skyndsamt för riksdagen framlägga
            lagförslag rörande upplåtelse med åborätt av jord utav krono-
            eller ecklesiastik natur. Till grund för lagförslag i ämnet ansågs
            av motionärerna böra läggas ett av dåvarande chefen för jordbruksdepartementet
            den 8 januari 1923 för Kungl. Maj:t anmält och därvid till lagrådet
            remitterat förslag till lag om åborätt. Vid ärendets föredragning
            nämnda dag framhöll föredragande departements- chefen, att enligt
            hans mening avsevärda fördelar vore förbundna med en upplåtelseform,
            liknande den av honom föreslagna. Ändå att någon köpe- skilling
            icke behövde erläggas, bereddes tillfälle för den obemedlade att
            ägna sig åt jordbruk under tryggade former. Samtidigt torde även
            den största möjliga säkerhet vinnas för att den av staten upplåtna
            jorden användes för det med upplåtelsen avsedda ändamålet och
            undandroges att bliva föremål för obehörig spekulation i förvärvssyfte.
            Emellertid har nu Kungl. Maj:t i proposition nr 190 framlagt förslag
            till lag om återköpsrätt till fast egendom jämte andra därav föranledda
            författ- ningsförslag och därvid för frågans lösande anvisat en
            väg, nämligen vanliga Jordförsäljningar med rätt för upplåtaren
            att under vissa förutsättningar åter- köpa de försålda fastigheterna,
            vilken kronolägenhetskommissionens ledamöter på ett undantag när
            icke velat förorda. Det synes också vara att befara, att Kungl.
            Maj:ts förslag, om det upphöjes till lag, icke skall visa sig
            ägnat att effektivt befrämja de önskemål, vilka man velat förverkliga
            genom det den 8 januari 1923 till lagrådet remitterade förslaget
            till lag om åborätt. Väl är däremot sant, att den av Kungl. Maj:t
            föreslagna nya upplåtelse- formen kan vara lämpad vid vissa upplåtelser
            för andra ändamål än de av kronolägenhetskommissionen behandlade,
            t. ex. inom städer och därmed lik- artade samhällen. Att motionsvis
            föreslå de jämkningar och ändringar i de framlagda lagtexterna,
            som för dessas begränsning i nu antydd riktning kunna vara erforderliga,
            lärer dock ej vara lämpligt; frånsett det rent lagtekniska arbetet
            lärer en dylik begränsning böra föranleda till, att hela sakfrågan
            tages under förnyat allsidigt övervägande.
          </p>
          <pb facs="riksdagen-motions-pdf/data/1924/mot_1924__fk__288/mot_1924__fk__288-002.pdf"/>
          <p>
            6 - Motioner i Första kammaren, Nr 288.
          </p>
          <p>
            Härtill kommer, att då, på sätt föredragande departementschefen
            själv fram- hållit (sid. 47), det är angeläget, att »upplåtelseformernas
            antal icke onödigtvis utökas till en alltför skiftande mångfald»,
            det synes lämpligt, att, innan riks- dagen tager ställning till
            den nu föreslagna upplåtelseformen, riksdagen beredes tillfälle
            fatta ståndpunkt till ett, i anledning av den verkställda lagrådsgransk-
            ningen, överarbetat förslag till lag om åborätt. På grund av vad
            sålunda anförts yrkas,
          </p>
          <p>
            att ifrågavarande proposition måtte av riksdagen avslås. Stockholm
            den 1 april 1924. | Torsten Nothin. Gustav Möller. Carl Lindhagen.
            Gustaf Nilsson.
          </p>
          <p>
            Olof Olsson. Rickard Sandler. Ernst Wigforss.
          </p>
        </div>
      </div>
    </body>
  </text>
</TEI>
