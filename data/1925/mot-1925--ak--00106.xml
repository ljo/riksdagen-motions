<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__106/mot_1925__ak__106-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 106. d
          </p>
          <p>
            Nr 106.
          </p>
          <p>
            Av herr Svensson i Grönvik, om ändring av förordningen om ägors
            fredande emot skada av annans hemdjur samt om stängselskyldighet.
          </p>
          <p>
            En olägenhet, som sedan lång tid tillbaka gjort sig gällande
            för åtskilliga ägare av egna hem eller andra såsom lägenheter
            avsöndrade jordområden, är den undantagsställning, som dessa intaga
            ifråga om s. k. stängselvitsord gentemot innehavare av i mantal
            satt jord. ($ 9 Kungl. Förordningen om ägors fredande o. s. v.
            1857.) Vid utbrytande av markområden från ett hemman är det ofta
            nog beroende på en tillfällighet, huruvida den utbrutna delen
            blir åsatt mantal eller avsöndras såsom lägenhet. Den ännu gällande
            stängselförordningen av år 1857 ger emellertid stängselvitsord
            i förra men ej i senare fallet gentemot stamhemmanet, ett förhållande
            som måste anses i hög grad inkonsekvent, och som av en mängd innehavare
            av jordbruks- lägenheter anses orättvist och ofta ger anledning
            till misshälligheter mellan vederbörande. Sedan tiden för stängselförordningens
            antagande har an- vändningen av formen avsöndrad lägenhet kommit
            att utvecklas i hög grad, även vid upprättande av nya mindre jordbruk,
            varjämte allt som förr i tiden kunde tala för att lägenheten i
            viss mån var beroende av stamhem- manet numera bortfallit. Fördelningen
            av utskylder och onera på de olika fastigheterna sker nu helt
            fristående, varför icke något skäl kvarstår att bibehålla den
            skillnad i fråga om stängselvitsord gentemot stamhemmanet som
            förefinnes enligt nu gällande lag.
          </p>
          <p>
            Med hänsyn till vad nu anförts, får jag vördsamt hemställa,
          </p>
          <p>
            att riksdagen måtte besluta att i skrivelse till Kungl. Maj:t
            anhålla om utredning och framläggande av förslag till riksdagen
            rörande ändring av Kungl. förordningen om ägors fredande emot
            skada av annans hemdjur samt om stängselskyldighet av den 21 dec.
            1857.
          </p>
          <p>
            Stockholm den 21 januari 1925.
          </p>
          <p>
            Hjalmar Svensson, Grönvik.
          </p>
          <pb facs="riksdagen-motions-pdf/data/1925/mot_1925__ak__106/mot_1925__ak__106-002.pdf"/>
        </div>
      </div>
    </body>
  </text>
</TEI>
