<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__121/mot_1925__ak__121-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 121. 1
          </p>
          <p>
            Nr 121.
          </p>
          <p>
            Av herr Jeppsson, m. fl., om vidtagande av åtgärder för laxfiskets
            upphjälpande.
          </p>
          <p>
            Under de senaste årtiondena har laxfisket i flertalet av Sveriges
            laxförande floder och utanför Sveriges kuster i hög grad försämrats.
            Att så skett torde till ej ringa del bero på, att de vattendrag,
            vari laxens lekplatser äro belägna, i allt större utsträckning
            tagits i bruk för indu- striella ändamål och därigenom blivit
            mer eller mindre olämpliga såsom lekplatser för laxen. Vattenfallens
            överbyggande och älvarnas profilreglering har nämligen medfört,
            att de forna lekplatserna och uppehållsorterna för laxungarna
            i stor utsträckning förstörts. Visserligen har vid åtskilliga
            i de laxförande floderna uppförda fördäm- ningarna laxtrappor
            inrättats avsedda att möjliggöra för laxen att komma förbi fördämningarna,
            men även om lax på det sättet kan passera förbi för- dämningarna,
            så har det för laxfisket och för laxstammens framtida be- stående
            mycket litet värde. Ty i och med att de laxförande floderna i
            allt större utsträckning profilregleras, förstöras laxens lekplatser
            och laxungar- nas uppehållsorter. Vid vattenfallens utbyggande
            bli lekplatserna antingen ställda under för djupt och stillastående
            vatten eller också bliva de genom kanalisering torrlagda, i båda
            fallen odugliga såsom lekplatser för lax. Och därtill kommer,
            att även om lax kommer upp förbi fördämningarna och där lyckas
            finna någon lämplig lekplats, så är laxyngel, utkläckt på sådan
            plats, utsatt för stor risk att dödas i kraftverkens turbiner.
            I många fall kan man därför säga, att det är endast flodområdet
            nedanför det längst ned i en flod belägna större kraftverket,
            som har någon betydelse såsom lekplats för lax. Men inte ens detta
            ofta mycket lilla område av en flod erbjuder numera samma möjligheter
            som tidigare för laxens lek. De vattenreglerande åtgärder, som
            på höstarna under laxens lektid av kraftverken vidtagas, medföra
            nämligen, att vattenståndet i floden dag- ligen starkt växlar,
            så att många av laxens lekplatser under stor del av dyg- net torrlägges
            och därigenom göras värdelösa såsom lekplatser. I synner- het
            är detta fallet under höstar med lågt vattenstånd. Ett lågt, men
            något så när konstant, vattenstånd i en flod behöver ej i och
            för sig verka ogynn- samt för laxens lek och laxrommens utkläckning.
          </p>
          <p>
            Bihang till riksdagens protokoll 1925. 4 saml. 29 häft. (Nr 121—126.)
            1
          </p>
          <pb facs="riksdagen-motions-pdf/data/1925/mot_1925__ak__121/mot_1925__ak__121-002.pdf"/>
          <p>
            2 Motioner i Andra kammaren, Nr 121.
          </p>
          <p>
            Men då vattenståndet genom regleringsåtgärder underkastas häftiga
            och ofta återkommande växlingar, vållar dylika växlingar i vattenståndet
            stor skada för laxens lek. : Den rom, som möjligen under den del
            av dygnet, då vatten i större myc- kenhet påsläppts, blivit lagd
            å lekplatserna, kommer, när vattnet sedan hastigt sjunker, att
            till stor del ligga å torr mark och förstöres därigenom. Förutom
            den skadliga inverkan omnämnda förhållande har på laxfisket kommer
            därtill även andra för laxstammens bestånd ogynnsamma förhål-
            landen, såsom t. ex. de laxförande vattendragens förorenande från
            fabriker och större samhällen, ävenså torde timmerflottning menligt
            inverka på laxfisket. Ovannämnda orsaker till laxfiskets tillbakagång
            äro ej av tillfällig natur, varför man ej har anledning att i
            dessa hänseenden vänta någon ändring till det bättre. Om man därför
            vill förhindra laxfiskets ytterligare försäm- ring är sannolikt
            nödvändigt att bedriva en rationell laxodling. Erfaren- heten
            visar också, att genom laxodling kan man verksamt bidraga till
            lax- stammens uppehållande och förbättring. I all synnerhet torde
            goda resultat kunna uppnås, om laxodlingen så bedrives, att laxynglet
            efter utkläckningen får tillbringa sin första tid i förvaringsdammar,
            där detsamma «kan skyddas för rovfiskar och andra faror och utsläppas
            i fritt vatten först då det upp- nått ett par års ålder. Vi anse
            oss emellertid ej böra angiva några förslag angående anläggning
            av nya eller utökning av redan befintliga laxodlingsanstalter,
            då en dylik utökning av laxodlingen enligt vårt förmenande behöver
            föregås av en sak- kunnig utredning, omfattande såväl lämpligaste
            plats för densamma som jämväl andra med en rationell laxodling
            sammanhängande frågor. På grund av vad vi anfört, tillåta vi oss
            hemställa,
          </p>
          <p>
            att riksdagen i skrivelse till Kungl. Maj:t behagade an- hålla
            om skyndsam utredning angående åtgärders vidta- gande för laxfiskets
            upphjälpande samt för riksdagen fram- lägga de förslag, vartill
            utredningen kan föranleda.
          </p>
          <p>
            Stockholm den 20 jan. 1925. Ola Jeppsson.
          </p>
          <p>
            Algot Törnkvist. O. W. Lövgren John Jönsson.
          </p>
          <p>
            i Nyborg.
          </p>
        </div>
      </div>
    </body>
  </text>
</TEI>
