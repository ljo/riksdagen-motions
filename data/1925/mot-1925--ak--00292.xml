<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__292/mot_1925__ak__292-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            mm
          </p>
          <p>
            Motioner i Andra kammaren, Nr 292.
          </p>
          <p>
            Nr 292.
          </p>
          <p>
            Av herr Westman m. fl., i anledning av Kungl. Maj:ts proposition,
            nr 50, angående försvarsväsendets ordnande.
          </p>
          <p>
            I Kungl. Maj:ts proposition, nr 50, angående försvarsväsendets
            ordnande föreslås att Första och Andra livgrenadjärregementena
            i Linköping skola sammanslås till ett regemente. Mot detta förslag
            tala starka skäl av olika slag, som vi här i största korthet önska
            framhålla. De nuvarande regementsförbanden utgöra den fasta stommen
            i försvars- organisationen. I den allmänna värnpliktens tidevarv
            består ett samband mellan värnplikten och organisationens omfattning,
            som icke kan uppgivas. Så länge den allmänna värnplikten är det
            nationella försvarets grundval, kan man icke beskära infanteriregementenas
            antal efter godtycke. Av de båda livgrenadjärregementena, som
            nu föreslås sammanslagna till ett, leder Första livgrenadjärregementet
            sitt ursprung från de båda fänikor Östanstång och Västanstång,
            som redan under den äldre Vasatiden upp- sattes i Östergötland,
            och Andra livgrenadjärregementet är en direkt fort- sättning av
            Östgöta ryttare, som uppsattes i slutet av 1530-talet. Genom det
            ständiga knektehållet och rusthållsinrättningen blevo de båda
            östgöta- regementena alltmera rotfästa i de olika delarna av landskapet.
            Trots sitt samband med samma landskap ha dessa båda regementen
            helt olika historia på grund av sitt olika ursprung som infanteri
            och kavalleri. Sedan” den allmänna värnpliktens införande har
            sambandet mellan vartdera regementet och vissa delar av landskapet
            starkt framträtt. Det kurturella värdet av detta samband. mellan
            regementet och bygden får icke underskattas. Det har stärkt samhörighetskänslan
            inom regementet och bidragit: till att öka dettas militära värde.
            Skulle nu ett av dessa regementen försvinna, kommer detta att
            medföra olägenheter av flerahanda slag. Ur militär synpunkt har
            det givetvis varit till stor fördel, att tvenne infanteriregementen
            hava varit förlagda till samma plats. De kostnader, som eljest
            äro nödvändiga för att åstad- komma övningar i brigadförband och
            som hindrat dylika övningar i önsk- värd utsträckning, ha i detta
            fall icke behövt ifrågakomma. Ur strategisk synpunkt är Linköping
            en synnerligen lämplig förläggningsplats, och en i Linköping mobiliserad
            brigad skulle utgöra ett betydelsefullt skydd för Norrköping och
            Vikbolandet, som måste anses vara starkt hotade i hän- delse av
            ett fientligt landstigningsförsök. Erfarenheten har visat, att
            det ur utbildningssynpunkt är fördelaktigt, att flera förband
            äro förlagda på
          </p>
          <pb facs="riksdagen-motions-pdf/data/1925/mot_1925__ak__292/mot_1925__ak__292-002.pdf"/>
          <p>
            6 Motioner i Andra kammaren, Nr 292.
          </p>
          <p>
            samma plats. De lokala övningsförhållandena äro i Linköping gynnsam-
            mare än på de flesta andra ställen i landet. Förutom det i och
            för sig lämpliga övningsfältet i Linköping står på ett avstånd
            av 4,2 km. övnings- platsen vid Malmen till förfogande. Samarbete
            med flygstridskrafter kan vidare i Linköping komma till stånd
            i större utsträckning än på de flesta andra platser i landet.
            De båda regementenas nyuppförda kaserner äro de mest tidsenliga
            i landet. En förläggning, såsom i Kungl. Maj:ts proposi- tion
            förutsättes, av Göta ingenjörkår till den ena av dessa kaserner
            torde icke innebära ett tillbörligt utnyttjande av denna. För
            de värnpliktiga själva och för deras anhöriga är det en stor förmån,
            att värnpliktstjänstgöringen får fullgöras i närheten av hemmet.
            I hän- delse av ett bifall till Kungl. Maj:ts förslag bleve detta
            omöjligt för många av Östergötlands värnpliktiga. Då i Östergötland
            infanteriregementenas antal föreslås minskat till hälften, men
            samma proportion icke bibehålles för landet i dess helhet, och
            då regementsindragningarna enligt Kungl. Maj:ts proposition skulle
            hårdare drabba östra och sydöstra Sverige än de västra och norra
            delarna av landet, är det uppenbart, att de värnpliktiga från
            vissa delar av Östergötland skola få sin tjänstgöring förlagd
            till in- fanteriregementen utanför provinsen, sannolikt på betydande
            avstånd från hemmet. Med stöd av vad vi ovan anfört, få vi vördsamt”hemställa,
          </p>
          <p>
            att vid upprättandet av ny försvarsordning måtte iakt- tagas,
            att båda livgrenadjärregementena bibehållas å deras nuvarande
            förläggningsort i Linköping.
          </p>
          <p>
            Stockholm den 17 mars 1925.
          </p>
          <p>
            K. A. Westman. David Pettersson. Th. af Ekenstam. Brobygård.
          </p>
          <p>
            G. A. Björkman. Ivar Anderson. Erik Nylander.
          </p>
        </div>
      </div>
    </body>
  </text>
</TEI>
