<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__311/mot_1925__ak__311-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 311. 9
          </p>
          <p>
            Nr 311.
          </p>
          <p>
            Av herr Lindberg m. fl., i anledning av Kungl. Maj:ts propo-
            sition, nr 50, angående försvarsväsendets ordnande.
          </p>
          <p>
            I anledning av Kungl. Maj:ts proposition till 1924 års riksdag
            med förslag till militärväsendets ordnande väcktes i båda kamrarna
            motioner med yrkande, att riksdagen måtte hos Kungl. Maj:t begära
            utredning och därefter framläggande för riksdagen av en plan för
            krigsväsendets fullstän- diga avskaffande och fredsgarantiernas
            stärkande. Vid försvarsfrågans be- handling i riksdagen samlade
            detta yrkande i andra kammaren 76 och i första kammaren 45 röster.
            Nära en tredjedel av riksdagens ledamöter uttalade sig således
            vid detta tillfälle för avväpningsprincipen och begärde en avvecklingsplan
            beträffande vårt lands militärväsen.
          </p>
          <p>
            Vid valen föregående år till riksdagens andra kammare hade väljarna
            att taga ställning till bl. a. försvarsfrågan. Valresultatet gav
            vid handen, att väljaremajoriteten anslöt sig till kravet på en
            beskärning av militär- organisationen. Nära tre fjärdedelar av
            denna majoritet uttalade sig för en lösning av vår militärfråga,
            vid vilken försvarsutskottets förslag vid 1924 års riksdag borde
            vara maximum av militärbördor. Inom denna del av väljarekåren
            befunno sig de flesta anhängarna till den fullständiga avväp-
            ningen. Deras antal låter sig icke uppskattas, men att det är
            större än som finnes uttryckt i riksdagsrepresentationens sammansättning,
            är ställt utom. allt tvivel. Av de partier, som bildade vänsterns
            väljaremajoritet, anslöt sig Frisinnade folkpartiet till en linje
            i militärfrågan, vilken, av val- programmets formulering att döma,
            högst sträckte sig till det av detta parti vid försvarsfrågans
            slutliga behandling i 1924 års försvarsutskott avgivna kompromissbudet.
            Även inom denna väljaregrupp förefinnes dock en meningsriktning
            av rent pacifistisk natur. Icke heller dess styrka låter sig uppskattas,
            men det torde även beträffande denna kunna sägas, att den i riksdagen
            icke äger tillräcklig representation.
          </p>
          <p>
            Kungl. Maj:ts till årets riksdag avgivna proposition angående
            försvars- väsendets ordnande, nr 50, är ett högre bud än den överväldigande
            delen av Socialdemokratiska arbetarepartiets och Frisinnade folkpartiets
            samman- lagda väljarekår anslutit sig till vid senaste riksdagsmannaval.
            Därav följer att detta förslag, därest det antages av riksdagen,
            icke kan komma att vila Bihang till riksdagens protokoll 1925.
            4 saml. 67 häft. (Nr 307-—313.) 2
          </p>
          <pb facs="riksdagen-motions-pdf/data/1925/mot_1925__ak__311/mot_1925__ak__311-002.pdf"/>
          <p>
            10 Motioner i Andra kammaren, Nr 311.
          </p>
          <p>
            på den breda grund av vänsterväljarnas förtroende, regeringen
            anser vara önskvärd. Förvisso hade en större grad av förtroende
            varit att tillgodo- räkna ett förslag från Kungl. Maj:t efter
            de linjer, som uppdrogos av social- demokaterna i 1924 års försvarsutskott.
            Men även ett sådant förslag hade varit ett högre bud än som varit
            betingat av det parlamentariska makt- läget, därest vid försvarsfrågans
            förberedande behandling i försvarsrevi- sionen nedrustningsståndpunkten
            kraftigare än vad skedde blivit företrädd.
          </p>
          <p>
            En lösning av militärfrågan enligt regeringens förslag tillfredsställer
            oss icke. Vår strävan kommer efter en dylik lösning att vara inriktad
            på ytterligare beskärning utan tidsutdräkt av militärorganisationen.
            Med vår uppfattning av försvarsproblemets natur låter sig icke
            förenas en militär- organisation, som sträcker sig utöver en folkligt
            organiserad ordningsmakt. Vi anse en militärorganisation av krigsmässiga
            dimensioner så långt ifrån nödvändig för vårt land, att vi tvärtom
            betrakta den såsom en fara för landets fred. Därav följer att
            vi icke skulle rygga för att nu gå till den fullständiga avvecklingen
            av vår krigsmakt, om vi förfogade över de här- för nödvändiga
            maktmedlen. Vi befinna oss i detta avseende på samma linje som
            de danska och norska socialdemokratiska partierna. Den ange- lägnaste
            uppgiften för vårt land i försvarshänseende synes oss vara åtgär-
            ders vidtagande för de fredliga garantiernas stärkande. Vad vi
            därvid åsyfta finnes utförligt utvecklat i motion nr 355 i andra
            kammaren vid 1924 års riksdag.
          </p>
          <p>
            I nyss berörda motion vid föregående riksdag påyrkades bland
            annat en högsta övningstid av 90 dagar för samtliga vapenslag
            och en beskär- ning av krigsväsendets organisation enligt den
            då framlagda socialdemo- kratiska motionen, allt såsom ett provisorium
            i avvaktan på den plan för avvecklingen av militärväsendet, varom
            vi vidare framställde yrkande. För- svarsutskottet lämnade motionen
            utan avseende. Ett liknande yrkande i år skulle jämväl bli utan
            praktisk betydelse. Däremot tro vi oss kunna påräkna intresse
            i riksdagen även i år för ett yrkande av den innebörd, som finnes
            omnämnd i inledningen till denna motion. En anslutning till ett
            sådant yrkande innebär erkännande av avväpningen såsom redan nu
            en för vårt land praktisk angelägenhet. På denna principiella
            grundval reses krav på utarbetandet genom Kungl. Maj:ts försorg
            av en plan för krigsväsendets avskaffande och fredsgarantiernas
            stärkande. Slutligen mar- keras den rent provisoriska karaktären
            av en lösning av militärfrågan vid årets riksdag. |
          </p>
          <p>
            I anslutning till Kungl. Maj:ts proposition nr 50 angående försvars:
            väsendets ordnande och med åberopande av det ovan anförda samt
            moti-
          </p>
          <pb facs="riksdagen-motions-pdf/data/1925/mot_1925__ak__311/mot_1925__ak__311-003.pdf"/>
          <p>
            Motioner i Andra kammaren, Ny 311. 11
          </p>
          <p>
            veringen i motion nr 355 i andra kammaren vid 1924 års riksdag,
            tillåta vi oss hemställa,
          </p>
          <p>
            att riksdagen måtte i skrivelse till Kungl. Maj:t anhålla om
            utredning och framläggande skyndsamt för riksdagen av en plan
            för den militära avrustningen ned till en folkligt organiserad
            ordningsmakt samt angående fredsgarantiernas stärkande.
          </p>
          <p>
            Stockholm den 17 mars 1925. Elof Lindberg. Helge Bäcklund. C.
            0. Johansson.
          </p>
          <p>
            Nils Olsson Alfr. Werner. i Rödningsberg.
          </p>
          <p>
            I motionsyrkandet instämma:
          </p>
          <p>
            Ernst Hage. Harald Hallén. Ant. Wikström. Erik Fast. Hans Morfeldt.
            J. H. Blomquist. Bertil Mogård. Einar Ahl. 0. W. Lövgren.
          </p>
          <p>
            Helmer Molander.
          </p>
        </div>
      </div>
    </body>
  </text>
</TEI>
