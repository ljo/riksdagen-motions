<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__fk__129/mot_1925__fk__129-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 129, 9
          </p>
          <p>
            Nr 129.
          </p>
          <p>
            Av herrar Ingeström och Bondeson, om vägsynernas inställande
            inom sådana väghållningsdistrikt, där vägkassan övertagit vägunderhållet.
          </p>
          <p>
            I gällande väglag stadgas att vägsyn skall hållas av landsfiskal
            med biträde av två nämndemän. Sådan syn bör förrättas tidigt på
            våren eller sent på hösten å tid, som antingen redan är eller
            med avseende på skilj- aktiga förhållanden varder efter landstingets
            hörande av Kungl. Maj:ts befallningshavande bestämt för hela länet
            eller delar därav. Vid sådan vägsyn skall föras protokoll, vari
            antecknas för varje väglott befunna brister i vägunderhållet med
            angivande av det sätt för deras avhjälpande som synemännen finna
            lämpligt. Vägsynens huvudsakliga uppgift är således att utöva
            kontroll över att enskilda väghållningsskyldiga på ett tillfredsställande
            sätt utföra dem ålig- gande vägunderhåll. Sedan däremot vägdistriktet
            övertagit vägunderhållet å de olika vägarna har otvivelaktigt
            vägsynen ej på långt när samma betydelse som då väg- underhållet
            av de väghållningsskyldige utföres i natura. Kostnaderna för dessa
            syner bestridas till hälften med statsmedel, och då, jämlikt före-
            gående års riksdagsbeslut, understöd av statsmedel skall utgå
            till väg- distriktet med 30 procent för de verkliga underhållskostnaderna,
            såvitt vägdistriktet övertagit vägunderhållet, kommer statsbidraget
            att utgå med 65 procent för vägsynerna. Det torde med skäl kunna
            ifrågasättas, om icke dessa kostnader borde kunna inbesparas,
            då landsfiskalen har åliggande att tillse, att vägarna alltid
            äro i fullt lagligt skick, och då det kan förväntas, att trafikanterna
            — som numera ej äro väghållare — icke skola underlåta, att när
            brister förekomma till vederbörande göra anmälan. En vägsyn en
            eller två gånger om året synes oss föga motiverad jämväl av den
            anledningen, att väg- distriktet utför vägunderhållet på de tider
            och platser, där behovet påkallar. Ävenså hava de flesta län anställt
            en vägkonsulent, vilket möjliggör för Kungl. Maj:ts befallningshavande
            att på ett helt annat sätt än till- förene utöva kontroll över
            huru respektive vägar uti länet underhållas. Visserligen finnas
            i 24 och 25 $$ uti väglagen upptagna bestämmelser om att ovanberörda
            synenämnd skall fastställa de belopp, vartill en jord- ägare må
            åtnjuta ersättning för intrång, såsom borttagande av träd m. m.,
            men det förefaller ändamålslöst, att nämnden endast för den uppgiften
            årligen skall behöva genomfara samtliga distriktets vägar, då
            de fall, som här avses, endast äro av enstaka natur. |
          </p>
          <pb facs="riksdagen-motions-pdf/data/1925/mot_1925__fk__129/mot_1925__fk__129-002.pdf"/>
          <p>
            10 Motioner i Första kammaren, Nr 129.
          </p>
          <p>
            Det kan med fog sättas ifråga huruvida icke sådan ersättning
            lämp- ligen bör fastställas efter de grunder som i 18 8 föreskrivas.
            På grund av det ovan anförda få vi härmed vördsamt hemställa,
          </p>
          <p>
            att riksdagen måtte i skrivelse till Kungl. Maj:t anhålla, att
            Kungl. Maj:t måtte utreda, huruvida icke de nu i lag föreskrivna
            vägsynerna skuHe kunna i de väghållningsdistrikt, där vägkassan
            övertagit underhållet av vägarne, indragas, och till riksdagen
            inkomma med det förslag, vartill utredningen kan giva anledning.
          </p>
          <p>
            Stockholm den 21 januari 1925.
          </p>
          <p>
            Åke Ingeström. N. A. Bondeson.
          </p>
        </div>
      </div>
    </body>
  </text>
</TEI>
