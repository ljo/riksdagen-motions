<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__32/mot_1927__fk__32-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 32. 11
          </p>
          <p>
            Nr 32.
          </p>
          <p>
            Av herr Pers, om utsträckt befogenhet för förvaltning av bysam-
            fällighet.
          </p>
          <p>
            Lagen av den 13 juni 1921 om förvaltning av bysamfälligheter
            m. m. har fått en vidsträckt användning i övre Dalarna. Sålunda
            har inom Ovansiljans domsaga i socknarna Mora, Sollerö, Våmhus
            och Orsa fastställts reglementen för icke mindre än sammanlagt
            27 förvaltningar. Jag är icke i tillfälle angiva definitiva uppgifter
            på de arealer, som förvaltningarna omfatta, men somliga av dem
            äro betydande och omfatta hundratals hektar skogsmark. De för
            för- säljning av skog redan uppburna och i regel fonderade medlen
            uppgå till belopp växlande mellan några hundra eller något tusen
            kronor och upp till omkring hundra tusen kronor. Man får erinra
            sig att byarna ofta äro både till areal och folkmängd av en storlek,
            som är jämförlig med medelstora socknar i andra delar av landet.
            Emellertid har det befunnits, att lagen icke alldeles täcker det
            behov, för vars tillgodoseende den tillkommit. Det har hänt, att
            en by har avhänt sig av- verkningsrätt till skog innan förvaltning
            kommit att anordnas. Först med till- gången till ett större penningbelopp
            och den vård skogen krävt efter en genom- huggning har förvaltningsfrågan
            blivit aktuell. Delägarna i byn ha ansett att det samlade beloppet
            borde förvaltas gemensamt för att med avkomsten bestrida utgifter
            för byns gemensamma behov av olika slag. Det har emellertid dragits
            i tvivelsmål, om en sträng tolkning av lagen medgivit en sådan
            anord- ning som att taga under gemensam förvaltning ett penningbelopp,
            som upp- kommit av i regel en gemensam skog, innan förvaltning
            definitivt blivit an- ordnad. . Flera liknande fall ha uppstått
            genom Siljans reglering. Ersättningsbelopp för skada å gemensam
            mark har utdömts, men det har ansetts osäkert om lagen i sin nuvarande
            lydelse medgiver att anordnad förvaltning kan övertaga dessa medel.
            Det kan till och med hända att medlen skulle komma till användning
            för tillgodoseende av ett allmänt behov för vilket ersättningen
            utgått, t. ex. anskaffande" av ett grustag för byns gemensamma
            räkning. Lagen borde utvidgas att omfatta befogenhet för förvaltning
            att övertaga medel som influtit för gemensam egendom av det slag
            lagen rör, innan för- valtning kommit till stånd. Saken är brådskande.
            Det är möjligt, att det utskott, som får motionen till
          </p>
          <pb facs="riksdagen-motions-pdf/data/1927/mot_1927__fk__32/mot_1927__fk__32-002.pdf"/>
          <p>
            12 Motioner i Första kammaren, Nr 32.
          </p>
          <p>
            förberedande behandling, vill och kan föreslå riksdagen definitiv
            ändring i lag- texten för tillgodoseende av det behov jag här
            framhållit. Då jag ej kan vara säker därom, tillåter jag mig föreslå
            riksdagen anhålla hos Kungl. Maj:t
          </p>
          <p>
            att till nästa års riksdag låta utarbeta och för riksdagen framlägga
            ett sådant förslag till ändring av lagen av den 13 juni 1921 om
            förvaltning av bysamfälligheter m. m., att förvaltningens befogenhet
            även utsträckes att omfatta köpe- skillingar och skadeersättningar,
            som uppkommit från byarnas gemensamma ägor innan förvaltningen
            satts i verket.
          </p>
          <p>
            Stockholm den 19 januari 1927. And. Pers.
          </p>
          <p>
            Stockholm 1927. Kungl. Hovboktryckeriet Iduns Tryckeri-A.-B.
            975335.
          </p>
        </div>
      </div>
    </body>
  </text>
</TEI>
