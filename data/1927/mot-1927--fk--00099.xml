<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__99/mot_1927__fk__99-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 99. 1
          </p>
          <p>
            Nr 99.
          </p>
          <p>
            Av herrar Lindblad och Asplund, angående bevarande i svensk ägo
            av vissa stenkolsfyndigheter å Spetsbergen.
          </p>
          <p>
            I skrivelse till Konungen den 29 maj 1926 anmälde riksdagen,
            att riksdagen i anledning av proposition nr 195 angående statens
            övertagande av vissa for- dringar hos svenska stenkolsaktiebolaget
            Spetsbergen m. m. dels bemyndigat Kungl. Maj:t att vidtaga nödiga
            åtgärder för avvecklande på lämpligaste sätt av statens engagemang
            i bolaget, dels ock för detta ändamål anvisat visst anslag. Vi
            tillåta oss erinra därom, att riksdagens båda kamrar vid frågans
            behand- ling stannade vid olika beslut, och det slutliga avgörandet
            fattades genom ge- mensam votering, varvid riksdagens beslut blev
            i överensstämmelse med en i statsutskottet reservationsvis framförd
            mening. Även om vi i allmänhet anse, att ett av riksdagen fattat
            beslut icke utan syn- nerligen vägande skäl bör ändras, kunna
            vi icke underlåta att i förevarande fråga yrka på att ärendet
            underkastas förnyad prövning, då, sedan riksdagen senast hade
            att taga ställning till frågan om bevarandet åt Sverige av de
            sven- skar tillhöriga stenkolstillgångarne på Spetsbergen, omständigheter
            framkommit, som ytterligare styrka den av statsutskottets majoritet
            vid 1926 års riksdag häv- dade åsikten. Sålunda har den engelska
            kolstrejken under förlidet år visat, att även utan krigiska förvecklingar
            sådana situationer kunna inträda på den europeiska kol- marknaden,
            att landets behöriga förseende med importerat kolbränsle kan även-
            tyras. Vid den nu tilländalupna strejken blevo förhållandena visserligen
            icke så elakartade, att landets näringsliv sattes i allvarligare
            fara, men röster höj- des dock för statligt ingripande. Skulle
            strejken hava varat längre eller spritt sig till andra kolexporterande
            länder, kunde läget lätt hava blivit bekymmer- samt. Vid sådana
            tillfällen kunna stenkolstillgångar på Spetsbergen i svensk ägo
            vara av mycket stor betydelse. Att Norge under de av kolstrejken
            försvå- rade importförhållandena haft stor nytta av sina kolgruvor
            på Spetsbergen torde vara höjt över varje tvivel. För de s. k.
            direkta järnframställningsmetoderna spelar tillgången på fossilt
            bränsle en betydande roll och med de framsteg, dessa metoder gjort
            under sist- lidne år, kan tillgången på spetsbergskol bliva av
            betydelse för tillgodogörande i en något mera förädlad form av
            järnmalmsfyndigheterna i norra Sverige, dit fraktförhållandena
            från Spetsbergen äro betydligt gynnsammare än till övriga
          </p>
          <p>
            Bihang till riksdagens protokoll 1927. 3 saml. 25 häft. (Nr 99—103.)
            1
          </p>
          <pb facs="riksdagen-motions-pdf/data/1927/mot_1927__fk__99/mot_1927__fk__99-002.pdf"/>
          <p>
            2 Motioner i Första kammaren, Nr 99.
          </p>
          <p>
            delar av landet. Inom tio år har riksdagen att taga ställning
            till frågan om statens inlösen av stamaktierna i Luossavaara—Kiirunavaara
            aktiebolag. I sam- band därmed kan det visa sig vara värdefullt
            att äga tillgång till spetsbergs- kolen. Enligt vad i ovannämnda
            proposition (sid. 42) angives, skulle även, om det under denna
            tid skulle befinnas lämpligt att låta arbetet ligga nere, de er-
            forderliga årliga kostnaderna kunna begränsas till relativt blygsamma
            belopp. Den omständighet, som vi emellertid anse böra tillmätas
            den största bety- delsen i denna fråga, är de stora framsteg i
            avseende på lösningen av problemet att framställa flytande bränslen,
            såsom bensin o. dyl., av stenkol. Det upp- gives, att redan tvänne
            stora fabriker för sådant ändamål äro under uppförande i Tyskland,
            och att frågan även på annat håll, till och med hos världens största
            bensinproducent, Nordamerikas förenta stater, tillmätes stor betydelse,
            framgår av det faktum, att det högt ansedda Carnegie Institut
            of Technology sistlidne år den 15—19 november anordnade en konferens
            i Pittsburgh, vilken, enligt Ingenjörsvetenskapsakademiens yttrande
            rörande efterkommande av inbjudan att sända en svensk representant
            till konferensen, syntes avse att åstadkomma en sammanfattning
            av vad som hittills uträttats i laboratorier och experiment- anläggningar
            i de olika länderna med avseende på i främsta rummet det höge-
            ligen aktuella problemet att ur kolbränsle utdraga brännoljor.
            Vi leva i en tid, då tillgång till flytande bränsle av olika slag
            gott kan sägas vara en livsbe- tingelse för såväl samfärdsel som
            industri. Då den tekniska sidan av saken torde vara tillräckligt
            utarbetad för att möjligheten av oljornas framställning på antytt
            sätt skall vara säkerställd, även om fabriksdrift i tillräcklig
            omfatt- ning för bedömande av de hittills tillämpade förfaringssättens
            ekonomiska till- godogörande måhända ännu icke hunnit utföras,
            synes oss tillbörlig försiktighet bjuda att i svensk ägo behålla
            stenkolstillgångarne på Spetsbergen, av vilka vi med dessa nya
            metoder kunna påräkna att få vårt behov av brännoljor fyllt under
            lång tid. Vi hava förvissat oss om, att likvidationen icke fortskridit
            så långt, att nå- got avtal om försäljning av det Sveagruvan omfattande
            Braganzadistriktet ännu träffats och att alltså möjlighet ännu
            föreligger att åt Sverige bevara denna tillgång. De av oss anförda
            nya eller förändrade förhållanden, som synas oss tala för, att
            ett nytt övervägande av frågan är påkallat, torde måhända böra
            närmare utvecklas av på området sakkunniga personer eller institutioner,
            varjämte för- handlingar med andra bolagets fordringsägare än
            staten angående villkoren för övertagandet av bolagets egendom
            torde erfordras, därest sådant vid den vidare prövningen befinnes
            böra ifrågakomma. Under åberopande av ovanstående hemställa vi,
          </p>
          <p>
            att riksdagen ville i skrivelse till Kungl. Maj:t anhålla om
            förnyat, skyndsamt övervägande av frågan om bevarande av
          </p>
          <pb facs="riksdagen-motions-pdf/data/1927/mot_1927__fk__99/mot_1927__fk__99-003.pdf"/>
          <p>
            Motioner i Första kammaren, Nr 99. 3
          </p>
          <p>
            ifrågavarande stenkolsfyndigheter å Spetsbergen i svensk ägo,
            ävensom att, därest skäliga villkor för övertagande av fyndig-
            heterna fortfarande kunna erhållas, redan för innevarande års
            riksdag framlägga förslag i ärendet.
          </p>
          <p>
            Stockholm den 20 januari 1927.
          </p>
          <p>
            A. C. Lindblad. C. I. Asplund.
          </p>
          <pb facs="riksdagen-motions-pdf/data/1927/mot_1927__fk__99/mot_1927__fk__99-004.pdf"/>
        </div>
      </div>
    </body>
  </text>
</TEI>
