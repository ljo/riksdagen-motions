<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__75/mot_1929__ak__75-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 75. 1
          </p>
          <p>
            Nr 75.
          </p>
          <p>
            Av herr Västberg, om upphävande av förordningen angående nöjesskatt.
          </p>
          <p>
            Frågan om nöjesskatten har tidigare varit föremål för riksdagens
            pröv- ning. Yrkanden om att förvandla den till statsskatt som
            ock att helt slopa densamma ha emellertid avslagits av riksdagen.
            Saken kan dock tåla ett nytt övervägande. Nöjesskatten tillkom
            under den värsta kristiden. Dess motivering i pro- positionen
            var ett genom det allmännas stegrade utgifter framkallat behov
            av nya skattekällor. Nöjeslivets krav likställdes då med lyxutgifter,
            vilka främst borde bli föremål för beskattning. Uppslaget att
            beskatta offentliga nöjena skänktes med varm hand till kommunerna.
            Dessa bockade och tackade. Senare försök, särskilt från representanter
            för landsbygden, att åstad- komma en omläggning till statsskatt
            ha rönt ett bestämt motstånd i riksdagen. Skälen ha varit två:
            dels att skatten saknade betydelse ur statsfinansiell syn- punkt
            och dels att dess uppbärande skulle vålla avsevärda svårigheter.
            Dessa båda skäl äro avgörande mot en förändring av nöjesskatten
            från kommunal- till statsskatt. Men denna skatteforms godtyckliga,
            orättvisa och irrationella karaktär framtvingar då i stället —
            även med hänsyn till det förbättrade ekonomiska läget i landet
            — så mycket starkare kravet på nöjesskattens totala slopande.
            Skälen för ett sådant yrkande äro många och bärande. Nöjesskatten
            snarare skärper än mildrar det ojämna kommunala skatte- trycket
            i landet. Sålunda ha många kommuner med låg utdebitering en mycket
            väsentlig inkomst av skatten, men flertalet kommuner med högt
            skattetryck sakna möjlighet att utnyttja densamma till förbättring
            av sitt finansiella läge. Redovisningen av uppburna nöjesskattemedel
            visar, att främst de största stä- derna ha nytta av denna kristidsskatt,
            medan landsbygdens kommuner i stort sett icke ens ha intresse
            av att införa densamma. Kunna landskommunerna själva icke begagna
            denna skatteform så får dock deras mera nöjeslystna befolk- ning
            vara med och betala skatt till de ofta bättre situerade medborgarna
            i stä- derna. Särskilt städer med en omgivning av tätbebyggda
            orter — både in- dustri- och jordbrukskommuner — ha i nöjesskatten
            en bekväm form för att övervältra egna skattebördor på andra.
            Det kan icke ligga i på dylikt sätt
          </p>
          <p>
            Bihang till riksdagens protokoll 1929. 4 saml. 16 häft. (Nr 75—77).
            1
          </p>
          <pb facs="riksdagen-motions-pdf/data/1929/mot_1929__ak__75/mot_1929__ak__75-002.pdf"/>
          <p>
            2 Motioner i Andra kammaren, Nr 75.
          </p>
          <p>
            beskattade kommuners intresse att bevara en sådan orättvis skatteform.
            Så- som en illa avvägd indirekt skatt drabbar densamma de mindre
            bemedlade folklagren proportionsvis hårdast och åstadkommer därmed
            en ytterligare för- skjutning i skattetrycket medborgarna emellan
            i icke önskvärd riktning. Nöjes- skatten pålägges även sådana
            slag av nöjen, vilka snarare borde röna upp- muntran från samhällets
            sida genom anslag än att bli objekt för en illa moti- verad och
            godtycklig belastning. Uppenbara inkonsekvenser vidlåda även denna
            skatt. Sålunda riktas den mot den offentliga dansen, utövad på
            allmän lokal mot inträde, men ej mot dansen som lockbete för spritserveringen
            å restauranger och musikkaféer, och den drabbar högst uppmuntransvärda
            teater- föreställningar för skolungdom, men däremot icke sådana
            primitiva kultur- njutningar som en boxningsmatch inom klubbramens
            skydd, för att nu ej nämna, att den behjärtansvärda Folkets park-rörelsen
            bestraffas med nöjesskattens åderlåtning i sin ekonomi som uppmuntran
            från samhällets sida för att den gjort förstklassig teaterkonst
            och god musikkultur till breda medborgarlagers egendom. På anförda
            skäl får jag hemställa,
          </p>
          <p>
            att riksdagen måtte besluta att från och med 1 juli i år upphäva
            förordningen av den 30 maj 1919 angående nöjes-
          </p>
          <p>
            skatt.
          </p>
          <p>
            Stockholm den 18 januari 1929.
          </p>
          <p>
            Mauritz Västberg.
          </p>
        </div>
      </div>
    </body>
  </text>
</TEI>
