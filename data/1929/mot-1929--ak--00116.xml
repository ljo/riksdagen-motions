<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__116/mot_1929__ak__116-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 116. 11
          </p>
          <p>
            Nr 116.
          </p>
          <p>
            Av herrar Weijne och Andersson i Löbbo, angående utsträckning
            av rätten till statsbidrag för byggande av enskilda utfartsvägar.
          </p>
          <p>
            I Kungl. Maj:ts proposition nr 1 äskas under sjätte huvudtiteln,
            punkt 12, ett anslag av 275,000 kronor som statsbidrag till byggande
            av enskilda ut- fartsvägar. Anslag för nämnda ändamål har fastän
            under annan rubrik utgått sedan 1918. Från början var det begränsat
            till de fyra nordligaste länen. 1925 års riksdag vidgade användningen
            till hela Norrland samt Dalarne och Värm- land. Slutligen beslöt
            riksdagen 1927, att anslag till utfartsvägar skulle kunna utgå
            jämväl till väganläggningar i norra delarna av Örebro län. Anslaget
            har varit avsett att utgå till längre vägföretag för sammanbin-
            dande av avsides liggande gårdar och byar med de allmänna vägarna.
            Detta torde ha varit anledningen till att endast de nordliga delarna
            av landet med- tagits. Säkerligen har man ansett, att det enskilda
            intresset i landets meller- sta och södra delar är mäktigt att
            bära kostnaderna för erforderliga utfarts- vägar, vilka på grund
            av de kortare avstånden ej bli lika ekonomiskt be- tungande som
            i Norrland. Vid förra årets riksdag förelågo emellertid ett flertal
            motioner, vari krävdes utsträckning av rätten till statsbidrag
            för byggande av enskilda utfartsvägar. Enligt vårt förmenande
            kunna också starka skäl anföras för ett beslut i denna riktning.
            Närmast till hands ligger det då att tänka på de delar av södra
            Sverige, som äro uppfyllda av sydsvenska höglandet, d. v. s. större
            eller mindre områden av Jönköpings, Kronobergs och Älvsborgs län.
            Även här äro avstånden relativt stora, gårdarna små och den enskilda
            bärkraften ringa. Följden blir, att en del vägfattiga områden
            just av. denna anledning så små- ningom avfolkas. Härom hette
            det i motionen nr 85 i andra kammaren 1928 bl. a.: oe ; »Sålunda
            finnes ett ganska stort område, som omfattar delar av Örby och
            Skepshults socknar i södra delen av Älvsborgs län, vilket är nästan
            i full- ständig avsaknad av vägar. Man har sökt få till stånd
            allmän väg men misslyckats. Bärkraften har även visat sig för
            ringa för åstadkommande av enskild väg. Det råder dock intet tvivel
            om att jordägarna, ifall de ägt möj- lighet att få statsbidrag
            efter för utfartsvägar gällande villkor, skulle ha fört vägföretaget
            i hamn. Frånvaron av väg bar i här nämnda bygd, enligt uppgift
            av trovärdiga personer, i hög grad förorsakat avflyttning. Tidigare
            skall här ha funnits ett flertal gårdar, där byggnaderna nu jämnats
            med marken och åkerjorden delvis växt igen.»
          </p>
          <pb facs="riksdagen-motions-pdf/data/1929/mot_1929__ak__116/mot_1929__ak__116-002.pdf"/>
          <p>
            12 Motioner i Andra kammaren, Nr 116.
          </p>
          <p>
            I motionen nr 90 fästes uppmärksamheten vid, hur biltrafiken
            skapar behov av utfartsvägar: »Efter den utveckling, som motortrafiken
            numera tagit, har behovet av framkomliga utfartsvägar blivit avsevärt
            större än förut. Av brist på sådana utfartsvägar hava stora delar
            av landsbygden ännu ej kunnat komma i av- sevärt åtnjutande av
            de fördelar, som motortrafik erbjuder. Någon möjlighet att råda
            full bot på detta missförhållande genom det allmännas kraftigare
            medverkan till byggande av allmänna vägar förefinnes icke, utan
            synes det, att jämsides med ökade anslag till nybyggnad av allmänna
            vägar staten bör gå in för stödjande även av de enskilda utfartsvägarnas
            byggnadskost- nader.» Ett särskilt kraftigt skäl för utsträckning
            av rätten till statsbidrag för utfartsvägar anse vi arbetslösheten
            vara. Härigenom skulle inte blott arbets- tillfällen vid vägbyggande
            skapas. Man kunde dessutom vinna, att lands- bygdens avfolkning
            något hindrades. I våra dagar, då man söker vinna möj- lighet
            för arbetslösa att existera, bl. a. genom upprättande av nya jordbruk
            i Norrland, synes det vara skäl erinra om att man bör tillvarataga
            möjlig- heterna i de ur klimatisk synpunkt bättre lottade delarna
            av landet. I den mån bristen på vägar står hindrande härför, måste
            det anses vara välbetänkt, att staten griper in stödjande och
            hjälpande. Då vi anse, att en utsträckning av rätten till statsbidrag
            för byggande av utfartsvägar bör komma till stånd, ha vi närmast
            haft de ovan omtalade götalandslänen i åtanke. Vi tro emellertid,
            att även andra mindre delar av södra och mellersta Sverige kunna
            ha likartade förhållanden, varför vi vilja föreslå en utredning,
            som omfattar de delar av landet, vilka nu icke kunna komma i åtnjutande
            av den nämnda förmånen. Med stöd av det anförda tillåta vi oss
            alltså vördsamt föreslå,
          </p>
          <p>
            att riksdagen måtte i skrivelse till Kungl. Maj:t anhålla om
            utredning och förslag angående de villkor, under vilka statsbi-
            drag till byggande av enskilda utfartsvägar må kunna utgå jäm-
            väl till de delar av landet, som nu icke äro berättigade härtill.
          </p>
          <p>
            Stockholm den 21 januari 1929. Abel Andersson. Josef Weijne.
          </p>
        </div>
      </div>
    </body>
  </text>
</TEI>
