<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__217/mot_1929__ak__217-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 217. 3
          </p>
          <p>
            Nr 217.
          </p>
          <p>
            Av herr Hage m. fl., angående avflyttande från Norrbottens läns
            landsting av kostnaderna för undervisningen vid Torne- dalens
            folkhögskola i Övertorneå.
          </p>
          <p>
            Under ett flertal år har Norrbottens läns landsting vid sina
            sammanträ- den givit anslag för uppehållande av undervisningen
            vid Tornedalens folk- högskola i Övertorneå med belopp som har
            avvägts med hänsyn därtill, att man för varje år väntat tillkomsten
            av ett beslut från statsmakternas sida att övertaga anstalten
            eller att helt ansvara för de utgifter, som bli en följd av skolans
            drivande för varje år. Emellertid har detta hopp om statens inskridande
            gäckats, och sedermera har landstinget sett sig nödsakat att anvisa
            fyllnadsanslag för undervisningens uppehållande. Frågan är emellertid,
            huruvida landstinget i längden kan fortsätta med detta. Lands-
            tinget har nämligen tagit på sig att även med mycket betydande
            belopp bidraga till att uppehålla undervisningen vid en annan
            folkhögskola näm- ligen den i Sunderby. Norrbottens läns landsting
            har också som bekant den högsta uttaxeringen i landet och står
            kanske inför nödvändigheten att ett kommande år ytterligare höja
            nämnda uttaxering delvis på grund av den i samband med gruvkonflikten
            minskade malmtrafiken under år 1928. Slutligen bör det ock beaktas,
            att landstingets budget är synnerligen an- strängd på grund av
            utgifter för sjukvård (främst för tuberkulosens be- kämpande),
            ty anslagen för dylika ändamål måste i ett län med Norrbottens
            ytvidd bli mycket betungande. Det är bland annat på grund av dessa
            skäl, som landstinget framfört upprepade framställningar till
            Kungl. Maj:t, att staten skulle övertaga den ekonomiska börda,
            som följer med uppehållande av denna anstalts verksam- het. Men
            som motiv för detta övertagande har landstinget ansett sig kunna
            framhålla ännu ett skäl, som torde väga ännu mera, nämligen att
            anstalten ej tillkommit för att tjäna ett lokalt länsintresse,
            utan huvudsakligen för att tjäna ett riksintresse, d. v. s. för
            att utgöra en plantskola för svensk kultur i den finskspråkiga
            Tornedalen. Från denna utgångspunkt och icke minst med hänsyn
            till den omständigheten att den finska staten på andra sidan gränsen
            på ett helt annat sätt sörjer för anslag till liknande ändamål
            har Norrbottens läns landsting ansett sig ha fog för ett bifall
            till de fram- ställningar som avlåtits till Kungl. Maj:t i frågan.
            Dessa framställningar ha visserligen upptagits till behandling
            och be- redning, men något resultat har ännu ej avhörts trots
            att frågan sedan lång
          </p>
          <pb facs="riksdagen-motions-pdf/data/1929/mot_1929__ak__217/mot_1929__ak__217-002.pdf"/>
          <p>
            4 Motioner i Andra kammaren, Nr 217.
          </p>
          <p>
            tid tillbaka varit och alltjämt är aktuell. Något omnämnande
            av saken i den nu framlagda statsverkspropositionen förekommer
            ej heller. Under hänvisning till denna motivering hemställes alltså,
          </p>
          <p>
            att riksdagen måtte i skrivelse till Kungl. Maj:t hem- ställa,
            att Kungl. Maj:t måtte om möjligt till 1930 års riksdag framlägga
            ett utarbetat förslag till statens över- tagande, helst i full
            utsträckning, av den undervisning av olika slag, som bedrives
            vid Tornedalens folkhög- skola i Övertorneå, eller till en sådan
            anordning att Norrbottens läns landsting kan helt eller i möjligaste
            mån från sin utgiftsbudget avlyfta anslagen för nämnda undervisnings
            uppehållande.
          </p>
          <p>
            Stockholm den 21 januari 1929. Ernst Hage. H. Lundström. Reinhold
            Selberg.
          </p>
          <p>
            Jöran Grapenson. 0. W. Lövgren. J. P. Dahlén.
          </p>
        </div>
      </div>
    </body>
  </text>
</TEI>
