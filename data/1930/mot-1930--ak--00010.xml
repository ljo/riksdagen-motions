<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__10/mot_1930__ak__10-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 10. öd
          </p>
          <p>
            Nr 10.
          </p>
          <p>
            Av herr Olsson i Ramsta, med förslag i fråga om visst åläggande
            för tillverkare och försäljare av smörblandat margarin.
          </p>
          <p>
            Den svenska margarinindustrien har utvecklat sig på ett storartat
            sätt under de sista tio åren. År 1926, det senaste år för vilket
            statistik finnes, tillverkades i Sverige över 41 miljoner kilogram
            margarin, utvisande en ökning från år 1922 med ej mindre än 23
            miljoner kg. Förbrukningen av margarin torde alltså ligga mellan
            8 å 9 kg. per individ. Tillverkningsvärdet är angivet till i runt
            tal 60 miljoner kronor, utvisande alltså ett tillverkningspris
            av omkring kronor 1.50 pr kg. Utförsäljningspriset för margarin,
            som ej angives som smörblandning, torde vara omkring 1.60 å 1.70
            pr kg. För dessa kvalitéer, som äro tillverkade av växtfett, oljor
            och djurtalg, är det mycket lätt för allmänheten att kontrollera
            prissättningen. Nu ha emellertid margarintillverkarna alltmera
            övergått att blanda upp margarinet med natursmör, och sedan säljes
            detta margarin under namn av smörblandning och till betydligt
            högre pris än det oblandade margarinet. I regel torde dock ej
            fabrikanterna uppgiva till vilken procent natursmör ingår i blandningen.
            Den konsumerande allmänheten har därför ingen som helst möj- lighet
            att kontrollera prissättningen. I den kungl. förordningen av den
            13 okt. 1905, vari bestämmelser givas för tillverkningen och handeln
            med margarin, finnas inga bestämmelser angående smörblandat margarin;
            likaledes saknas sådana bestämmelser i de under åren 1909 och
            1921 vidtagna ändringarna i kungl. förordningen av den 13 okt.
            1905. Då det smörblandade margarinet kan sägas konkurrera med
            natursmöret och ofta säljes till ett pris, som förutsätter en
            rätt så stor inblandning av natursmör, är det ur jordbrukssynpunkt
            och framförallt ur konsumentsynpunkt av stort intresse, att köparna
            verkligen få reda på, huru stor procent natursmör, som ingår i
            ett margarin, då det säljes såsom smörblandning. Ett åläggande
            för tillverkarna och försäljarna av margarin att vid försälj-
            ningen av smörblandat margarin uppgiva till vilken procent natursmör
            ingår i smörblandningen, borde icke behöva bereda dem några svårigheter.
            Tvärtom skulle ju den tillverkare, som har högsta inblandningen
            av natursmör, vinna på att allmänheten verkligen finge en fullt
            betryggande upplysning i detta avse- ende. Man kan tänka sig att
            i Kungl. Maj:ts nådiga förordning angående kon- troll å tillverkningen
            av margarin och margarinost ävensom konstister samt
          </p>
          <pb facs="riksdagen-motions-pdf/data/1930/mot_1930__ak__10/mot_1930__ak__10-002.pdf"/>
          <p>
            6 Molioner i Andra kammaren, Nr 10.
          </p>
          <p>
            handeln därmed av den 13 okt. 1905, med däri år 1909 och 1921
            vidtagna änd- ringar, intoges en bestämmelse därom, att vid försäljning
            av margarin, som uppgives vara smörblandat, skall å varje förpackning,
            å såväl låda som varje paket, vara angivet till vilken procent
            natursmör ingår. Med stöd av det ovan anförda tillåter jag mig
            därför vördsamt hemställa,
          </p>
          <p>
            att riksdagen beslutar i skrivelse till Kungl. Maj:t anhålla,
            att Kungl. Maj:t täcktes snarast möjligt låta i Kungl. Maj:ts
            nådiga förordning, nr 59, den 13 okt. år 1905, med däri under
            åren 1909 och 1921 vidtagna ändringar, införa sådana bestäm- melser,
            att tillverkare och försäljare av margarin, som upp- gives vara
            smörblandat, åläggas att å varje förpackning av så- dant margarin
            tydligt angiva, å såväl låda som varje paket, till vilken procent
            natursmör ingår.
          </p>
          <p>
            Stockholm den 14 jan. 1930.
          </p>
          <p>
            Gustaf Olsson i Ramsta.
          </p>
        </div>
      </div>
    </body>
  </text>
</TEI>
