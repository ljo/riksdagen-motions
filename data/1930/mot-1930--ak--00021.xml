<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__21/mot_1930__ak__21-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 21. 13
          </p>
          <p>
            Nr 21.
          </p>
          <p>
            Av herr Eriesson i Sörsjön m. fl., om anslag till byggande av
            enskilda utfartsvägar.
          </p>
          <p>
            De sedan år 1918 av riksdagen beviljade årliga anslagen för byggande
            av enskilda utfartsvägar inom vissa delar av landet hava otvivelaktigt
            varit av stor betydelse och nytta på så sätt, att därigenom beretts
            möjlighet för befolk- ningen i byar, som icke ligga intill de
            allmänna trafiklederna, att genom bidrag från dessa anslag åstadkomma
            utfartsvägar till de allmänna vägarna. Ehuru bidragen enligt gällande
            bestämmelser icke utgå med större belopp än högst hälften av anläggningskostnaden
            för varje till erhållande av bidrag godkänd utfartsväg, så innebära
            dock dessa statsbidrag ett mycket kännbart och väl- kommet ekonomiskt
            understöd, i synnerhet för befolkningen i sådana kommu- ner, vilka
            digna under stora kommunala skattebördor. Men tyvärr nödgas man
            konstatera, att de anslag, som av riksdagen tidigare beviljats,
            ej på långt när varit tillräckliga för att fylla de behov, som
            före- funnits och alltjämt äro i ännu större utsträckning tillfinnandes.
            Detta framgår också med all önskvärd tydlighet av de uppgifter,
            som länsstyrelserna i de nordliga länen i landet lämnat, rörande
            anslagsbehoven till byggande av enskilda utfartsvägar i dessa
            län. I Norrbottens, Västerbottens, Jämtlands, Västernorrlands
            samt Gävleborgs län funnes inneliggande ansökningar om anslag
            till utfartsvägar, för vilka byggnadskostnaden uppginge till i
            runt tal 10 miljoner kronor. Härutöver vore kostnadsförslag under
            utarbetande för ytterligare ett stort antal ifråga- satta utfartsvägar.
            Som ett utmärkt exempel på de förut beviljade anslagens otillräcklighet
            utgör länsstyrelsens i Gävleborgs län redogörelse för behoven
            av anslag till utfartsvägar i detta län, varav framgår, att med
            ett i likhet med budgetåret 1928—1929 för länet tilldelat årligt
            anslag av 15,000 kronor skulle” det förflyta icke mindre än 35
            år, innan den för länet uppgjorda kostnadsplanen kunde förverkligas.
            Förutom de nordligaste länen ha länsstyrelserna i Kopparbergs,
            Värmlands och Örebro län ävenledes framhållit, att med hänsyn
            till stegrad efterfrågan och behov av anslag till byggande av
            utfartsvägar inom dessa län vore det nödvändigt att i betydlig
            mån höja anslaget. Därtill kommer också, att även andra trakter
            i landet, med ungefärligen enahanda förhållande som de nordliga
            länen, göra anspråk på samma för- måner, som tidigare kommit endast
            dessa senare till del. Rättvisan torde också kräva, att sådana
            andra områden i landet, där ungefärligen likartade betin-
          </p>
          <pb facs="riksdagen-motions-pdf/data/1930/mot_1930__ak__21/mot_1930__ak__21-002.pdf"/>
          <p>
            'H Motioner i Andra kammaren, Nr. 21.
          </p>
          <p>
            gelser som i nordligare delar för statsbidrags åtnjutande äro
            tillfinnandes, dessa också må tillerkännas rätt till sådana statsbidrag
            varom här är fråga. Då sålunda området för anslagets användning
            därigenom i viss omfattning utökas, så medför ju helt naturligen
            detta, att anspråken på anslag också rent automatiskt stegras.
            Den naturliga konsekvensen av dessa nytillkommande landsdelars
            rätt till erhållande av statsbidrag för utfartsvägar måste bliva,
            att staten, även med hänsyn till denna omständighet, måste bevilja
            större anslag än som ensamt för de nordliga länen annars kunde
            vara nödvändigt. Motionärernas uppfattning är i övrigt den, att
            alltför stor njugghet ej får visas, när det gäller fråga om anslag
            till byggande av utfartsvägar. De bidrag, som sålunda komma befolkningen
            i ödebygderna tillgodo, kunna åtminstone indirekt också tillmätas
            karaktären av understöd åt modernäringen jordbruket, och när därjämte
            dessa anslag utgå i första hand till sådana utfartsvägar, där
            de mest trängande behov av desamma föreligga, så måste de understöd,
            som staten på detta sätt utanordnar, med rätta anses såsom varande
            av det mera sympatiska slaget. Väg- och Vattenbyggnadsstyrelsen
            har också, med hänsyn till de förefintliga trängande behoven av
            anslag, förordat, att anslaget till byggande av enskilda utfartsvägar
            för budgetåret .1930—1931 måtte utgå med 450,000 kronor, men i
            den till årets riksdag avlämnade statsverkspropositionen under
            sjätte huvud- titeln finna undertecknade med beklagande, att detta
            förslag av Kungl. Maj:t ej vunnit beaktande, utan innebär Kungl.
            Maj:ts förslag till riksdagen, att anslaget till enskilda utfartsvägar
            för budgetåret 1930—1931 skall utgå med endast 300,000 kronor,
            ehuru tillräckliga skäl tala för att en förhöjning borde komma
            ifråga. Motionärerna hävda den uppfattningen, att det minsta belopp,
            som bör beviljas för byggande av enskilda utfartsvägar för budgetåret
            1930—1931, är den summa som av Väg- och Vattenbyggnadsstyrelsen
            tillstyrkes, nämligen 450,000 kronor. I anslutning härtill vilja
            undertecknade hemställa,
          </p>
          <p>
            att riksdagen till byggande av enskilda utfartsvägar för budget-
            året 1930—1931 måtte anvisa ett extra reservationsanslag av 450,000
            kronor. Stockholm den 15 januari 1930.
          </p>
          <p>
            Evald Ericsson Gust. Pettersson Nils Olsson i Sörsjön. i Hällbacken.
            i Rödningsberg.
          </p>
        </div>
      </div>
    </body>
  </text>
</TEI>
