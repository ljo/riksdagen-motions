<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__48/mot_1930__ak__48-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 48. vt
          </p>
          <p>
            Nr 48.
          </p>
          <p>
            Av herr Öhman m. fl., angående militärmanskaps frikallande från
            tjänstgöring den första maj.
          </p>
          <p>
            Militärmanskapets möjligheter att deltaga i firandet av arbetarklassens
            in- ternationella högtidsdag, första maj, är f. n. i högsta grad
            avhängig av herrar officerares godtycke. Den kommunistiska gruppen
            framförde vid fjolårets riks- dag genom motion i andra kammaren
            förslag om sådan ändring i gällande författningar, att militärmanskapet
            och värnpliktiga skulle vara frikallade från tjänstgöring första
            maj. Denna framställning avslogs av andra kammaren under hänvisande
            till att militärmanskapets majledighet skulle redan vara tillgodosedd
            genom att särskild generalorder därom varje år från och med år
            1922 utfärdats. Nu förhåller det sig emellertid på det sättet,
            att även i de fall dylik general- order utfärdas om ledighet för
            manskapet första maj kunna befälhavarna vid förläggningsorterna
            göra denna ledighet för manskapet fullständigt illusorisk genom
            utfärdandet av förbud för manskapet att under permissionstiden
            upp- träda i samlad trupp eller deltaga i av arbetarorganisationerna
            anordnade demonstrationer. Sådana förbud utfärdades första maj
            föregående år vid en del förläggningsorter. Därtill kommer att
            generalorder om förstamajledighet för militärmanskapet gives en
            sådan formulering att den lämnar rum för full- ständigt godtycke.
            Man behöver bara taga del av innehållet i generalordern för armén
            föregående år för att förstå att så är fallet. Det hette i generalordern
            att personalen »skall beredas permission i den utsträckning som
            tjänstens upp- rätthållande medgiver.» Man kan då först fråga
            sig, vilken tjänst kan anses nödvändig. I detta fall blir det
            militärbefälet som avgör den saken. I vanliga fall blir det inte
            bara sjukvård och matlagning som anses som nödvändig, utan det
            blir en mängd kommenderingar av annan art som hindrar ledigheten.
            Inför dessa kommenderingar står manskapet rättslöst. Det måste
            därför finnas klara bestämmelser då det gäller militärmanskapets
            rättighet till ledighet första maj. Bestämmelser som militärbefälet
            ej kan kringgå. Vi hemställa därför,
          </p>
          <pb facs="riksdagen-motions-pdf/data/1930/mot_1930__ak__48/mot_1930__ak__48-002.pdf"/>
          <p>
            Motioner i Andra kammaren, Nr 48.
          </p>
          <p>
            att riksdagen måtte besluta i skrivelse till regeringen an- hålla
            om sådan ändring i gällande författningar rörande mili- tärmanskap
            och värnpliktige, att militärmanskap och värnplik- tige äro frikallade
            från tjänstgöring den första maj, vilken skall betraktas som allmän
            fridag.
          </p>
          <p>
            Stockholm den 15 januari 1930.
          </p>
          <p>
            Oscar Öhman. Viktor Herou. K. Kilbom. Verner Karlsson.
          </p>
          <p>
            Aug. Spångberg. J. P. Dahlén. Edoff Andersson. Nils Flyg.
          </p>
        </div>
      </div>
    </body>
  </text>
</TEI>
