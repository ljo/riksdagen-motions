<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__298/mot_1930__ak__298-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 298. 9
          </p>
          <p>
            Nr 298.
          </p>
          <p>
            Av herr Bäcklund m. fl., angående begränsning av tjänstgöringstiden
            för indelt manskap.
          </p>
          <p>
            Jämlikt gällande bestämmelser skall indelt manskap, som ännu
            kvarstår i tjänst, årligen vara i tjänstgöring under regementsövning
            eller, med eget med- givande, enligt regementschefens bestämmande
            motsvarande antal dagar under annan del av utbildningsåret. Alltsedan
            1901 års härordning genomfördes, har dylik regementsövning eller
            däremot svarande tjänstgöring för de indeltas del haft — och har
            ännu — en varaktighet av 30 dagar för den, som tillhör infanteriet,
            och av 42 dagar för den, som tillhör kavalleriet. De värnpliktiga
            däremot äro numera inkallade till dylik tjänstgöring under 25
            resp. 30 dagar. Även om längden av de värnpliktigas repetitionsövningar
            icke har haft något direkt samband med det indelta manskapets
            kontraktsbundna skyldighet att årligen tjänstgöra under regementsövningen
            eller under motsvarande antal dagar, så synes denna tjänstgöringstids
            längd dock år 1901 ha bestämts med hänsyn till de värnpliktigas
            tjänstgöringstid, och möjligen ansågs därvid, att den då för det
            indelta manskapet fastställda tjänstgöringsskyldigheten skulle
            anses utgöra vederlaget för de förmåner, som det indelta manskapet
            åt- njuter. Det förtjänar i så fall erinras, dels att det indelta
            manskapet år 1901 fick sig ålagd ökad tjänstgöringsskyldighet
            utan att tillerkännas ökat vederlag härför, och dels att personal
            i arméns reserver år 1921 erhöll nedsättning i den åliggande tjänstgöringsskyldighet
            utan att denna personals vederlag i vad avser pension m. m. därför
            minskades. Det är sålunda ovedersägligt, att man av det indelta
            manskapet krävt större tjänstgöringsskyldighet än av andra kategorier
            per- sonal. De indelta hava vid flera tillfällen ifrågasatt minskning
            i den dem ålagda tjänstgöringsskyldigheten, och det är förklarligt,
            att de anse sig hava rätt kräva nedsättning i densamma. Deras
            krav hava emellertid avvisats av myndigheterna, väl närmast därför
            att de indelta äro särskilt värdefulla för den militära tjäns-
            tens bedrivande. Rättvisa synes bjuda, att, enär värnpliktslagen
            av den 12 juni 1925 icke ålägger de värnpliktiga regementsövning
            av längre varaktighet än 25 resp. 30 dagar, de indeltas motsvarande
            tjänstgöringsskyldighet bestämmes lika lång, och få vi därför
            föreslå riksdagen besluta
          </p>
          <pb facs="riksdagen-motions-pdf/data/1930/mot_1930__ak__298/mot_1930__ak__298-002.pdf"/>
          <p>
            10 Motioner i Andra kammaren, Nr 298—299.
          </p>
          <p>
            att i skrivelse till Kungl. Maj:t anhålla, att indelt man- skap
            från och med utbildningsåret 1930/1931 årligen skall vara inkallat
            till tjänstgöring under 25 dagar vid infanteriet och 30 dagar
            vid kavalleriet.
          </p>
          <p>
            Stockholm den 21 januari 1930.
          </p>
          <p>
            Helge Bäcklund. J. A. Persson. OC. P. Olsson, Mellerud. Gustav
            Johanson, Carl Vahlstedt. Hallagården. Nr 299.
          </p>
          <p>
            Av herr Jönsson i Revinge, om anslag för fortsatta försök med
            torvkolning enligt viss ny metod.
          </p>
          <p>
            (Lika lydande med motion i Första kammaren nr 186.)
          </p>
          <p>
            Stockholm den 21 januari 1930. Johan Jönsson.
          </p>
        </div>
      </div>
    </body>
  </text>
</TEI>
