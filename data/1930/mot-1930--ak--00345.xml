<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__345/mot_1930__ak__345-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, Nr 345.
          </p>
          <p>
            Nr 345.
          </p>
          <p>
            Av herr Spångberg m. fl., om upphävande av lagarna om kollektivavtal
            och om arbetsdomstol.
          </p>
          <p>
            Den vid 1928 års riksdag på förslag av den ekmanska regeringen
            genomtrum- fade lagen om kollektivavtal och arbetsdomstol, av
            arbetarna allmänt benämnd tvångslagen, är en mot arbetarna direkt
            riktad klasslag. Det var ett gammalt arbetsköparkrav, som under
            tal om »samhällsintresse» och »statens neutralitet» därvid förverkligades.
            Talet om »samhällsintresse» och »statens neutralitet» som stöd
            för en sådan lagstiftning det här är fråga om är fullständigt
            falskt, då man därmed vill göra gällande, att staten skulle stå
            såsom rättvis medlare mellan samhällets olika mot varandra stridande
            klasser. Det kapitalistiska samhället med dess ägande- rättsförhållanden
            och produktionssystem uppdelar människorna i två mot varandra
            stående huvudklasser, som stå i oförsonlig motsättning till varandra.
            Den ena klassen, kapitalisterna, äger produktionsmedlen, naturrikedomarna
            etc. och vill åt sig ha största möjliga profit. Den andra klassen,
            lönearbetarna, äger endast sin arbetskraft, vilken den för att
            erhålla levebröd nödgas sälja, varav för denna grupp följer ett
            intresse att erhålla högsta möjliga lön. Här ha vi grundorsaken
            till konflikterna, som sålunda äro naturliga företeelser i ett
            kapitalistiskt samhälle. Statsmakten kan icke stå såsom »neutral
            rättsmedlare» mellan dessa motsatta klasser, utan är ett maktorgan
            i den ena, i den härskande kapitalistklassens händer. Med statsmaktens
            hjälp blir sålunda i ett kapitalistiskt samhälle den ekono- miskt
            härskande klassen även den politiskt härskande. Lagar om arbetsfred
            0. dyl. bli endast medel till arbetarklassens undertryckande med
            statens hjälp. Allt eftersom utvecklingen fortskridit med de senaste
            årtiondenas stora fram- steg på det tekniska området, som medfört
            oerhörda omvälvningar i de produk- tiva organisationsformerna,
            har klyftan mellan klasserna vidgats och motsätt- ningarna ökats.
            Samtidigt ha de samhällsbevarande partierna med mer eller mindre
            skenbar radikal betoning, däribland även socialdemokraterna, knutits
            närmare bourgeoisien och vunnits för lagar, varmed arbetarklassen
            hålles nere. Tvångslagen är ett av resultaten av denna utveckling.
            Den genomfördes mot arbetarklassens bestämda motstånd. Sålunda
            uttalade sig de flesta fackförbund och cirka ettusenfemhundra
            arbetarsammanslutningar mot lagens införande, under det att arbetsköparnas
            organisationer och sammanslutningar i princip uttalade sig för
            lagen. Man kan av dessa olika uttalanden konstatera att här står
            klass mot klass.
          </p>
          <pb facs="riksdagen-motions-pdf/data/1930/mot_1930__ak__345/mot_1930__ak__345-002.pdf"/>
          <p>
            Motioner i Andra kammaren, Nr 345. 7
          </p>
          <p>
            De erfarenheter, som vunnits sedan lagens tillkomst, har bekräftat
            dess klass- karaktär, riktad mot arbetarklassen, som genom lagens
            tillkomst förbjudits vidtaga erforderliga åtgärder till försvar
            för sina intressen, under det att arbets- köparna ha i sin hand
            medel att under hela avtalstiden föra strid mot arbetarna utan
            att de falla under de i tvångslagen förbjudna stridsåtgärderna.
            Arbetsköparnas tillfredsställelse med lagens verkningar framgår
            tydligt av bl. a. Svenska Arbetsgifvareföreningens ordförande
            Hjalmar von Sydows utta- lande i »Industria», vari säges: »Det
            är sålunda naturligt att det var med glädje jag hälsade den nya
            svenska lagstiftningens genomförande, vilket skedde vid 1928 års
            riksdag genom en enig samverkan av alla borgerliga partier under
            ledning av den dåvarande frisinnade regeringen. Den tillfredsställelse,
            varmed detta riksdagens beslut hälsades inom alla borgerliga läger
            i hela landet, har genom domstolens arbete under dess första verksamhetsår
            icke minskats.» Arbetsköparna äro förtjusta över resultatet av
            tvångslagens verkningar. De ha hemfört vinsten. Tvångslagen genomtrumfades
            för att hindra arbetar- nas rörelsefrihet i de ekonomiska striderna
            och måste därför på det bestämdaste bekämpas av dessa. Med hänvisning
            till vad vi här anfört samt med hänvisning till vad som an- fördes
            i motion nr 450 i andra kammaren vid 1928 års riksdag och motion
            nr 89 i andra kammaren vid 1929 års riksdag få vi härmed föreslå,
          </p>
          <p>
            att riksdagen må besluta att lagen om kollektivavtal och lagen
            om arbetsdomstol omedelbart upphäves.
          </p>
          <p>
            Stockholm den 21 januari 1930. Aug. Spångberg.
          </p>
          <p>
            Verner Karlsson. Oscar Öhman. Viktor Herou. K. Kilbom. N. Flyg.
            Edoff Andersson. J. P. Dahlén.
          </p>
        </div>
      </div>
    </body>
  </text>
</TEI>
