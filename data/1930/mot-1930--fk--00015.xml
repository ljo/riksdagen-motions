<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__15/mot_1930__fk__15-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kommaren, Nr 15. 1
          </p>
          <p>
            Nr 135.
          </p>
          <p>
            Av herr Anderson, Erik, angående viss ändring i lagen om val
            till riksdagens andra kammare.
          </p>
          <p>
            I det betänkande, som proportionsvalsakkunniga avgåvo våren 1921,
            inrymdes vad första kammaren beträffar förslag om sådana ändringar
            i vallagen, att verkligt personliga ersättare för vald riksdagsman
            kunna utses. Sakkunniga påpekade därvid, att det stode i god överensstämmelse
            med vårt valsätt, att för varje ordinarie ledamot skulle utses
            en bestämd personlig ersättare. Dittills hade dock det personliga
            ersättareskapet varit ofullständigt, enär valmannen icke hade
            möjlighet att utmärka, att han önskade en viss bestämd person
            till efterträdare åt en viss bestämd repre- sentant. 1 enlighet
            med de sakkunnigas förslag infördes vid 1921 års riksdag nu gällande
            bestämmelser om personliga ersättare för riksdagsmän till första
            kammaren. Sedermera ha motsvarande stadganden genomförts beträffande
            landstingsmän, stadsfullmäktige och kommunalfullmäktige. Men det
            förefaller som om man hade glömt bort andra kammaren i detta sammanhang.
            Om det är lämpligt, som jag håller före, att ha möjlighet att
            utse personliga ersättare för landstingsmän och stadsfullmäktige,
            så bör det vara ännu större skäl att medgiva samma möjlighet,
            när det gäller riksdagsmän i andra kammaren. Att behovet härav
            vid andrakammarval är större än vid nyssnämnda val har sin grund
            bland annat däruti, att valkretsarna ju äro mycket större vid
            val till andra kammaren. Två viktiga skäl för bestämmelser om
            personliga ersättare tillåter jag mig erinra om. Dels kan det
            vara önskvärt, att man till efterträdare åt en riksdagsman får
            en man eller kvinna tillhörande samma eller liknande yrkesgrupp
            eller sociala grupp, dels kan det särskilt i en mycket vidsträckt
            valkrets vara ett behov för väljarna inom en viss del av valkretsen
            att få efterträdaren till sin riksdagsman utsedd från ungefär
            samma område, vilket behov särskilt framträder, då — såsom i regel
            är förhållandet — städer och landsbygd tillhöra en och samma valkrets.
            En reformering av vallagen i den riktning jag här antytt skulle
            dess- utom innebära en annan praktisk fördel. Gång efter annan
            ha våra olika lagar, som röra val, blivit ändrade. Ofta har det
            därvid inträffat, att en reform endast genomförts beträffande
            ett slag av val. Givet är att det då uppstår en viss förvirring
            bland väljarna och en viss osäkerhet. Särskilt
          </p>
          <p>
            Bihang till riksdagens protokoll 1930. 3 saml. 6 häft. (Nr 15—17)
            1
          </p>
          <pb facs="riksdagen-motions-pdf/data/1930/mot_1930__fk__15/mot_1930__fk__15-002.pdf"/>
          <p>
            2 Motioner i Första kammaren, Nr 15.
          </p>
          <p>
            påtaglig är denna olägenhet, när olikheterna i vallagstiftningen
            gälla lik- artade områden av densamma. Det kan icke vara till
            fördel i något avse- ende, att den valsedeltyp, som man har rätt
            att använda vid ett val till riksdagens första kammare, icke skall
            vara användbar vid ett val till andra kammaren. Valsedlarnas yttre
            utseende bör utan tvivel i största möjliga utsträckning vara detsamma
            vid dylika val. Med hänsyn till vad jag här ovan anfört hemställer
            jag,
          </p>
          <p>
            att riksdagen måtte besluta sådan ändring i lagen om val till
            riksdagens andra kammare, att bestämmelsen om valsedlarnas utseende
            och därmed om utseende av ersät- tare till vald riksdagsman måtte
            få samma lydelse som motsvarande bestämmelser i kungl. förordningen
            om landsting, samt att konstitutionsutskottet måtte formulera
            och för riksdagen föreslå härför nödiga ändringar i val- lagen.
          </p>
          <p>
            Stockholm den 15 januari 1930. Erik Anderson.
          </p>
          <p>
            I motionens syfte instämma undertecknade
          </p>
          <p>
            Uno Wijkström. | Carl Boberg.
          </p>
        </div>
      </div>
    </body>
  </text>
</TEI>
