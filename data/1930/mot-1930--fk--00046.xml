<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__46/mot_1930__fk__46-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 46. 21
          </p>
          <p>
            Nr 46.
          </p>
          <p>
            Av herr Sundberg m. fl., om anslag till inomskärsfarled mellan
            Ramsvikskilen och Älstenshamn.
          </p>
          <p>
            Sedan länge har för befolkningen i Bohuslän framstått såsom ett
            viktigt önskemål att erhålla skyddade inomskärsfarleder å de ställen
            av bohuslänska kusten, som vid storm äro att betrakta såsom särskilt
            riskfyllda för de sjöfarande. Riksdagen har också tydligt behjärtat
            detta önskemål genom att redan år 1913 i skrivelse till Kungl.
            Maj:t begära utredning i frågan och att, sedan det förslag, som
            efter nämnda framställning kom till stånd, visat sig alltför dyrbart
            att genomföra, år 1928 ställa erforderliga medel till förfogande
            för en omarbetning av för- slaget efter enklare riktlinjer. Dylik
            omarbetning föreligger nu, upprättad av distriktschefen A. Asp-
            lund. Förslaget, dagtecknat den 29 april 1929, har vunnit gillande
            såväl av Kungl. Maj:ts befallningshavande i länet som av väg-
            och vatten- byggnadsstyrelsen och synes på ett synnerligen tillfredsställande
            sätt lösa den föreliggande frågan. Av departementschefens uttalanden
            i bi- lagan till årets statsverksproposition, sjätte huvudtiteln,
            sid. 136, fram- går ock, att han icke haft någon erinran mot förslaget,
            vars genomföran- de han funnit i och för sig behjärtansvärt, och
            att det allenast varit sparsamhetsskäl, som föranlett Kungl. Maj:t
            att icke till årets riksdag framställa anslagskrav för ändamålet.
            Då förslaget i sin helhet beräknats draga en kostnad å 4,867,500
            kronor, kan givetvis av statsfinansiella skäl icke nu ifrågasättas
            att genomföra det hela. Emellertid föreligger ett synnerligen
            stort behov att genom- föra en viss del av förslaget. Det ställe,
            där behovet i främsta rummet får betraktas såsom verk- ligen trängande,
            är vid den synnerligen farliga Sotefjorden. Förslaget avser här
            farledens framdragande i en delvis grävd eller sprängd kanal från
            den s. k. Ramvikskilen till Ålstenshamn jämte smärre arbeten vid
            Hus- och Grindholmarna för en beräknad kostnad av 1,627,000 kro-
            nor. Genom tillkomsten av denna kanal skulle icke blott den mindre
            sjöfarten, som i dessa trakter väsentligen betjänar en av Bohusläns
            viktigare näringsgrenar, stenhuggeriet, hava en utomordentlig
            nytta; den är, såsom av både riksdagen och myndigheterna framhållits,
            av be- hovet starkt påkallad även för en annan, utomordentligt
            betydelsefull näring, fisket, som arbetar under synnerligen svåra
            förhållanden och väl behöver det stöd, som statsmakterna kunna
            lämna. De bohuslänska
          </p>
          <pb facs="riksdagen-motions-pdf/data/1930/mot_1930__fk__46/mot_1930__fk__46-002.pdf"/>
          <p>
            22 Motioner i Första kammaren, Nr 46.
          </p>
          <p>
            fiskarnas realinkomster utvisa sålunda, enligt en av länsstyrelsen
            gjord utredning, en jämfört med förkrigsförhållandena betydande
            minskning, under det reallönen för flertalet andra arbetare väsentligt
            ökats. Att underlätta den bohuslänska fiskerinäringens utövande
            är ju för övrigt ett intresse av icke blott lokal natur, det måste
            med den betydelse fisket här äger för hela landets hushållning
            betraktas såsom eti riksintresse. I enlighet härmed böra också
            sparsamhetssynpunkterna i någon mån få vika, särskilt som det
            givetvis icke kan bliva tal om att genomföra ens hela anläggningen
            innanför Sotefjorden annat än såsom ett på flera år fördelat arbete.
            Det är anslag till dess påbörjande, som frågan nu gäller. Väg-
            och vattenbyggnadsstyrelsen har för ändamålet hemställt om ett
            anslag för budgetåret 1930/1931 av 500,000 kronor. Under åberopande
            av det anförda få vi alltså hemställa,
          </p>
          <p>
            att riksdagen måtte till påbörjande av inomskärs- farled mellan
            Ramvikskilen och Ålstenshamn för
          </p>
          <p>
            budgetåret 1930/1931 anvisa ett anslag av 500,000 kronor.
          </p>
          <p>
            Axel Sundberg.
          </p>
          <p>
            Eric Hallin. Isak Svensson. Sigfrid Hansson.
          </p>
        </div>
      </div>
    </body>
  </text>
</TEI>
