<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__100/mot_1930__fk__100-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 100. 3
          </p>
          <p>
            Nr 100.
          </p>
          <p>
            Av herr Möller m. fl., om förnyad utredning rörande det svenska
            försvarsväsendets ändamålsenlighet m.m.
          </p>
          <p>
            På den socialdemokratiska gruppens vägnar framfördes vid fjolårets
            riksdag i båda kamrarna genom likalydande motioner (I: 60 och
            II: 139) förslag om en snar förnyad omprövning av hela vårt militärväsens
            ända- målsenlighet. Som skäl för detta förslag åberopades dels
            de svårigheter, som yppat sig när det gällt att med önskvärd snabbhet
            uppnå de vid 1925 års försvarsbeslut beräknade besparingarna,
            dels den krigstekniska utvecklingen. Statsutskottets majoritet
            avstyrkte motionerna utan annan motivering, än att utskottet icke
            delade den i motionerna uttryckta upp- fattningen. Tio reservanter
            inom utskottet tillstyrkte emellertid motio- nerna. Sex andra
            ledamöter hade för sitt biträdande av utskottsförslaget avgivit
            särskilda motiveringar. Motståndet mot kravet på en ny försvars-
            utredning var sålunda icke enhetligt. De av regeringen i årets
            statsverksproposition under fjärde huvudtiteln äskade anslagen
            uppgå till sammanlagt endast 1,200,000 kronor mindre än slutsumman
            av de i fjol under samma huvudtitel äskade anslagen. Kungl. Maj:ts
            äskanden i år överstiga med 4 miljoner kronor vad riks- dagen
            i fjol beviljade. Någon vilja från regeringens sida att medverka
            till försvarskostnadernas nedbringande i enlighet med besluten
            vid 1925 års riksdag kan man icke spåra. Så mycket angelägnare
            är det då, att statsutskottet och riksdagen noga undersöka och
            tillvarataga besparings- möjligheterna på detta område. Av särskild
            vikt är därvid en begräns- ning av reservationslagen, varigenom
            effektiva nedprutningar kunna göras. Det förefaller också vara
            motiverat, att särskild uppmärksamhet ägnas be- räkningen av avlöningsanslagen
            — för vilka Kungl. Maj:t i år äskar större belopp än i fjol —
            samt beräkningen av såväl tjänstgöringsdagarna för de värnpliktige
            som hästtjänstgöringsdagarna, vilka avsevärt överskrida 1925 års
            beräkningar. Det torde emellertid icke vara möjligt att under
            riksdagsgranskningen verkställa hela den nödvändiga undersökningen
            om hur de 1925 avsedda besparingarna verkligen skola kunna åstadkommas.
            För ändamålet kräves en särskild utredning. Detta torde efter
            framläggandet av årets stats- verksproposition ha ytterligare
            bekräftats. Vi våga därför hoppas, att våra i fjol avvisade synpunkter
            nu skola vinna större beaktande. En utredning enbart av möjligheterna
            att hålla kostnaderna inom 1925 års ram kan dock icke anses motsvara,
            vad som verkligen är motiverat och önskvärt.
          </p>
          <pb facs="riksdagen-motions-pdf/data/1930/mot_1930__fk__100/mot_1930__fk__100-002.pdf"/>
          <p>
            4 Motioner i Första kammaren, Nr 100.
          </p>
          <p>
            Utredningen bör, av skäl som i fjolårets motioner närmare utvecklades,
            vidgas till att gälla hela vårt militärväsendes ändamålsenlighet.
            Vi tillåta oss därför hemställa, |
          </p>
          <p>
            att riksdagen måtte dels vidtaga de nedsättningar av vissa anslag
            under fjärde huvudtiteln, som vid granskning befinnas möjliga,
            och dels hos Kungl. Maj:t hemställa om föranstaltande av en snar
            förnyad omprövning av hela vårt försvarsväsendes ändamålsenlighet.
          </p>
          <p>
            Stockholm den 21 januari 1930.
          </p>
          <p>
            Gustav Möller. Rickard Sandler. Olof Olsson. ÅA. J. Bärg. Edv.
            Björnsson.
          </p>
        </div>
      </div>
    </body>
  </text>
</TEI>
