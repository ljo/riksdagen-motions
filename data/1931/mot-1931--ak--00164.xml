<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__164/mot_1931__ak__164-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 164. 5
          </p>
          <p>
            Nr 164.
          </p>
          <p>
            Av herr Wachtmeister m. fl., angående åtgärder till skydd för
            den inhemska produktionen och avsättningen av massa- och
          </p>
          <p>
            brännved m. m.
          </p>
          <p>
            Under föregående år har förekommit import av såväl timmer som
            pappers- ved eller i en eller annan form förädlat virke av våra
            huvudträslag, tall och gran. Till vilka priser detta skett är
            icke bekantgjort, ej heller torde vara lätt därom få exakta uppgifter,
            då man svårligen kan begära, att vederbö- rande importör skall
            offentliggöra sina affärshemligheter. Ibland synas prisen ha varit
            jämnställda med (t. ex. vissa importer av massaved) ibland avsevärt
            understigit marknadspriset inom landet (såsom t. ex. järnvägsslip-
            rar, plywoodtimmer, fönster och dörrar). Även brännved importeras
            till av- sevärda kvantiteter, någon krona understigande stockholmspriset.
            Till vilka kvantiteter och priser importen emellertid ägt rum
            torde vara av mindre betydelse. Huvudsaken är det faktum, att
            den ägt rum och med säkerhet redan under detta år kommer att taga
            en betydande omfattning. Att för enskilda motionärer göra en grundlig
            utredning av hithörande spörsmål torde ej låta sig göra; därtill
            är frågan allt för omfattande. Nedanstående synpunkter böra emellertid
            redan nu framhållas. Följande kvantiteter hava under år 1930 importerats:
            Under tulltaxans rubrik 347, statistisk varuförtecknings nr 712
            och 713, oarbetat timmer, fur eller gran: 191,163 kubikmeter.
            Under samma tulltaxenummer, stat. varuförteckning nr T22—741,
            om- fattande olika slag av sågade trävaror: 60,101 kubikmeter.
            Under tulltaxenummer 348, stat. varuförteckning nr 785, dörrar:
            T,172 kg. 786, fönster och fönsterkarmar 609 kg. Importerade virkeskvantiteter
            överstiga således något 250,000 kubikmeter och förefalla ytligt
            sett icke vara av särdeles stor betydelse. Åtminstone bagatelliseras
            den av alla dem, som försvara importen ifråga. Men alldeles påtagligt
            verkar den prisnedsättande. Och därtill kommer en i dessa arbets-
            löshetens tider icke alldeles betydelselös minskad arbetsförtjänst,
            framgå- ende av nedanstående beräkning. I medeltal torde man kunna
            räkna med en hugglön av kr. 1:23 per kubik- meter. För körning
            tillägges kr. 1:25, vartill kommer arbete i samband med
          </p>
          <pb facs="riksdagen-motions-pdf/data/1931/mot_1931__ak__164/mot_1931__ak__164-002.pdf"/>
          <p>
            6 Motioner i Andra kammaren, Nr 164.
          </p>
          <p>
            transport kr. 0:50. Sammanlagt kr. 3:— Nu gäller det 250,000
            kubikmeter, vilket gör en minskad arbetsförtjänst med kr. 750,000:—
            i runt tal räknat. Därtill kommer i sågverk, fabriker och andra
            förädlingsställen förlorad ar- betsförtjänst, detta dock givetvis
            endast berörande redan vid importen för- ädlat virke. Redan 1930
            års virkesimport motsvarar sålunda c:a en miljon kronor i mistad
            arbetsförtjänst inom landet. Låt vara, att denna summa icke ter
            sig så avsevärd nu, men säkerligen kommer den att växa år från
            år, om ej åtgärder i tid vidtagas för att hejda denna till vårt
            skogsrika land alldeles onödiga import. Har den en gång tagit
            fart på allvar och flera industrier börjat basera sig på importerat
            virke, blir det svårare att komma med restriktiva bestämmelser.
            De åtgärder, som skola vidtagas, böra därför göras så snart som
            möjligt. Ett skäl mot import, som även torde böra framhållas,
            är följande: En firma, som importerar billigare än den köper upp
            sitt virke inom landet, kan i ex- portlandet utbjuda sin produkt
            till priser understigande deras, som basera sin produktion på
            inhemskt virke. De bidraga då till en allmän prissänk- ning i
            exportlandet. Ja, de faktiskt dumpa sina produkter, ett förfarande
            som de ju själva och med rätta klandra, då det utföres av andra
            staters virkesex- portörer. Det måste betraktas som ett statsintresse
            av rang, att import av trä under nuvarande depressions- och arbetslöshetstider
            över huvud taget icke kommer till stånd. Bland annat måste man
            observera, att statens skogar, framför allt i Norrland, i händelse
            att importen av timmer och massaved skulle taga stor omfattning,
            avsevärt komma att sjunka i värde. De medel, man torde kunna disponera
            mot denna import, synas koncentrera sig till importförbud eller
            tullar. Beträffande bränsleved kanske en fraktlindring i någon
            mån kan hava samma verkan som tull. Totalt importförbud torde
            möta handels- politiska hinder. Tullar av avsevärd höjd, praktiskt
            taget omöjliggörande all import, (med undantag av sådan, som behöves
            för något speciellt behov och varvid priset spelar mindre roll)
            synas vara det effektivaste medlet till skydd för vår produktion
            av särskilt barrträdsvirke. Ett omedelbart beslut om en tull av
            4 kr. per kubikmeter, motsvarande c:a 1 kr. per 100 kg., å allt
            enligt nuvarande tulltaxa fritt virke av gran, fur eller eller
            björk skulle förvisso endast gagna den stora mängden av skogshus-
            hållare och arbetare, men på grund av bristande utredning vilja
            vi dock icke direkt föreslå denna tullsats. Som avsevärda importer
            redan kontrakterats för 1931, häntydande på ytterligare stegring
            följande år, synes frågan icke kunna bliva tillräckligt snabbt
            behandlad genom hänskjutande till nu arbe- tande tullkommitté,
            om icke särskilt understrykes ärendets brådskande na- tur. En
            skyndsam utredning är av nöden, på det 1932 års riksdag måtte
            kunna fatta beslut i frågan. I anledning härav få vi således hemställa,
          </p>
          <pb facs="riksdagen-motions-pdf/data/1931/mot_1931__ak__164/mot_1931__ak__164-003.pdf"/>
          <p>
            Motionen i Andra kammaren, Nr 164.
          </p>
          <p>
            att riksdagen i skrivelse till Kungl. Maj:t ville anhålla om
            skyndsam utredning angående åtgärder till skydd för den avsättningen
            av massa- och
          </p>
          <p>
            inhemska produktionen och
          </p>
          <p>
            brännved, sågat virke och snickerier, allt företrädesvis be-
          </p>
          <p>
            rörande tall och gran, bok och björk.
          </p>
          <p>
            Stockholm den 22 januari 1931.
          </p>
          <p>
            H. Lundström.
          </p>
          <p>
            Emil Bengtsson. Pdvin Leffler.
          </p>
          <p>
            Linus Andersson.
          </p>
          <p>
            C. 0. Johanson,
          </p>
          <p>
            Huskvarna.
          </p>
          <p>
            Pwald Lindmark.
          </p>
          <p>
            Otto Järte.
          </p>
          <p>
            N. E. Nilsson.
          </p>
          <p>
            Thore Alströmer.
          </p>
          <p>
            Edvard Lithander.
          </p>
          <p>
            John Jönsson, Boa.
          </p>
          <p>
            Ernst Aronson. Nils Holmström.
          </p>
          <p>
            Carl Larson i Tönnersa.
          </p>
          <p>
            G. A. Björkman.
          </p>
          <p>
            Erik Laurén.
          </p>
          <p>
            Albert Johansson.
          </p>
          <p>
            Axel Wachtmeister.
          </p>
          <p>
            P. S. Hedlund i Häste.
          </p>
          <p>
            P. Nilsson. Arthur Gustafson i Kasenberg. Cornelius Olsson. E.
            Burén.
          </p>
          <p>
            Otto Johansson. Nils Persson
          </p>
          <p>
            i Grytterud.
          </p>
          <p>
            Bj. Holmgren.
          </p>
          <pb facs="riksdagen-motions-pdf/data/1931/mot_1931__ak__164/mot_1931__ak__164-004.pdf"/>
          <p>
            F . Z : . 4 - i sik 3 mr 3 , x K
          </p>
          <p>
            5
          </p>
          <p>
            E i
          </p>
          <p>
            ”
          </p>
        </div>
      </div>
    </body>
  </text>
</TEI>
