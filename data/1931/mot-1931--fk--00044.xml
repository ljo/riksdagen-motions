<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__44/mot_1931__fk__44-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 44. 1
          </p>
          <p>
            Nr 44.
          </p>
          <p>
            Av herrar von Geijer och Kvarnzelius, om pension åt vice härads-
            hövdingen J. M. Stuarts änka.
          </p>
          <p>
            År 1913 beviljade riksdagen efter motion av Wachtmeister, Fredrik,
            m. fl. åt vice häradshövdingen John Magnus Stuart, vilken under
            en lång följd av år varit anställd som tjänsteman i statsutskottet
            och statsrevisionen, en årlig pension av 4,000 kronor, att utgå
            från den 1 januari 1914 under hans åter- stående livstid. I motionen
            lämnades angående Stuarts tjänsteförhållanden hos riksdagen följande
            uppgifter:
          </p>
          <p>
            Stuarts arbete i riksdagens tjänst saknar i avseende på den tidrymd,
            över vilken den sträcker sig, motsvarighet. År 1873 anställdes
            han som kanslist hos statsutskottet. I 16 år var han därefter
            notarie inom utskottet och de senaste 23 åren har han skött den
            ytterst maktpåliggande posten som utskottets sekre- terare. Dessutom
            har han varit anställd hos riksdagens revisorer under en enastående
            lång tid. Under de 100 år, statsrevisionen ägt bestånd, har den
            varit samlad till 75 revisionsförrättningar. Därest Stuart även
            i år anställes som sekreterare vid den sjuttiosjätte revisionsförrättningen,
            så kommer han att hava tjänstgjort vid de senaste 38, eller jämnt
            halva antalet. Om beskaffenheten av det arbete Stuart utfört i
            statsutskottets och statsre- visionens tjänst kunna alla de generationer
            av riksdagsmän vittna, som under de senaste 40 åren varit ledamöter
            av statsutskott och statsrevision. Alla skola häröver icke avgiva
            mera än ett omdöme, att Stuart med synnerlig omsorg och skicklighet,
            med rutin och framför allt med en ingående kännedom om kon- stitutionell
            praxis i statsregleringsfrågor, som särskilt för statsutskottet
            varit ovärderlig, utfört sitt arbete som den ledande och sammanhållande
            kraften inom statsutskottets och statsrevisionens kansli. Med
            hänsyn till Stuarts enastående långa verksamhet i riksdagens tjänst
            och än mer som en erkänsla för hans gedigna arbete inom två av
            riksdagens mest arbetstyngda delegationer synes oss, att riksdagen
            bör — ehuru formell pensionsrätt icke föreligger — bevilja Stuart
            en årlig pension. Beloppet synes böra sättas till ”/3 av de inkomster,
            som han uppburit för sina båda tjänster som sekreterare hos statsutskottet
            och statsrevisionen.
          </p>
          <p>
            Stuart avled år 1920, efterlämnande sin hustru Hanna Marianne
            Hjärpe, född den 24 augusti 1865, och en makarnas dotter, född
            år 1889. Fru Stuart åtnjuter från riddarhuset, i vars direktion
            John Stuart varit an- ställd som sekreterare, en årlig änkepension
            av 1,750 kronor, som med inbe-
          </p>
          <p>
            Bihang till riksdagens protokoll 1931. 3 saml. 15 häft. (Nr 44—48.)
            1
          </p>
          <pb facs="riksdagen-motions-pdf/data/1931/mot_1931__fk__44/mot_1931__fk__44-002.pdf"/>
          <p>
            2 Motioner i Första kammaren, Nr 44.
          </p>
          <p>
            räknat dyrtidstillägg för närvarande utgår med 2,271 kronor.
            Utöver detta belopp kan fru Stuart icke påräkna någon inkomst;
            på grund av äktenskaps- förord ägde fru Stuart icke rätt till
            del i boet efter mannen. Fru Stuart är på grund av sjukdom, såsom
            det framgår av närslutna läkar- intyg, oförmögen till allt arbete.
            I betraktande av det utomordentligt förtjänstfulla arbete, som
            John Stuart under icke mindre än ett fyrtiotal år nedlagt i riksdagens
            tjänst, och därav att hans änka, såsom framgår av vad ovan berörts,
            är i behov av ekonomisk hjälp, hemställa vi,
          </p>
          <p>
            att riksdagen må besluta att till framlidne vice häradshöv- dingen
            John Magnus Stuarts änka Hanna Marianne, född Hjärpe, må från
            och med den 1 juli 1931 från riksgäldskon- toret, så länge hon
            lever ogift, under hennes återstående livstid utgå en årlig pension
            av tvåtusen kronor.
          </p>
          <p>
            Stockholm den 20 januari 1931. K. von Geijer. S. H. Kvarnzelius.
          </p>
          <p>
            Avskrift. Bilaga.
          </p>
          <p>
            Att fru Hanna Stuart på grund av ledgångsreumatism i höftlederna
            är för framtiden oförmögen till allt arbete intygas.
          </p>
          <p>
            Stockholm den 15. 1. 1931.
          </p>
          <p>
            G. Kahlmeter, Med. Dr. Docent.
          </p>
        </div>
      </div>
    </body>
  </text>
</TEI>
