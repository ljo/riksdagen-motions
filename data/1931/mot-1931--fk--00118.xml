<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__118/mot_1931__fk__118-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 118. 7T
          </p>
          <p>
            Nr 118.
          </p>
          <p>
            Av herrar Westman och Löfvander, om utredning angående verk-
            ningarna av nu rådande tullskydd för raffinering av ut- ländskt
            råsocker m. m.
          </p>
          <p>
            För närvarande uttages tull å raffinerat socker med 10 öre och
            för råsocker med 7 öre per kilogram. Ett visst tullskydd tillkommer
            sålunda raffineringen inom Sverige av utländskt råsocker. Räknar
            man nämligen med att av 11 kilogram råsocker erhålles 10 kilogram
            raffinad, skulle sistberörda tullskydd 10-10—11-7
          </p>
          <p>
            utgöra = 2,3 öre per kilogram raffinad. En liknande anord- ning
            med särskilt tullskydd åt raffinadindustrien utöver det som lämnats
            den inhemska råsockertillverkningen förekommer i åtskilliga länder,
            där sedan gammalt en på betodling grundad råsockerindustri samt
            en raffinadindustri finnas sida vid sida av varandra. Även i Sverige
            torde densamma ha tillkommit av närmast historiska skäl. Redan
            före vitbetsockerindustriens framträdande i vårt land förelåg
            en bety- dande råsockertull, vilken helt hade karaktär av finanstull
            och var att be- trakta som en pålaga i första hand å den inhemska
            raffinadindustrien. Sedan, när vitbetsockerindustrien utvecklades,
            förlorade visserligen råsockertullen sin nyssnämnda karaktär och
            övergick så småningom till att bliva en ren skyddstull. En viss
            marginal emellan skyddet för raffinerat socker och för råsocker
            bibehölls visserligen alltjämt, men betydelsen därav var ringa.
            Redan vid råsockerindustriens första framträdande togs den nämligen
            om hand av de då befintliga raffinaderierna, och någon motsättning
            mellan dessa båda led i den svenska sockertillverkningen uppstod
            därför ej. Skillnaden mellan priset å råsocker å världsmarknaden
            och tillverkningskostnaderna för samma vara inom landet var vid
            denna tid ej heller så stor. Ännu under tiden närmast före kriget
            torde betydelsen av det då förekom- mande skyddet för raffinering
            av utländskt råsocker varit ringa, enär den svenska industriens
            intresse i råsockertillverkningens uppehållande säkerligen var
            tillräckligt stort att förhindra import av utländskt råsocker.
            Numera hava emellertid förhållandena härutinnan ändrat sig avsevärt.
            Trycket å den internationella sockermarknaden, vilket framför
            allt härleder sig av den ökade råsockerproduktionen i de sockerrörsodlande
            länderna, har haft till följd, att priset å världsmarknaden för
            råsocker sjunkit till en nivå, som för några år sedan ansågs otänkbar.
            Vid sådant förhållande är det
          </p>
          <pb facs="riksdagen-motions-pdf/data/1931/mot_1931__fk__118/mot_1931__fk__118-002.pdf"/>
          <p>
            8 Motioner i Första kammaren, Nr 118.
          </p>
          <p>
            uppenbart, att det för den svenska sockerindustrien kan wvisa
            sig fördelaktigare att fylla sitt behov av råsocker genom import
            än att uppehålla tillverkningen därav inom landet. Till en dylik
            utveckling är givetvis den nu rådande olikheten i tullskyddet
            för raffinerat socker och för råsocker ägnad att bidraga. Oaktat
            man torde böra utgå ifrån att med rådande tull å raffinerat socker
            närmast åsyftas att skydda hela den inhemska sockerproduktionen,
            skulle sålunda den nuvarande anordningen kunna komma att ej alldeles
            tillgodose detta syfte. Härtill kommer vidare, att det särskilda
            skyddet för raffineringen torde vara ägnat att på grund av den
            förmån, som därigenom beredes indu- strien, försvåra de prisöverenskommelser
            mellan industrien och betodlarna, varpå hela sockernäringens fortbestånd
            numera i allmänhet är grundad. Å andra sidan bör det även betonas,
            att, i betraktande av att den inhemska råsockertillverkningen
            för närvarande är otillräcklig för behovet, en höjning av råsockertullen
            utan motsvarande höjning av raffinadtullen givetvis kom- mer att
            innebära en försämring av den svenska sockerindustriens ställning.
            Det synes vara av nöden, att hithörande förhållanden utredas.
            Denna utredning synes lämpligen böra verkställas i samband med
            der undersökning av sockerfabriksbolagens inverkan å prissättningen
            av socker och sockerbetor, som för närvarande pågår jämlikt den
            s. k. monopollagen den 18 juni 1923. Under åberopande av vad sålunda
            anförts, få vi hemställa,
          </p>
          <p>
            att riksdagen måtte besluta i skrivelse till Kungl. Maj:t anhålla
            om utredning angående verkningarna i olika hän- seenden av nu
            rådande anordning, med särskilt tullskydd för raffinering av utländskt
            råsocker samt om framläggande av de förslag, vartill utredningen
            kan anses föranleda.
          </p>
          <p>
            Stockholm den 22 januari 1931.
          </p>
          <p>
            K.G. Westman. Azel Löfvander.
          </p>
        </div>
      </div>
    </body>
  </text>
</TEI>
