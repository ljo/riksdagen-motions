<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__209/mot_1931__fk__209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 209 3
          </p>
          <p>
            Nr 209.
          </p>
          <p>
            Av herrar Westman och Hellberg, angående införande av ett dag-
            ordningsinstitut i vår författning.
          </p>
          <p>
            Sedan parlamentarismen införts i vårt land har — man torde knappast
            kunna bestrida det — regeringsbildningens problem icke erhållit
            en lösning, som bringar det i överensstämmelse med huvudgrundsatserna
            för vårt statsskick. I ett demokratiskt och parlamentariskt land
            bör en regering uppbyggas på folkmajoritetens breda bas. Om riksdagen
            utgör en demokratisk represen- tation av folket, såsom fallet
            är i vårt land, blir det då ett naturligt förhål- lande, att samarbetet
            mellan regering och riksdag äger rum efter den riktlin- jen, att
            regeringen äger riksdagsmajoritetens förtroende. Ett sådant principiellt
            läge är av värde ur flera synpunkter. För rege- ringen innebär
            det givetvis en tillgång av styrka, att den kan påräkna riksdags-
            majoritetens stöd för de åtgärder, som den ur statsstyrelsens
            synpunkt anser gagneliga. För riksdagsmajoriteten är det tydligen
            en fördel, att den i rege- ringen får förfoga över ett organ,
            som är ägnat att i en ledande ställning för- verkliga gemensamma
            avsikter. Härigenom förebygges bl. a., att riksdags- majoriteten
            slår in på den vägen, att den för att utföra sina önskemål utbildar
            organ vid sidan av regeringen och därmed ger upphov åt en regerande
            riksdag, som på ett desorganiserande sätt ingriper i riksstyrelsen.
            Av ej mindre vikt är, att riksdagsmajoriteten, när den inträtt
            i borgensförbindelse för regeringen, föranledes att känna sitt
            ansvar för riksstyrelsens skötsel. För att det sist angivna syftet
            skall ernås är det uppenbarligen gynnsamt, att regeringen samarbetar
            med en fast riksdagsmajoritet. Om riktningen av rikets ledning
            bestämmes av ständigt växlande majoriteter inom riksdagen, följer
            härav lätt, att då ingen sida konsekvent kan genomföra sina planer,
            ingendera sidan anser sig fullt ut skyldig att bära ansvaret för
            rikspolitiken. Om regeringen bygger sin maktställning på växlande
            partitaktiska kombina- tioner, kan statsmakten utsättas för faran
            att bli rotlös och förlora det psyko- logiska grepp över folket,
            som ensamt ger styrka åt ett statsskick. I ett parlamentariskt
            och demokratiskt land är det därför önskvärt, att, när en regering
            bildas, en ansvarig riksdagsmajoritet tydligt och offentligt framträder
            och anger sin ställning till densamma. Liksom regeringen är an-
            svarig inför riksdagen, bör riksdagsmajoriteten påtaga sig ansvaret
            inför val- männen. Härav följer även att riksdagen bör tillkänmagiva,
            när regeringen icke längre uppbäres av dess förtroende.
          </p>
          <pb facs="riksdagen-motions-pdf/data/1931/mot_1931__fk__209/mot_1931__fk__209-002.pdf"/>
          <p>
            4 Motwoner i Första kammaren, Nr 209
          </p>
          <p>
            Vårt statsskick har emellertid icke utbildat sådana former, att
            riksdagen kan genom ett klart och otvetydigt beslut ange sin ställning
            till regeringen. Det institut, dagordningen, som i andra parlamentariska
            länder står till riks- dagens förfogande, saknas som bekant hos
            oss. Denna brist kan efter nu vunnen erfarenhet ej anses vara
            på ett ur politisk synpunkt tillfredsställande sätt ersatt genom
            de utvägar att utkräva konstitutionellt ansvar, som vår för- fattning
            stadgar eller som konstitutionsutskottet i sina utlåtanden vid
            1928 och 1930 års riksdagar (1928: 18, 1930: 20) ifrågasatt till
            användning (instäm- manden i kamrarna och anmälan enligt $ 57
            R. 0.) Även om det under vårt statsskicks historia mer än en gång
            visat sig, att vår statsförfattning äger det levandes tänjbarhet,
            är det givet, att det möter " vissa svårigheter att på ett organiskt
            sätt införliva ett dagordningsinstitut med en historiskt framvuxen
            författning sådan som vår. Hur detta problem skall lösas synes
            böra göras till föremål för en blivande utredning. Här må endast
            i korthet antydas några av de spörsmål, som där- vid böra komma
            i beaktande. I anslutning till vad konstitutionsutskottet uttalade
            i sitt utlåtande till 1930 års riksdag bör enligt vår åsikt riksdagen
            erhålla möjlighet till en sam- lad meningsyttring därigenom att
            dagordningsinstitutet göres tillgängligt för båda kamrarna. Skulle
            skiljaktighet mellan kamrarna framträda i fråga om institutets
            användning, torde det läge, som därigenom uppkomme, böra göras
            till föremål för politiskt bedömande i varje särskilt fall, på
            sätt, vartill mot- svarighet utomlands föreligger. Man synes vidare
            böra eftersträva, att dagordningsinstitutet kommer till användning
            i samband med debatter av allmän betydelse för bedömandet av förhållandet
            mellan regering och riksdag, t. ex. remissdebatten — eventuellt
            under bestämmelser, som bereda nödigt rådrum för överläggningar,
            innan be- slut fattas. Till en debatt av sådan art bör regeringen
            i visst givet fall kunna bereda tillfälle. En dylik överläggning
            bör även kunna framkallas genom en inter- pellation, varvid dock
            torde böra övervägas, om garantier mot missbruk av dagordningsinstitutet
            böra uppställas. Likaså torde böra undersökas, huru- vida bestämmelser
            erfordras för att förebygga, att kollision uppkommer mellan dagordningsinstitutets
            användning och en frågas avgörande efter behandling i utskott.
            Den brist, som vidlåder författningen därutinnan att riksdagen
            saknar en form för att ge ett klart och rent politiskt uttryck
            åt sin uppfattning i en fråga av sådan vikt i ett fritt statsskick
            som frågan om riksdagens förhållande till regeringen, har blivit
            alltmera kännbar. Vi ha därför kommit till den upp- fattningen,
            att spörsmålet om införande av dagordningsinstitutet i vår för-
            fattning bör upptagas till utredning.
          </p>
          <pb facs="riksdagen-motions-pdf/data/1931/mot_1931__fk__209/mot_1931__fk__209-003.pdf"/>
          <p>
            Motioner 1 Första kammaren, Nr 209 5
          </p>
          <p>
            Med stöd av vad vi anfört tillåta vi oss hemställa, att riksdagen
            ville i skrivelse till Kungl. Maj:t anhålla, att Kungl. Maj:t
            måtte verkställa utredning, huruvida och på vad sätt ett dagordningsinstitut
            bör införas i vår författning samt
          </p>
          <p>
            för riksdagen framlägga det förslag, vartill utredningen för-
            anleder.
          </p>
          <p>
            Stockholm den 21 februari 1931.
          </p>
          <p>
            K. G. Westman. Mawritz Hellberg.-
          </p>
          <p>
            I motionens syfte instämmer
          </p>
          <p>
            J. Bergman.
          </p>
          <p>
            Bihang till riksdagens protokoll 1931. 3 saml. 58 häft. (Nr 208-—209.)
            2
          </p>
        </div>
      </div>
    </body>
  </text>
</TEI>
