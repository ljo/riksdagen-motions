<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__309/mot_1932__ak__309-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 309. i
          </p>
          <p>
            Nr 309.
          </p>
          <p>
            Av herr Johanson i Huskvarna m. fl., angående åstadkommande av
            stödkredit för jordbrukandet.
          </p>
          <p>
            Jordbruket kämpar för närvarande under mångfaldiga svårigheter.
            Prisen på jordbruksprodukterna täcka ofta icke ens produktionskostnaderna,
            räntorna äro uppdrivna, skatterna betungande, krediten i många
            fall ytterligt försvårad, avsättningen av såväl jordbruks- som
            skogsprodukter hotad av utländsk konkur- rens. Härtill kommer,
            att den lättnad för jordbruket, som förelåg däruti, att hemmavarande
            söner och döttrar kunde utvandra till N. Amerika eller andra Jordbrukande
            länder, numera är stängd, med påföljd att lanthushållen i dessa
            tider av arbetslöshet ofta betungas med försörjningsplikt för
            många, som äro för jordbruket överflödiga men på annat håll icke
            kunna få sysselsättning och utkomst. Allt detta gör, att jordbruksfastigheternas
            värde sjunker och att ägare av sådana fastigheter alltför ofta
            mer eller mindre frivilligt nödgas sälja egen- domar, som under
            normala förhållanden mycket väl kunnat av dem behållas, men som
            de nu, trots den yttersta arbetsamhet och sparsamhet, icke kunna
            göra rätt för. Köparne av sådana gårdar — vare sig dessa frivilligt
            eller på exekutiv auktion säljas — kunna i de flesta fall få dem
            till priser, som betydligt under- stiga gårdarnas värde, om detta
            bedömes efter normala förhållanden. Sedan den nuvarande krisen
            är över, stå dessa köpare med en oförtjänt vinst, men de strävsamma
            ägare, som förut på dem nedlagt kanske ett helt livs arbete, stå
            med tomma händer och ha måst gå från gård och grund. Frestelsen
            ligger nära att under sådana förhållanden även göra jordbruksfastigheterna
            i många fall till föremål för ren spekulation av en art, som för
            jordbruket endast kan vara till skada. Vad som behövs är en sådan
            hjälp åt de jordbrukare, som genom ärlig strävan äro därav förtjänta,
            att de kunna komma igenom den närvarande krisen utan att nödgas
            av allenast tillfälliga, av krisen orsakade svårigheter gå från
            hus och hem och försörjningsmöjligheter. Kunde en tillfällig stödkredit
            för dem anordnas, skulle mycket vara vunnet. För olika ändamål
            har en stödkredit skapats genom den statsgaranterade Kreditkassans
            inrättande. Det vore önskligt, att en liknande förmån bereddes
            dessa i det föregående nu nämnda jordbrukare, genom inrättande
            av en mot- svarande kassa, antingen helt fristående eller anordnad
            såsom en särskild av- delning av Kreditkassan.
          </p>
          <p>
            Bihang till riksdagens protokoll 1932. 4 saml. 63 häft. (Nr 309—311.)
            1
          </p>
          <pb facs="riksdagen-motions-pdf/data/1932/mot_1932__ak__309/mot_1932__ak__309-002.pdf"/>
          <p>
            2 Motioner i Andra kommaren, Nr 309.
          </p>
          <p>
            De jordbrukare, som ville begagna sig därav, borde då hava att
            vända sig till vederbörande länsstyrelse, som efter verkställd
            undersökning av förhållan- dena — närmast genom hushållningssällskapen
            — skulle kunna rekommendera sökanden till erhållande av stödkredit
            eller hjälp med övertagande av lån som hotas av indrivning. |
            Med hänsyn till jordbrukets belägenhet är saken brådskande. 'Vi
            hemställa alltså,
          </p>
          <p>
            att riksdagen ville i skrivelse till Kungl. Maj:t anhålla att
            Kungl. Maj:t ville skyndsamt och helst redan under nu pågå- ende
            riksdag, efter verkställd utredning, för riksdagen fram- lägga
            förslag till åstadkommande av stödkredit för jordbrukan- det efter
            mönster av den stödkredit, som lämnats genom Kredit- kassan eller
            annars på liknande sätt som kan anses lämpligt.
          </p>
          <p>
            Stockholm den 22 januari 1932.
          </p>
          <p>
            C. 0. Johanson, Nils Persson Huskvarna. i Grytterud. Oscar Carlström.
            Anton Svensson.
          </p>
          <p>
            M. L. Petersson, Broaryd.
          </p>
        </div>
      </div>
    </body>
  </text>
</TEI>
