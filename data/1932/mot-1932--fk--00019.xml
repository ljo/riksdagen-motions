<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__19/mot_1932__fk__19-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 19. 9
          </p>
          <p>
            Nr 19.
          </p>
          <p>
            Av herr Sandegård m. fl., om beredande av möjlighet för församlingarnas
            prästerskap att ett begränsat antal söndagar årligen förrätta
            högmässa efter fritt ritual.
          </p>
          <p>
            Vid 1930 års riksdag förelåg en i första kammaren väckt motion
            om åtgärder ”i syfte att, till dess en allmän revision av kyrkohandboken
            kan komma till stånd, möjlighet beredes varje församlings prästerskap
            att ett begränsat antal söndagar under året, exempelvis 12, förrätta
            högmässa efter fritt valt ritual”. Ur motionens motivering tillåta
            vi oss anföra följande: ”Det torde emellertid kunna påstås, att
            på de flesta håll, där något djupare intresse förefinnes för kyrkans
            uppgift och gärning, meningarna knappast äro delade därom, att
            nya ritual för kyrkans gudstjänst och heliga handlingar äro önskvärda.
            Vid så gott som varje kyrkomöte föreligger någon framställning
            i sådan riktning. Men meningarna äro, helt naturligt, mycket delade
            om, vad som skall sättas i stället för gamla former och uttryck.
            Vid senaste kyrkomöte förelåg en motion, vari föreslogos alternativa
            ritual att användas vid sidan av de gamla. Med hänsyn till det
            å ena sidan mycket ovissa läge, vari frågan om hand- boksrevisionen
            befinner sig, och å andra sidan det tämligen allmänt erkända behovet
            av en revision, särskilt av högmässans ordning, tillåta vi oss
            framföra en tanke, vars realiserande på intet sätt torde kunna
            anses föregripa denna revision men däremot vara ägnat att stimulera
            till ett allmännare deltagande, ej minst från prästerskapets sida,
            i strävandena att efterhand finna nya for- mer för högmässan.
            Det synes icke ur någon avgörande synpunkt vara något att erinra
            mot en sådan modifikation av gällande bestämmelser för kyrkans
            högmässogudstjänst, att det tills vidare och i avvaktan på en
            kommande revi- sion medgåves rätt för varje församlings prästerskap
            att exempelvis 12 sönda- gar under året, en gång i månaden, utbyta
            nuvarande ordning för högmässan mot annan med friare ritual. Man
            ville därvid gärna förutsätta, att denna rätt medgåves församlingens
            kyrkoherde, resp. vice pastor, utan åläggande av sär- skild framställning
            till domkapitlet.” Motionen bifölls av första kammaren men avslogs
            av andra, vars första till- fälliga utskott avstyrkt utan att
            taga saklig ställning till motionens framställ- ning, då ärendet
            kommit utskottet tillhanda ”vid en så sen tidpunkt av riksda-
            gens arbete, att utskottet icke kunnat få erforderlig tid för
            den utförliga be- handling, som denna fråga förtjänar”, etc.
          </p>
          <p>
            Bihang till riksdagens protokoll 1932. 3 saml. 6 häft. (Nr 17—19.)
            2
          </p>
          <pb facs="riksdagen-motions-pdf/data/1932/mot_1932__fk__19/mot_1932__fk__19-002.pdf"/>
          <p>
            10 Motioner i Första kammaren, Nr 19.
          </p>
          <p>
            De betänkligheter, som yppat sig mot ett förverkligande av ifrågavarande
            förslag, gälla väsentligen föreliggande risker, att högmässans
            helgd och skön- het skulle äventyras genom ett oskickligt och
            omdömeslöst bruk av medgiven frihet. Då det ligger även motionärerna
            om hjärtat, att varje sådan risk i möj- ligaste mån förebygges,
            förutsätta vi, att det skall åligga vederbörande präster- skap
            att hos resp. domkapitel söka och erhålla godkännande av utarbetat
            ritual, innan det kommer till användning i församlingen. Det synes
            oss för övrigt av betydelse, att den förnyelse av högmässans yttre
            ordning, som från skilda läger önskas och påyrkas, kommer till
            stånd efter en tid av praktiska försök ute i församlingarna. Vi
            tillåta oss med stöd av det anförda alltså föreslå,
          </p>
          <p>
            att riksdagen vill i skrivelse till Kungl. Maj:t anhålla om åtgär-
            der i syfte, att, till dess en allmän revision av kyrkohandboken
            kan komma till stånd, möjlighet beredes varje församlings prästerskap
            att ett begränsat antal söndagar under året, exempelvis 12, förrätta
            högmässa efter fritt, av vederbörande domkapitel godkänt ritual.
          </p>
          <p>
            Stockholm den 16 januari 1932.
          </p>
          <p>
            Karl Sandegård. Sven Linders. N. S. Norling.
          </p>
          <p>
            Stockholm 1932. A.-B. Hasse W. Tullbergs boktr.
          </p>
        </div>
      </div>
    </body>
  </text>
</TEI>
