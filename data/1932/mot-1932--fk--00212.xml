<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__212/mot_1932__fk__212-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 212. 11
          </p>
          <p>
            Nr 212.
          </p>
          <p>
            Av herr Lindhagen, angående tillägg till aktiebolagslagen m.
            m. om prövning av behovet och folkets försörjning såsom vill-
            kor för anläggning, sammanslagning och förflyttning av storfinansiella
            företag.
          </p>
          <p>
            Orsakerna till den nuvarande världskrisen äro lika uppenbara
            som dess botemedel äro fördolda. Liberalismen sökte skapa politisk
            frihet och har väl så vitt möjligt ärofullt fyllt sitt värv, om
            än detta nu tillfälligtvis hotas av tidens diktatursträvanden.
            Därtill kunde liberalismen ej undgå det ekonomiska problemet och
            löste det genom att proklamera »näringsfrihet&gt;. Denna grundsats
            är principiellt betydelsefull, och då den genomfördes lände den
            även praktiskt till över- vägande gagn. Idén var dock även farlig
            därför, att den lämnade det starka en äventyrlig övermakt över
            det svaga. Liberalismen kunde emel- lertid ej förutse de kommande
            tekniska upptäckterna och det allas krig mot alla, som därigenom
            möjliggjordes. Som tidigare erinrats stå vi lam- slagna inför
            världs- och nationalekonomiernas blinda öde, byggda som de äro
            på konkurrens utan barmhärtighet, maskinteknik utan måtta och
            ett själlöst finanssystem, som är till främst för att förtjäna
            på människorna och mindre för att hjälpa dem. Avståndet är ej
            längre något skydd mot konkurrensen. Krig råder överallt på liv
            och död mellan miljonarméer av varor, skapade med miljonarméer
            av underbara maskiner under finan- siering genom miljonarméer
            av aktier. För upprätthållande av denna oordning utrustas miljonarméer
            av soldater. Under sådana förhållanden kan man visserligen förstå,
            att de mäktige i världen förlorat känslan för, att arbetstillfällena
            dock äro till för folket, och icke blott för företagarna, de må
            kalla sig stat, kommun eller enskilda arbetsgivare. Vi finna det
            helt naturligt, eftersom det synes oundvikligt, att konjunkturerna
            plötsligt göra människor brödlösa och överlämna åt dem själva
            att reda sig så gott de kunna. De s. k. Geddesyxorna husera också
            blint i ämbetsverk, kårer och företag utan att fråga efter människo-
            ödena. En fabrik är såsom ett krigsskepp på villande hav. När
            som helst äventyrar den att torpederas av konkurrenters patent,
            trustbildningar, eller nya metoder. Och så sjunka de stoltaste
            farkoster ned i djupet med hela sin besättning. Alt detta är i
            stort sett ej några människors fel utan systemets.
          </p>
          <pb facs="riksdagen-motions-pdf/data/1932/mot_1932__fk__212/mot_1932__fk__212-002.pdf"/>
          <p>
            12 Motioner i Första kammaren, Nr 212.
          </p>
          <p>
            Statskonsten får nöja sig med att söka dämpa den största oredan
            med fattigvård eller andra palliativ. Någon bättring bör väl ock
            kunna emot- ses genom bistånd av lagarna. Sålunda synes de juridiska
            personernas ödesbestämda framfart i någon mån kunna kontrolleras
            genom den lag- stiftning, som de ha att tacka för sin tillvaro.
            Särskilt då aktiebolags- lagarna och därmed sammanhängande författningar.
            Det kan nämligen icke vara riktigt att under skydd av en sådan
            lag- stiftning får äventyras människornas existens genom vilka
            planlösa före- tag som helst. Det bör kunna förbjudas att anlägga,
            nedriva, sammanslå eller flytta fabriker, banker och andra storfinansiella
            företag hur som helst utan prövning av behovet och äventyren för
            folkets försörjning. I följd av motionstidens omedelbara utgång
            hinner jag ej ytterligare utveckla detta ämne. Men det sagda bör
            verkligen vara nog motiv för en hemställan,
          </p>
          <p>
            att riksdagen ville anhålla om skyndsamt övervä- gande och framläggande
            av förslag till sådana änd- ringar av aktiebolagslagen och därmed
            sammanhängande författningar, att det ej må vara tillåtet att
            utan vidare anlägga, sammanslå eller flytta fabriker, banker och
            andra storfinansiella företag hur som helst utan prövning av behovet
            och äventyren för folkets för- sörjning.
          </p>
          <p>
            Stockholm den 22 januari 1932.
          </p>
          <p>
            Carl Lindhagen.
          </p>
        </div>
      </div>
    </body>
  </text>
</TEI>
