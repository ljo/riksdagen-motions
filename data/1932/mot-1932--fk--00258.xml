<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__258/mot_1932__fk__258-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 238. 1
          </p>
          <p>
            Nr 258.
          </p>
          <p>
            Av herr Johansson, Johan, m. fl., om inrättande av en statlig
            lånefond till jordbrukets stödjande.
          </p>
          <p>
            Den ekonomiska kris, som sedan flera år råder i världen, har
            hårt drabbat vårt lands jordbrukande befolkning. Genom den särskilt
            under nästlidna år inträdda skärpningen av krisen hota de ekonomiska
            svårigheterna att bliva en mycket stor del av landets jordbrukare
            övermäktiga. För de svårast skuldsatta kan ekonomiskt sammanbrott
            befaras, därest effektiv hjälp ej i tid lämnas. På grund av de
            talrika affärs- och borgensförbindelser, som gälla jordbrukare
            emel- lan, skulle, om jordbrukarna i större omfattning råka i
            ekonomiskt obestånd, tvivelsutan följa en ekonomisk katastrof
            för jordbruket av oberäknelig räckvidd och med de mest vittomfattande
            följder icke endast för jordbruksnäringen utan för landets ekonomiska
            och sociala liv i dess helhet. Det torde under dylika förhållanden
            vara ett statsintresse av största bety- delse, att utomordentliga
            åtgärder vidtagas i förebyggande syfte. Orsakerna till jordbrukskrisen
            äro många och samverkande. Det ligger i sakens natur, att olika
            utvägar måste sökas för dess avhjälpande. För att kunna bestrida
            räntor, skuldavbetalningar, skatter och nödvändiga löpande utgifter
            hava jordbrukarna i vida kretsar icke haft annan möjlighet än
            att tillgripa ökad skuldsättning, oftast mot växlar eller lån
            på kort tid och till hög ränta. På grund av jordbrukets svaga
            räntabilitet ha dessa korta krediter ytterligare för- svagat ställningen.
            Det är därför ett livsvillkor för jordbruket, att billiga pen-
            ningar ställas till förfogande i tillräcklig mängd och på tillräckligt
            lång tid för att bereda dess utövare möjlighet att bestrida nödvändiga
            utgifter. De möijlig- heter i detta avseende, som redan finnas,
            såsom belåning av inteckningar i hypoteksföreningar och sparbanker,
            torde redan vara till större delen utnytt- jade. Ingen av dessa
            kreditanstalter torde lämna stående lån mot inteckning, som ligger
            högre än två tredjedelar av fastighets taxeringsvärde, varför
            högre belägna inteckningar utan betungande ränta och amortering
            för närvarande ej kunna göras till föremål för belåning i bankinrättning.
            Det är därför ett oavvisligt behov, att ytterligare lånemöjligheter
            skapas för att bereda jordbrukare erforderliga krediter mot högre
            belägna inteckningar, borgen eller annan säkerhet. Redan tidigare
            ha statsmakterna behjärtat jordbrukets behov av ökade låne- möjligheter
            genom inrättande av svenska jordbrukskreditkassan. Denna kassas
            kapitaltillgångar äro dock under nuvarande förhållanden ej tillräckliga
            för att
          </p>
          <p>
            Bihang till riksdagens protokoll 1932. 3 saml. 66 häft. (Nr 258—263.)
            1
          </p>
          <pb facs="riksdagen-motions-pdf/data/1932/mot_1932__fk__258/mot_1932__fk__258-002.pdf"/>
          <p>
            2 Motioner i Första kammaren, Nr 258.
          </p>
          <p>
            hjälpa jordbrukarna i deras betryckta läge med lån på längre
            tid mot billig ränta: Ej heller hava centralkassor för jordbrukskredit
            ännu bildats i alla delar av landet. Med hänsyn härtill synes
            nödvändigt att en särskild statlig lånefond bildas, från vilken
            lån kunna lämnas dels till svenska jordbrukskreditkassan, dels
            även till andra penninginrättningar, som äro villiga att fungera
            som låne- förmedlare. Nämnda fond skulle användas för utlåning
            till jordbrukare, varvid avseende skulle fästas icke blott vid
            den erbjudna säkerheten utan särskilt vid gäldenärens personliga
            egenskaper och förhållanden. Räntan skulle utgå efter samma räntefot,
            som staten betalar för fast upplåning, dock högst 5 procent. Såsom
            lämpliga låneförmedlare synas förutom jordbrukskreditkassan i
            första rummet böra fungera sparbanker i olika delar av landet.
            Med stöd av det anförda få vi hemställa, att riksdagen ville besluta,
          </p>
          <p>
            att ett belopp av fyrtio miljoner kronor avsättes till en fond,
            att användas för utlåning till jordbrukare i enlighet med de grunder,
            som ovan angivits, och att fonden förvaltas av riksgäldskontoret
            i enlighet med av Kungl. Maj:t utfärdade bestämmelser.
          </p>
          <p>
            Stockholm den 22 januari 1932.
          </p>
          <p>
            Johan Johansson, Friggeråker. Anton Pettersson.
          </p>
          <p>
            Per Andersson. Ernst Svensson.
          </p>
          <p>
            Axel Löfvander.
          </p>
          <p>
            L. Tjällgren.
          </p>
          <p>
            And. Henriksson. Erik von Heland.
          </p>
          <p>
            L. G. Bodin.
          </p>
          <p>
            Oscar Ericson.
          </p>
          <p>
            Petrus Nilsson.
          </p>
          <p>
            K.G. Westman. Karl Andersson. Per Gustafsson.
          </p>
          <p>
            J. A. Larsson.
          </p>
        </div>
      </div>
    </body>
  </text>
</TEI>
