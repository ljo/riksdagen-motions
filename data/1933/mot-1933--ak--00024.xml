<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__24/mot_1933__ak__24-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 24. 1
          </p>
          <p>
            Nr 24.
          </p>
          <p>
            Av herr Thorell m. fl., angående användning för visst
          </p>
          <p>
            ändamål av för arbetslöshetsunderstöd anslagna medel.
          </p>
          <p>
            Arbetslösheten är en fruktansvärt tung börda för envar, som drabbas
            därav. Från en sida sett är ju arbetslösheten värst för familjeförsör-
            jarna, som ha hustrur och barn att tänka på. Ser man saken från
            en annan sida, torde däremot vad man brukar att benämna ungdomsarbets-
            lösheten vara den betänkligaste. Det är ju en känd och för övrigt
            självklar sak att en längre tids arbets- löshet måste verka själsligt
            deprimerande och på mindre motståndskraf- tiga naturer rent av
            demoraliserande. De i livets strider ännu icke härdade ungdomarna,
            särskilt den manliga ungdomen, äro givetvis mest utsatta för sådana
            fördärvliga verkningar av arbetslösheten. Att se alla sina ljusa
            förhoppningar på livet grusade redan i ungdomen, att icke kunna
            se sig någon råd att slippa ligga fattiga föräldrar till last
            eller några framtida möjligheter till utkomst och det egna hemmet,
            sådant är ägnat att knäcka även våra dagars för sin spänstighet
            berömda ungdom. Naturligtvis är den vuxna ungdomen också inbegripen
            i de åtgärder, som vidtagas eller skola vidtagas för att hjälpa
            de arbetslösa i allmänhet, men det kan starkt sättas ifråga, om
            icke alldeles särskilda åtgärder borde vidtagas mot ungdomsarbetslösheten.
            Behovet därav torde ingen kunna motsäga, men däremot finner man
            det kanske hopplöst att söka lösa denna uppgift. Det finnes emellertid
            ett område, där behovet av särskilt ungdomlig arbetskraft är avsevärt
            stort men icke kan fyllas på grund av bristande ekonomisk bärkraft
            av dem, som skulle bliva arbetsgivare. Det finns i vårt land många
            tusentals små jordbrukarhem, där behovet av en ung arbetskraft
            är trängande, där familjefadern är gammal eller av sjukdom försvagad
            och där en orimligt stor arbetsbörda lägges på hustrun, som kanske
            också är för tidigt bruten av tungt arbete. Men det finns inga
            möj- ligheter för dem att under nuvarande konjunkturer för jordbruket
            hålla sig med en avlönad arbetskraft. De kontanta inkomster, som
            sådana småbruk, ja för resten ganska långt uppåt storleksskalan,
            kunna inbringa med de nuvarande priserna på jordbruksprodukter,
            räcka knappast till skuldrän-
          </p>
          <p>
            Bihang till riksdagens protokoll 1933. 4 saml. Nr 24—28. 1
          </p>
          <pb facs="riksdagen-motions-pdf/data/1933/mot_1933__ak__24/mot_1933__ak__24-002.pdf"/>
          <p>
            2 Motioner 1 Andra kammaren, Nr 24.
          </p>
          <p>
            tor och skatter, men absolut icke till någon än så nödvändig
            lejd arbets- kraft. Däremot skulle det gå för sig även för många
            sådana små jordbruks- hem att underhålla en ung arbetare med kost
            och logi, tvätt och annat, som hör till naturaunderhållet. I städer
            och industrisamhällen och även på rena landsbygden gå mas- sor
            av 17—20 års ynglingar arbetslösa och ligga antingen samhället
            eller sina föräldrar till last och, det allra värsta, vänja sig
            kanske vid dagdrivar- liv. Många av dessa skulle säkerligen mot
            en ganska måttlig kontant lön gärna taga tjänst i något arbetskraft
            behövande jordbrukarhem. Men de måste naturligtvis också ha någon
            kontant lön, så att de kunde nödtorftigt kläda sig och få något
            över till nöjen och förströelser. Att en sådan lön, betalad av
            arbetslöshetsmedel, måste bli skäligen knappt tilltagen, faller
            av sig självt, då de unga männen eller ynglingarna, som sålunda
            placerades, närmast vore att betrakta som ett slags stipendiater,
            som erhållit ett litet statsstipendium för att sätta sig in i
            jordbruksgöro- mål för den händelse de framtida ekonomiska förhållandena
            i landet göra det nödvändigt att överföra en del av industribefolkningen
            till jordbruket, som, om industrin inte kan åter komma igång i
            sin förra utsträckning, är sista och enda resursen. En sådan anordning,
            som den här satts ifråga, skulle säkerligen bli både bättre och
            billigare för staten än kontantunderstöd och framför allt skulle
            den kunna rädda många ynglingar från den demoralisation och de
            lidan- den ungdomsarbetslösheten medför. Naturligtvis möter denna
            lösning av frågan liksom alla andra, som kunna framläggas, invändningar
            och svårigheter. Bland annat kan det ju befa- ras, att om en arbetslös
            yngling från städerna eller industriorterna pla- cerades vid ett
            jordbruk, en jordbruksarbetare i stället skulle bli arbetslös,
            och att arbetsgivare skulle söka missbruka anordningen till att
            skaffa sig arbetskraft för bara kost och logi eller till att pressa
            ner lönerna för de verkliga lantarbetarna. Sådant kunde emellertid
            med ganska stor lätthet förekommas. Endast de jordbrukare, som
            kunde visa, att de under de närmast föregående åren icke haft
            någon lejd arbetare i sin tjänst, eller att de ville tillöka sin
            van- liga lejda arbetskraft, och att deras ekonomiska ställning
            är sådan, att de icke heller rimligtvis kunna anställa någon avlönad,
            skulle kunna få här ifrågasatta »stipendiater» placerade hos sig.
            Kontrollen i detta fall vore det ju ganska lätt för kommunernas
            arbetslöshetskommittéer eller andra kommunala organ att utöva.
            På grund av vad ovan anförts hemställa vi,
          </p>
          <p>
            att riksdagen måtte besluta att i skrivelse till Kungl. Maj:t
            hemställa, att Kungl. Maj:t måtte bemyndiga arbets- löshetskommissionen
            eller annan myndighet att i den ut-
          </p>
          <pb facs="riksdagen-motions-pdf/data/1933/mot_1933__ak__24/mot_1933__ak__24-003.pdf"/>
          <p>
            Motioner i Andra kammaren, Nr 24. 3
          </p>
          <p>
            sträckning, som kan finnas lämpligt ifråga om arbetslös ung-
            dom, som annars på annat sätt skulle bli föremål för det all-
            männas omvårdnad, använda för arbetslöshetsunderstöd an- slagna
            medel till att utbetala måttliga kontanta löner åt bevisligen
            arbetslösa ynglingar, vilka kunna vara villiga att antaga tjänst
            å mindre jordbruk, som äro i behov av arbets- kraft, men vilkas
            ägares ekonomiska ställning icke möjlig- gör utbetalande av kontanta
            löner utöver kost och logi.
          </p>
          <p>
            Stockholm den 17 januari 1933.
          </p>
          <p>
            E. Thorell. T.V. Lundell. Eric Hansson. Gust. Liedberg. Josef
            Hagman. Rikard Westerdahl. Ernst V. Olsson. R. Lundquist John
            Gustafsson
          </p>
          <p>
            i Rotebro. i Välsnäs.
          </p>
          <pb facs="riksdagen-motions-pdf/data/1933/mot_1933__ak__24/mot_1933__ak__24-004.pdf"/>
        </div>
      </div>
    </body>
  </text>
</TEI>
