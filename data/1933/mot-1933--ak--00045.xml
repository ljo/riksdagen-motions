<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__45/mot_1933__ak__45-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 45.
          </p>
          <p>
            NT
          </p>
          <p>
            Nr 45.
          </p>
          <p>
            Av herrar Nilsson i Landeryd och Johanson i Huskvarna, om utvidgning
            av Skillingaryds skjutfält.
          </p>
          <p>
            Vid 1932 års riksdag begärde Kungl. Maj:t 20 000 kronor till
            utvidgning av Skillingaryds skjutfält. Då emellertid ett belopp
            av 100000 kronor då fanns tillgängligt, meddelade riksdagen i
            skrivelse den 29 april 1932, att framställningen icke vunnit riksdagens
            bifall. Enligt vad vi inhämtat, äro de 1932 tillgängliga 100 000
            kronorna nu så gott som fullständigt förbrukade. Om icke ytterligare
            medel med det sna- raste ställas till förfogande, komma allvarliga
            olägenheter att inträda. Kungl. Maj:t har i innevarande ärs statsverksproposition
            icke upptagit något anslag för ändamålet, ehuru 50 000 kronor
            begärts av arméförvalt- ningen. Anledningen härtill är givetvis
            det svåra statsfinansiella läget. För vår del hava vi kommit till
            den uppfattningen, att ett fortsatt mark- inköp vid Skillingaryd
            kan verkställas, utan att anslag behöver anvisas på riksstaten.
            Vi tro även, att det är en god kapitalplacering att just i dessa
            tider, då priserna äro låga, inköpa mark. Detta bör emellertid
            ske med anlitande av lämplig fond. I främsta rummet torde härvidlag
            kunna anlitas Lantförsvarets fond för byggnader och andra försvarsändamål,
            där cirka 90 000 kronor för närvarande lära vara disponibla. Denna
            fond tillkom genom beslut av 1902 års riksdag. Till densamma inflyta
            de flesta köpe- skillingar för försålda, lantförsvaret tillhörande
            fastigheter, och avsikten med fonden är just att den skall användas
            för nya markinköp, när dylika behöva ifrågakomma. Olägenheterna
            av den nuvarande, alltför trånga omfattningen av Skil- lingaryds
            skjutfält äro dels av militär art, att icke alla skjutningar,
            som behövde äga rum, kunna verkställas, och dels — vilket icke
            är av mindre betydelse — att de skjutningar, som måste ske, i
            vissa fall visat sig innebära risker för den civila befolkningens
            liv, hälsa och egendom. Kostnaderna för ersättning åt markägare
            för nyttjanderätt under den tid skjutningar pågå torde heller
            icke vara så oväsentliga för kronan. Om nu Lantförsvarets fond
            för byggnader och andra försvarsändamål anlitas på sätt av oss
            föreslagits, så torde kunna vinnas en rätt god för- räntning av
            det nedlagda kapitalet. Ett annat sätt är att medel försträckas
            ur Lantförsvarets fonderade arrendemedel, som för närvarande icke
            lära i full utsträckning tagas i anspråk för därmed avsedda ändamål.
            För kronan gynnsamma anbud å markförvärv vid Skillingaryd föreligga
            från ett flertal personer, och nya dylika lära vara att förvänta,
            om medel
          </p>
          <pb facs="riksdagen-motions-pdf/data/1933/mot_1933__ak__45/mot_1933__ak__45-002.pdf"/>
          <p>
            8 Motioner i Andra kammaren, Nr 45.
          </p>
          <p>
            bliva tillgängliga, så att markägarna veta med sig, att de överhuvud
            ha någon utsikt att få sälja, om de inkomma med skäliga anbud.
            En synnerligen ingående redogörelse för hela frågans läge finnes
            åter- given i arméförvaltningens riksdagspetita till innevarande
            års riksdag. Vi hava av utrymmesskäl ansett böra begränsa oss
            till det nu anförda. Det torde kunna läggas 1 Kungl. Maj:ts hand
            att fatta beslut om de sär- skilda markförvärven, om ett lämpligt
            avvägt belopp ställes till Kungl. Maj:ts förfogande. För vår del
            hava vi funnit 75 000 kronor vara ett lämpligt belopp. Under åberopande
            av vad vi anfört få vi hemställa,
          </p>
          <p>
            att riksdagen måtte ur antingen Lantförsvarets fond för byggnader
            och andra försvarsändamål eller Lanhtförsvarets fonderade arrendemedel
            — eventuellt annan fond — ställa ett belopp av 75 000 kronor till
            Kungl. Maj:ts förfogande, att efter Kungl. Maj:ts närmare beprövande
            användas till förvärv av mark för utvidgning av Skillingaryds
            skjutfält.
          </p>
          <p>
            Stockholm den 17 januari 1933.
          </p>
          <p>
            Bernhard Nilsson. C. O. Johanson.
          </p>
          <p>
            CENTRALTRYCKERIET, STOCKHOLM 1933.
          </p>
        </div>
      </div>
    </body>
  </text>
</TEI>
