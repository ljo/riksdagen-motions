<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__291/mot_1933__ak__291-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Oo
          </p>
          <p>
            Motioner i Andra kammaren, Nr 291.
          </p>
          <p>
            Nr 291.
          </p>
          <p>
            Av herr Brännberg m. fl., angående sådan författnings- ändring
            att ejdern på rikets västkust helt fridlyses.
          </p>
          <p>
            I kungl. kungörelse av den 22 juni 1932 har bland annat förordats
            frid- lysning av ejder under tiden 1 jannari—31 oktober på rikets
            västra kust, sträckan norska gränsen—Kullens spets. Ehuru således
            på grund av denna tillfälliga förordning endast två månader av
            året äro tillåtna för jakt å nämnda fågel torde det för var och
            en som känner förhållandena på väst- kusten vara klart att även
            denna tid av året borde fridlysas. Det allra största flertalet
            av västkustbefolkningen vårdar sig om dessa fåglar och då vi nu
            frambära en motion om att ejdern måtte bliva helt fridlyst, så
            är det i överensstämmelse såväl med det överväldigande stora flertalet
            av befolkningen som även med vårdare av landets djurliv och djur-
            skyddsvänner i allmänhet. Ejdern är en stamfågel på västkusten.
            Den ger liv och färg åt naturen och det fägnar ögat inte bara
            för de tusentals av landets befolkning, som brukar tillbringa
            somrarna på västkusten, utan även för den bofasta befolk- ningen
            är det en källa till glädje och förnöjelse detta djurliv. Därtill
            kom- mer, att ejdern ganska snart blir hemvan och till och med
            ganska tam. På många platser har därför befolkningen sökt vårda
            sig om dessa fåglar och ta skydd över dem och så långt de förmå
            visa de bort alla som vilja döda dessa deras skyddslingar. I regel
            sker denna så kallade jakt ej för att bringa sig en inkomst utan
            endast i rent okynne. Man verkställer, uppgives det, i sådant
            syfte rena masslakter, där som vid ett tillfälle ej mindre än
            sjuttio fåglar blevo offer för denna primitiva vildmarksinstinkt.
            Det kan upplysas att ejderns kött knappast är mat- nyttigt, och
            dunet synes man ej heller i vårt land göra sig någon nytta utav.
            Det har för oss upplysts, att i Nordnorge är ejdern helt fridlyst.
            Man bygger här skydd för fåglarna, där de kunna reda sina bon,
            och för detta skydd lämnar den ett icke föraktfullt tillskott
            till befolkningens inkomst. Varje ejderbo innehåller ett kvantum
            dun. När äggen äro utkläckta och ungarna blivit tillräckligt stora,
            tar befolkningen hand om dunet. Cirka 60 bon innehålla ett kilogram
            dun, och då detta betalas med 50 å 60 kronor per kilo, blir det
            ju en rätt så god extrainkomst för befolkningen. Skulle vår hemställan
            om hel fridlysning vinna riksdagens och Kungl. Maj:ts bifall,
            torde det ock vara nödvändigt att gå in för strängare bötes- straff
            för dem som överträda förordningen. Det borde ock ingå i lots-
            och tullpersonalens åliggande att vaka över dessa lagars bestämmelser
            och se till att eventuella lagöverträdare befordras till laga
            näpst. Vi ha velat bringa denna fråga inför riksdagen för att
            om möjligt få ett slut på det utrotningskrig, som mot allt fågelliv
            försiggår och då i första hand drabbar ejdern. Även andra fåglar
            som nu finnas upptagna bland de
          </p>
          <pb facs="riksdagen-motions-pdf/data/1933/mot_1933__ak__291/mot_1933__ak__291-002.pdf"/>
          <p>
            10 Motioner i Andra kammaren, Nr 291.
          </p>
          <p>
            fridlysta borde kanske i detta sammanhang tagas med, men vi anse,
            att ejdern bör komma i första rummet, därför att den utsätter
            sig själv för den största faran. Varje västkustbo ser om somrarna
            och höstarna dessa ejder- kullar. De gå inne i hamnarna och vikarna
            och synas trivas gott i befolk- ningens närhet. Men så kommer
            jakttiden, flocken eller kullen skingras redan första dagen. En
            eller ett par återfinnas ännu några dagar, men inom en veckas
            tid äro alla borta. »Jägaren» har fyllt sitt värv. Det återstår
            inget mer att döda. Med stöd av det anförda hemställes,
          </p>
          <p>
            att riksdagen i skrivelse till Kungl. Maj:t måtte hemställa om
            ändrade bestämmelser i förordningen om jakt, så att ejdern på
            rikets västkust helt fridlyses.
          </p>
          <p>
            Stockholm den 21 januari 1933.
          </p>
          <p>
            C. Brännberg. Anders Andersson Anders Hansson, i Falkenberg.
            Trollhättan. Gustav Karlsson, J. V. Mårtensson.
          </p>
          <p>
            Munkedal.
          </p>
        </div>
      </div>
    </body>
  </text>
</TEI>
