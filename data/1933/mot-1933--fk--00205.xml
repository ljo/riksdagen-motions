<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__205/mot_1933__fk__205-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 205. 9
          </p>
          <p>
            Nr 205.
          </p>
          <p>
            Av herr Lindhagen, om världsproblemets språkfråga.
          </p>
          <p>
            Motion väcktes 1932 i första kammaren nr 281 om världsproblemets
            språk- fråga. Det ifrågasattes hemställan, att regeringen måtte
            i sin internatio- nella politik verka för att saken betraktas
            såsom en brådskande, konstitutiv fredsangelägenhet och att det
            oundgängliga världsspråket vid sidan av modersmålen måste vara:
            neutralt, logiskt byggt och lättlärt. Första tillfälliga utskottet
            svarade: Då frågan upprepade gånger varit föremål för omprövning
            och då första kammaren så sent som år 1931 av- slagit en motion
            med i huvudsak likartat syfte, så avstyrkes framställ- ningen.
            Att en sådan motion två gånger bifallits av kammaren var således
            också ett skäl för avslag. Kammaren biträdde utskottets hemställan.
            Folkriksdagen resolverade: »Nära förbunden med ras- och nationalitets-
            problemet står världsproblemets språkfråga. Det är efter språket
            man främst bedömer tillvaron av en nationalitet. Språkförbistringen
            har sedan gammalt varit en av de verksammaste anledningarna till
            att skilja nationer, sprida fiendesinne och förhindra samförstånd.
            Världens språksystem är det sämsta möjliga. Systemet uppreser
            himmels- höga portförbud för människornas fjärrsyner, förbrödring
            och utkomstmöj- ligheter. Därtill kommer det traditionella privilegiet
            för franskan, engelskan och tyskan att alla tre vara världens
            officiella språk med därav följande underkastelse och handikappat
            inflytande för alla andra språkfamiljer. Frånvaron av ett neutralt,
            logiskt uppbyggt och lättlärt världsspråk exempelvis esperanto
            vid sidan av modersmålen, vilket inläres i alla värl- dens skolor,
            innebär ett mäktigt hinder för samarbetet mellan folken och är
            därför en bidragande orsak även till militarismen. Det betyder
            en revolu- tion i förhållandet mellan folken och möjligheterna
            för individen, när världs- språket äntligen kommer med sin nya
            värld.»
          </p>
          <p>
            Jämförelsen mellan riksdagens utskott och folkriksdagen talar
            för sig själv. Utskottet underlät att grundlagsenligt yttra sig
            om sakens riktighet eller förkastlighet. I denna underlåtenhet
            skymtar en bekännelse. Med åberopande tillika av tidigare utförligare
            motioner hemställes,
          </p>
          <p>
            att riksdagen ville hos regeringen begära initiativ till överenskommelse
            med folkförbundets medlemmar och andra främmande makter eller
            vissa av dem, exempelvis balterna, för lösning av världsproblemets
            språkfråga genom antagande av ett neutralt, logiskt och lättlärt
          </p>
          <pb facs="riksdagen-motions-pdf/data/1933/mot_1933__fk__205/mot_1933__fk__205-002.pdf"/>
          <p>
            10 Motioner i Första kammaren, Nr 205.
          </p>
          <p>
            världsspråk vid sidan av nationalspråken samt över- väga särskilt
            esperantos företräde.
          </p>
          <p>
            I brist ännu på ett riksdagens utrikesutskott hemställes, att
            motionen grundlagsenligt remitteras till konstitutionsutskottet.
          </p>
          <p>
            Stockholm den 21 januari 1933.
          </p>
          <p>
            Carl Lindhagen.
          </p>
        </div>
      </div>
    </body>
  </text>
</TEI>
