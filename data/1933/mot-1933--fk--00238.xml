<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__238/mot_1933__fk__238-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 288. 9
          </p>
          <p>
            Nr 238.
          </p>
          <p>
            Av herr Västberg, angående rundradiering av första kammarens
            förhandlingar i vissa fall.
          </p>
          <p>
            Riksdagen är en väsentlig del av ett demokratiskt samhälle. Dess
            arbete får en allt större betydelse för envar enskild medborgare.
            Varje enkel och lämplig åtgärd som kan öka och stärka kontakten
            mellan riksdagen och med- borgarna synes vara nyttig och önskvärd.
            Rundradion är redan en viktig fak- tor i vårt allmänna kulturliv.
            Den har visat sig som en utmärkt förmedlare på de mest olika och
            krävande områden. Varje förnuftig åtgärd som kan främja ett närmande
            mellan radion och riksdagen borde kunna påräkna sympati i de vidaste
            kretsar. Från alla håll i landet har man uttryckt sin glädje över
            att riksdagens hög- tidliga öppnande i rikssalen numera radieras.
            Någon opinion i motsatt rikt- ning har icke givit sig tillkänna.
            Även de genom radion ordnade diskussionerna 1 aktuella politiska
            frågor ha utlöst ett stort intresse. Ingenstädes har man förmärkt
            något synligt missnöje över att desamma kommit till stånd. Överallt
            ute i landet och i vitt skilda kretsar undrar man varför inte
            även någon riksdagsdebatt kan radieras. Denna undran är i högsta
            grad motiverad och berättigad. Radiolicensernas antal uppgingo
            förra året till över sex hundra tusen. Detta innebär att antalet
            radiolyssnare måste uppgå till minst ett par miljoner. Sannolikt
            torde det största antalet av dessa vara mer eller mindre starkt
            intresserade av att vid något lämpligt tillfälle få per radio
            avlyssna en riksdagsdebatt. Det enda hindret för radiotjänst att
            tillmötesgå en så rimlig önskan är riksdagen själv. Tidigare har
            andra kammaren varit i tillfälle att yttra sig i denna fråga.
            Förslag om att kammaren skulle lämna sitt medgivande om radiering
            av någon debatt ha emellertid icke vunnit kammarens bifall. Däremot
            har frågan aldrig varit prövad av första kammaren. Ingen dess
            ledamot synes ha ansett frågan vara av den vikt eller det intresse
            att man ansett sig böra motionera i saken. Många vindar ha blåst
            och mycket har hänt sedan frågan senast luftades i riksdagen.
            Redan detta kan ju vara ett skäl att få densamma upp till förnyad
            omprövning. Vartill det kan vara av intresse att denna prövning
            äger rum inom den kammare, som ej förut varit i tillfälle att
            taga ställning till densam- ma. Några synpunkter på frågan torde
            ock vara på sin plats. Riksdagens förhandlingar äro offentliga.
            Endast ett fåtal medborgare äga dock tid, råd eller lägenhet att
            övervara en riksdagsdebatt. Man kan då tycka att det är ett rimligt
            önskemål att man kan få avlyssna en sådan på radio. Inga delade
            meningar synes råda därom, att det är önskligt att öka den politiska
            upplysningen i landet, och radions förmedling av en aktuell riksdagsdebatt
            bör Ju i sin mån kunna främja detta syfte. Kanske är det inte
            oberättigat att Bihang till riksdagens protokoll 1933. 3 saml.
            Nr 236—238. 2
          </p>
          <pb facs="riksdagen-motions-pdf/data/1933/mot_1933__fk__238/mot_1933__fk__238-002.pdf"/>
          <p>
            10 Motioner i Första kammaren, Nr 238.
          </p>
          <p>
            hoppas det ett sådant arrangemang även skulle främja större saklighet
            och ökad kultur i det politiska livet. Radieringen av en debatt
            skulle icke bliva en konkurrent till pressens referat utan en
            komplettering av dem, vilket kanske skulle innebära att både talare
            och partier gjordes större rättvisa än vad som nu kan ske. Något
            behov eller något önskemål att alla riksdagsdebatter skola radieras
            föreligger icke. Radieringen kunde begränsas till exempelvis en
            re- miss- och interpellationsdebatt samt till någon större och
            aktuell fråga. Frågan om när och hur en debatt skall radieras,
            torde man med största förtroende kun- na överlämna till kammarpresidiet
            och radioledningen, sedan kammaren beslu- tat att i princip lämna
            sitt bifall. Därest experimentet skulle misslyckas, äger ju även
            kammaren att besluta detsammas avbrytande genom att återkalla
            det beviljade tillståndet. Några risker av ett försök torde icke
            föreligga, men an- förda skäl tala för att saken prövas. Med stöd
            av ovanstående vill jag hemställa,
          </p>
          <p>
            att första kammaren måtte uttala, att från kammarens sida hinder
            ej möta att sådana anordningar vidtagas, att kammarens förhandlingar
            kunna rundradieras, då presidiet i samarbete med radiotjänst så
            anser lämpligt.
          </p>
          <p>
            Mauritz Västberg.
          </p>
          <p>
            Stockholm 1933. Kungl. Boktryckeriet, P. A. Norstedt &amp; Söner.
            330494
          </p>
        </div>
      </div>
    </body>
  </text>
</TEI>
