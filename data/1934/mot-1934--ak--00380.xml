<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__380/mot_1934__ak__380-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, Nr 380.
          </p>
          <p>
            Nr 380.
          </p>
          <p>
            Av herr Pettersson i Dahl m. fl., angående beredande av garanti
            för vinstgivande ersättning av ett av svenska frukter och bär
            tillverkat svenskt vin.
          </p>
          <p>
            De stora svårigheter, varmed lantbruket brottas i närvarande
            tid, ha gjort att lantbrukarna sökt sig biinkomster och bland
            annat börjat intressera sig för trädgårdsodling, i många fall
            i stor skala. Särskilt är det fruktodlingen, som blivit populär
            under senare år. Fruktodlingen är nämligen en av de få grenar
            av lanthushållningen, inom vilken överproduktion för närvarande
            icke äger rum. Ännu äro vi inte självförsörjande beträffande frukt,
            utan årligen importeras stora kvantiteter. Dessutom är fruktkonsumtionen
            i starkt stigande, vadan produktionen ytterligare kan ökas, utan
            att överproduktion inträder. Fruktodlingen har, från att tidigare
            ha intagit en ganska blygsam ställning, numera blivit en odlingsgren
            av verklig betydelse; dels ha ägare av äldre fruktodlingar mera
            allmänt infört rationella odlingsmetoder, var- igenom skördarna
            väsentligt ökats, och dels ha — särskilt under de allra sista
            åren — ofantliga utvidgningar och nyplanteringar av fruktträd
            ägt rum. Tack vare inom fruktodlingens område verkande organisationers
            under sista åren bedrivna propaganda har allmänhetens samt också
            affärsmännens intresse för svensk frukt stegrats i hittills oanad
            grad. Men detta ökade konsumtionsintresse för svensk frukt har
            också medfört skärpta fordringar på odlarna. Kravet på jämna skördar
            av hög kvalité har blivit större år från år. Sistförflutna års
            fruktskörd var rekordartad, såväl kvantitativt som kvali- tativt.
            Enligt gjorda beräkningar skulle skörden 1933 ha uppgått till
            168 miljoner kg. äpplen, 38 miljoner kg. päron och 18 miljoner
            kg. plommon eller tillsammans 224 miljoner kg. Av skörden uppgives
            ha kommit i handeln 66 miljoner kg. äpplen, 20 miljoner kg. päron
            och 10 miljoner kg. plommon eller tillsammans 96 miljoner kg.
            Efter ett medelpris av omkring 20 öre för äpplen och päron samt
            15 öre per kg. för plommon gör detta tillsammans omkring 20 miljoner
            kronor. Av dessa kvantiteter exporterades under oktober och november
            månader något över 1/2 miljoner kg. äpplen för cirka 330,000 kronor,
            men samtidigt importerades månaderna augusti—november 2,384,000
            kg. äpplen och päron till ett medelpris av minst 55 öre per kg.
            eller i runt tal 1,300,000 kronor,
          </p>
          <pb facs="riksdagen-motions-pdf/data/1934/mot_1934__ak__380/mot_1934__ak__380-002.pdf"/>
          <p>
            Motioner i Andra kammaren, Nr 380. 11
          </p>
          <p>
            således för cirka 1,000,000 kronor mer än exporten. Till jämförelse
            må nämnas att importen för samma tid och fruktslag året förut
            var 8,823,000 kg., representerande ett värde av omkring 4,500,000
            kronor. Allt detta visar ju tydligt att själva fruktodlingen representerar
            stora värden samt att den svenska frukten riktigt skött bör kunna
            ersätta den mycket dyrare utländska. Vi få vidare framhålla att
            den utländska frukten till kvali- teten aldrig kan jämföras med
            den svenska kvalitetsfrukten, när den är skördad, sorterad, förpackad
            och salubjuden enligt pomologiska föreningens regler.
          </p>
          <p>
            En svårighet gör sig emellertid här gällande, nämligen hur man
            skall finna användning och avsättning för de frånsorterade kvaliteterna.
            Villko- ret för att få svensk frukt att riktigt slå igenom är
            nämligen att hålla den salubjudna frukten på en hög standard,
            men villkoret för detta i sin tur är också att frånsorterad frukt
            och andra sämre kvaliteter icke förstöra marknaden.
          </p>
          <p>
            Dessa sämre kvaliteter jämte fallfrukt borde genom teknisk beredning
            göras nyttiga, såsom till vin, cider, fruktmos m. m. Kungl. Maj:t
            har i årets statsverksproposition under utgifter för kapitalökning
            ställt i utsikt möjlighet till anskaffning av kapital för dylika
            ändamål.
          </p>
          <p>
            Här gör sig återigen en svårighet gällande, nämligen att säkra
            avsätt- ningen för eventuellt tillverkat vin. Enligt vår uppfattning
            borde statsmak- terna trygga avsättningen för detsamma till för
            producenterna antagbart pris. I de fall där priset av vin- och
            spritcentralen bestämmes till sådant läge, som ej kan accepteras,
            skall prisfrågan hänskjutas till en av Kungl. Maj:t tillsatt nämnd,
            oberoende av vin- och spritcentralen.
          </p>
          <p>
            Vin- och spritcentralen bör åläggas inlösa vin frambragt av svenska
            fruk- ter och bär till en viss bestämd kvalitet och mängd av de
            företag, vilka beviljats licens för tillverkning av dylikt vin.
            Till dess något särskilt organ blir inrättat torde lantbruksstyrelsen
            tills vidare vara det organ, som skulle ha att bevilja denna rätt
            för tillverkning samt också ha att bestämma kva- liteten på det
            vin, som finge tillverkas. Beträffande villkoren för låns erhållande
            ur den föreslagna fonden måste räntan å dessa lån sättas så, att
            respektive företagare har någon förmån av att använda lånen. Den
            av lantbruksstyrelsen föreslagna räntan av 4,5 procent stämmer
            ju inte alls med det allmänna ränteläget. Räntan å dessa lån bör
            följa diskontot och under inga omständigheter gå över 4 procent.
          </p>
          <p>
            Med stöd av det anförda få vi hemställa,
          </p>
          <p>
            att riksdagen ville i skrivelse till Kungl. Maj:t anhålla, att
            Kungl. Maj:t måtte föranstalta om att av svenska fruk- ter och
            bär tillverkat svenskt vin till viss bestämd kvalitet
          </p>
          <pb facs="riksdagen-motions-pdf/data/1934/mot_1934__ak__380/mot_1934__ak__380-003.pdf"/>
          <p>
            12 Motioner i Andra kammaren, Nr 380. och mängd må kunna garanteras
            avsättning till för produ- centerna antagbart pris.
          </p>
          <p>
            Stockholm den 23 januari 1934. Anders Pettersson,
          </p>
          <p>
            Dahl. Arvid De Geer. Otto Wallén. Albin Eriksson, Toftered. Wilhelm
            Beck. K. ÅA. Westman. Ejnar Jonsson,
          </p>
          <p>
            Mörbylånga.
          </p>
        </div>
      </div>
    </body>
  </text>
</TEI>
