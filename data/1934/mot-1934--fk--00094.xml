<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__94/mot_1934__fk__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 94. 1
          </p>
          <p>
            Nr 94.
          </p>
          <p>
            Av herr Källman, om statens övertagande av kommunala gymnasiet
            i Lidingö.
          </p>
          <p>
            År 1913 inrättades i dåvarande Lidingö köping en kommunal samskola,
            som snabbt utvecklades, så att den redan läsåret 1919—1920 bestod
            av fyra- årigt latingymnasium, treårig högre flickskola och realskola.
            Läsåret 1920— 1921 utökades gymnasiet med reallinje. Från och
            med vårterminen 1923 har läroverkets rektor haft rätt att anställa
            studentexamen. År 1921 ingingo kommunalfullmäktige i Lidingö till
            Kungl. Maj:t med hem- ställan, att i samband med den då pågående
            utredningen angående lärover- kens omorganisation åtgärder måtte
            vidtagas för statens övertagande av Lidingö kommunala läroverk
            i dess helhet eller åtminstone av gymnasiet. Denna hemställan
            överlämnades till den då arbetande skolkommissionen, som också
            i sitt betänkande föreslog dels ett förstatligande av den dåvarande
            mel- lanskolan i Lidingö, dels upprättande av ett statligt realgymnasium.
            Emeller- tid blev eniigt statsmakternas beslut endast mellanskolan
            förstatligad. Li- dingö läroverk består nu av 1) statens fyraåriga
            samrealskola med de tre första klasserna fördelade på parallellavdelningar,
            2) det kommunala fyra- åriga latin- och realgymnasiet samt 3)
            den kommunala högre flickskolelinjen. Såsom skäl för sitt frångående
            av skolkommissionens förslag beträffande Lidingö anförde departementschefen
            i sitt yttrande till statsrådsprotokollet, att möjlighet icke
            förelåg att för det dåvarande tillgodose alla framkomna önskemål
            om inrättande av nya högre läroverk, varför en begränsning vore
            nödvändig. Vad särskilt beträffade Lidingö, ansågs denna ort kunna
            lämnas åsido med hänsyn till den omständigheten, att den där förefintliga
            kommunala mellanskolan föreslogs skola ombildas till realskola.
            Stadsfullmäktige i Lidingö kunde för sin del ej betrakta denna
            lösning av läroverksfrågan såsom slutgiltig. De inlämnade till
            Kungl. Maj:t en skrivelse av den 20 februari 1931, vari hemställdes
            om förslag till riksdagen, att Lidingö kommunala gymnasium måtte
            omändras till ett statsgymnasium med latin- och reallinje. Denna
            skrivelse har ännu icke föranlett någon Kungl. Maj:ts åtgärd.
            Det synes emellertid rätt och skäligt, att Lidingö stad får sitt
            ifrågavarande önske- mål tillgodosett. De årliga utgifterna för
            gymnasiet uppgå till ett med hän- syn till kommunens tillgångar
            betydande belopp. Visserligen är det en livsfrå- ga för Lidingö
            stad att där finnes ett högre läroverk med studentexamensrätt,
            men upprätthållandet av ett sådant torde likväl icke så mycket
            vara en kom-
          </p>
          <p>
            Bihang till riksdagens protokoll 1934. 3 saml. Nr 94—96.
          </p>
          <pb facs="riksdagen-motions-pdf/data/1934/mot_1934__fk__94/mot_1934__fk__94-002.pdf"/>
          <p>
            2 Motioner i Första kammaren, Nr 94.
          </p>
          <p>
            munal angelägenhet som fastmera ett statsintresse. Av den högre
            undervis- ningens historia i vårt land framgår, att så snart ett
            starkt och varaktigt behov av ett läroverk på en ort kunnat påvisas,
            så har staten brukat tillgodo- se detta behov genom att upprätta
            antingen ett nytt läroverk eller övertaga ett redan existerande
            kommunalt dylikt. Behovet av ett högre läroverk i Lidingö är förvisso
            både starkt och varak- tigt. Antalet lärjungar har under tidsperioden
            1919—1933 undergått en be- tydande och på det hela taget jämn
            ökning. Det har innevarande läsår upp- nått sitt maximum hittills,
            nämligen (enligt höstterminens katalog):
          </p>
          <p>
            Gossar Flickor Summa
          </p>
          <p>
            i realskolan 169 151 320 i gymnasiet 83 41 124 å flickskolelinjen
            — 28 28 Summa: 252 220 4T2
          </p>
          <p>
            Av de allmänna läroverk, vilkas kommunala gymnasier genom riksdagsbe-
            slutet 1927 förstatligades, ha endast Eskilstuna och Södertälje
            större sam- manlagt lärjungeantal än Lidingö, medan Eksjö, Landskrona,
            Skövde och Uddevalla hava mindre. Och av de allmänna läroverk,
            som för närvarande äro utrustade med kommunalt gymnasium, är Lidingö
            det ojämförligt största, då nämligen det till storleken närmaste
            (Eslöv) enligt senast tillgängliga upp- gifter endast har 315
            lärjungar. Kungl. Maj:t föreslår årets riksdag upprättandet av
            ett högre allmänt läro- verk i Bromma i Stockholm. Häremot torde
            icke vara något att invända, men det synes i hög grad skäligt,
            att Lidingö, som en följd av år på egen bekostnad underhållit
            ett stort och välbehövligt gymnasium, samtidigt får detta för-
            statligat. Härvidlag torde icke heller böra förbises det förhållandet,
            att Li- dingö läroverk redan nu får mottaga elever från Stockholm
            och att deras an- tal, som nu är litet, sannolikt kommer att växa
            i och med Djurgårdens ökade bebyggelse. I varje fall har ett högre
            läroverk i Lidingö möjlighet att även i någon mån avbelasta de
            överfyllda läroverken i huvudstaden. På grund av vad sålunda anförts,
            få vi härmed hemställa, det riksdagen ville besluta,
          </p>
          <p>
            att kommunala gymnasiet i Lidingö från och med läsåret 1934—1935
            måtte successivt övertagas av staten. Stockholm den 23 januari
            1934.
          </p>
          <p>
            G. W. Källman.
          </p>
        </div>
      </div>
    </body>
  </text>
</TEI>
