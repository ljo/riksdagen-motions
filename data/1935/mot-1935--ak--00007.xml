<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__7/mot_1935__ak__7-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 7. 9
          </p>
          <p>
            Nr 7.
          </p>
          <p>
            Av herr Jacobsson m. fl., angående lagstiftning till tryggande
            i vissa fall av gift kvinnas arbetsanställning.
          </p>
          <p>
            Antalet nedkomster per 1,000 gifta kvinnor i åldern 20-—45 år
            utgjorde för tiden 1931/32 endast 123 emot ett fruktsamhetstal
            för åren 1921/30 av i genom- snitt 155 och för åren 1901/10 259.
            Denna nedgång i den inomäktenskapliga fruktsamheten, som är större
            än nedgången i det allmänna fruktsamhetstalet, d. v. s. fruktsamheten
            per 1,000 kvinnor, gifta eller ogifta, i samma ålder, vil- ket
            för år 1931/32 uppgick till 77 mot 95 åren 1921/80 och 155 åren
            1901/10, torde i viss mån bero på det förhållandet, att gifta
            kvinnor numera i stor ut- sträckning inneha arbetsanställning.
            I och med att gift kvinna innehar arbets- anställning anser hon
            sig i många fall icke kunna sätta barn till världen bl. a. på
            den grund, att hon vid sådant förhållande riskerar förlust av
            sin mången gång säkerligen icke umbärliga anställning. Det har
            också inträffat stundom att arbetsgivare till undvikande av olägenheterna
            med tjänstens upprätthållande med vikarie avskedat anställd gift
            kvinna vid uppkommen graviditet. Emot detta missförhållande är
            det enligt vår mening både lämpligt och möj- ligt att framgå på
            lagstiftningens väg. Redan förefinnes inom lagstiftningen för
            visst fall förbud mot att avskeda anställd, nämligen när det gäller
            värn- pliktig, i lag den 16 oktober 1914 om förbud i vissa fall
            mot värnpliktiges skil- jande från tjänst eller arbete, av vilken
            lag oss veterligen inga olägenheter ha försports. En lag, som
            stadgade förbud mot avskedande av gifta blivande mödrar, skulle
            enligt vad vi kunna se icke möta några principiella hinder. För
            kvinnor i statstjänst förefinnes rätt till tjänstledighet under
            sådana förhållanden, men re- dan för kommunalt anställda förefinnes
            risk för avsked i berört fall och för kvin- na i enskild tjänst
            är behovet av skyddslagstiftning starkt framträdande. En dy- lik
            lag kunde tänkas få det innehållet att den stadgade förbud mot
            att avskeda gift kvinna sedan arbetsgivaren av henne underrättats
            om inträtt havandeskap. Detta förbud skulle sedan gälla till viss
            tid efter förlossningen, lämpligen till den tidpunkt, då enligt
            läkarutåtande full arbetsförmåga åter kunde anses ha inträtt.
            En invändning som kan riktas mot en sådan lagstiftning är att
            den skulle tvinga en arbetsgivare att låta en anställd kvarbliva
            i tjänsten längre än vad ursprungligen tänkts. Förhållandet kan
            vara det, att platsen skulle ha indragits på grund av arbetsbrist.
            Men en dylik konsekvens avser givetvis icke denna motion. Kan
            det sålunda uppvisas omständigheter, som klart och ostridigt ådaga-
            lägga att arbetsbrist uppstått och att platsen skulle ha indragits
            bör lagen icke äga tillämpning. I de flesta fall torde det också
            ganska snart visa sig om arbetsbrist föreligger eller ej, icke
            minst därav om någon ny anställd trätt i den avskedades ställe.
          </p>
          <pb facs="riksdagen-motions-pdf/data/1935/mot_1935__ak__7/mot_1935__ak__7-002.pdf"/>
          <p>
            10 Motioner i Andra kammaren, Nr 7.
          </p>
          <p>
            För att giva effektivitet åt förbudet skulle erfordras i likhet
            med vad fallet är i den tidigare omnämnda lagen om förbud i vissa
            fall mot värnpliktiges skil- jande från tjänst eller arbete, att
            skadeståndsskyldighet stadgas för den som i strid med lagen företagit
            ett avskedande. Löneförhållandena under erforderlig ledighetstid
            anses icke böra beröras i detta sammanhang. Det är vår övertygelse,
            att en lagstiftning på detta område möjliggörande en klar och
            rättvis lagtillämpning icke skulle möta några större svårigheter.
            Behovet av åtgärder, som avlösa den nuvarande rättslösheten i
            detta fall, anse vi oomtvistligt. Det är samhällets plikt att
            med tillgängliga medel skydda och omgärda moderskapet. En viktig
            uppgift måste det då vara för statsmakterna att tillse att den
            gifta kvinnan, som vill ikläda sig moderskapets förpliktelser,
            ej därigenom bör riskera att få sin ekonomiska existens kanske
            helt fördärvad. På grund av det ovan anförda hemställa vi,
          </p>
          <p>
            att riksdagen i skrivelse till Kungl. Maj:t måtte begära ett
            lagförslag av det innehåll att gift arbetsanställd kvinna vid
            in- trätt havandeskap därigenom tryggas till sin arbetsanställning.
          </p>
          <p>
            Stockholm den 12 januari 1935.
          </p>
          <p>
            C. Gösta Jacobsson. Alf Meyerhöffer. John Gustafsson i Välsnäs.
          </p>
        </div>
      </div>
    </body>
  </text>
</TEI>
