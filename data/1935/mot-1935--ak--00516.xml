<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__516/mot_1935__ak__516-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 516. :
          </p>
          <p>
            Nr 516.
          </p>
          <p>
            Av herr Jonsson i Haverö, i anledning av Kungl. Maj:ts proposi-
            tion nr 206, angående avstående i vissa fall av allmänna arvsfondens
            rätt till arv.
          </p>
          <p>
            I proposition nr 206, angående avstående i vissa fall av allmänna
            arvs- fondens rätt till arv, föreslår Kungl. Maj:t bland annat
            att Anna Amalia Lodén, Skönsmon, Sundsvall, skulle tillerkännas
            en summa av 4,000 kro- nor av det allmänna arvsfonden tillfallna
            arvet efter Carl August Söder- ström. Kammaradvokatfiskalsämbetet
            har, såsom framgår av proposi- tionen, föreslagit att hon skulle
            tillerkännas en årlig livränta å 600 kronor. I betraktande av
            å ena sidan Anna Amalia Lodéns långvariga och för en ringa lön
            utförda arbete i Söderströms tjänst och å andra sidan hennes nuvarande
            levnadsförhållanden förefaller det som om Kungl. Maj:t före- tagit
            en alltför hård prutning på Anna Amalia Lodéns andel i arvet.
            Fru Lodén har såsom framgår av propositionen skött om mjölkningen
            av Söderströms 4 kor under tiden från 1914 och till Söderströms
            död för en ersättning av allenast 2 liter mjölk och 5 öre i kontant
            ersättning per dag. Att märka är då, att hon under de första tolv
            åren av denna tid också tvättade och städade åt Söderström. Att
            hon överhuvudtaget utfört detta arbete för denna ringa betalning
            hade sin grund däri, att det under krigsåren var en betydande
            fördel att erhålla 2 liter mjölk om dagen till familjen och under
            hela tiden ett visserligen ringa, men dock tillskott till den
            stora familjens försörjning, som blev ganska vansklig sedan det
            såg- verk, vid vilken mannen, Erik Lodén, arbetade, nedlagts år
            1922. (Icke 1932, såsom det uppgives i propositionen.) Under tiden
            efter 1922 har arbetstillgången varit i hög grad ojämn, och under
            de senaste åren har mannen nästan helt varit hänvisad till arbete
            eller understöd från statens arbetslöshetskommission. Sistlidne
            19 januari drabbades emellertid Erik Lodén av ett olycksfall under
            arbete med stensprängning vid ett stats- kommunalt reservarbete,
            som ledde till döden. Enligt bestämmelserna i olycksfallsförsäkringslagen
            erhåller änkefru Lodén ett årligt understöd, men då mannens inkomst
            icke varit högre än vad reservarbete inbringar uppgår icke detta
            understöd till mer än cirka 370 kronor per år och är således otillräckligt
            för hennes försörjning. Hon och barnen äga visser- ligen en fastighet
            taxeringsvärderad till 10,200 kronor, men då denna är belastad
            med 5,000 kronors skuld och fastigheten är så gammal, att den
            tarvar betydande reparationer, så inbringar denna icke någonting
            att tala om såsom bidrag till försörjningen. Söderström uttalade
            också under sin livstid, att han ämnade ihåg- komma såväl änkefru
            Lodén som drängen, Bengtsson, i sitt testamente.
          </p>
          <pb facs="riksdagen-motions-pdf/data/1935/mot_1935__ak__516/mot_1935__ak__516-002.pdf"/>
          <p>
            8 Motioner i Andra kammaren, Nr 516.
          </p>
          <p>
            Det av kammaradvokatfiskalsämbetet upprättade förslaget om att
            änkefru Lodén skulle erhålla en årlig livränta om 600 kronor grundar
            sig ju också på vad som framkommit vid det av polismyndigheten
            i Sundsvall hållna förhöret och torde därför få anses väl grundat.
            Skulle emellertid riksdagen anse det riktigare att tillerkänna
            änkefru Lodén en summa i ett för allt, så bör dock denna enligt
            min mening höjas till högre belopp än som föreslagits i Kungl.
            Maj:ts proposition. Med stöd av det ovan anförda tillåter jag
            mig alltså vördsamt hemställa,
          </p>
          <p>
            att riksdagen ville göra den förändringen i Kungl. Maj:ts proposition
            nr 206 att änkefru Anna Amalia Lodén tillerkännes ett belopp av
            8,000 kronor.
          </p>
          <p>
            Stockholm den 20 mars 1935.
          </p>
          <p>
            Lars Jonsson i Haverö.
          </p>
          <p>
            350991. Stockholm, Isaac Marcus Boktryckeri-Aktiebolag, 1935.
          </p>
        </div>
      </div>
    </body>
  </text>
</TEI>
