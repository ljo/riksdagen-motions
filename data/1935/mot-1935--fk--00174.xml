<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__174/mot_1935__fk__174-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 174. 5
          </p>
          <p>
            Nr 174. Av herr von Heland, om revision av lagen om ekonomiska
            föreningar.
          </p>
          <p>
            Under de senaste åren har den juridiska företagsform, som benämnes
            ekono- miska föreningar utan personlig ansvarighet, kommit alltmer
            i användning. Som regel torde såväl den producentkooperativa som
            den konsumentkoopera- tiva rörelsen hava använt denna form vid
            bildandet av sina företag. Särskilt med avseende å det organisationsarbete,
            som delvis med stöd av allmänna medel bedrivits bland jordbrukarna
            för att åstadkomma förbättrade avsättningsför- hållanden för jordbruksprodukter,
            har den angivna organisationsformen kommit till uttryck, därvid
            är att märka, att för åtnjutande av vissa stödlån användandet
            av denna form måste anses obligatorisk. Frågan om åstadkommandet
            av förbättrade avsättningsförhållanden för jordbrukets produkter
            beror alltså till väsentlig del på dessa föreningar. Av speciell
            betydelse bliva dessa föreningar, då det statliga jordbruksstödet
            en gång upphör. Det måste anses vara av särskild vikt, att dessa
            föreningar härvid erhållit den styrka och kraft, som är erforderlig
            för att verkligen kunna stödja marknaden. Av betydelse blir då
            bland annat, om den juridiska företags- formen är så utformad,
            att föreningarna å ena sidan hava erforderlig inre styrka och
            å andra sidan att de så handhavas, att de alltfort kunna åtnjuta
            sina med- lemmars och utomståendes förtroende. Den lagstiftning,
            på vilken grundandet av ekonomiska föreningar vilar, är sålunda
            förtjänt av uppmärksamhet. Betecknande för denna lagstiftning
            är framför allt frånvaron av bestämmelser, som för att taga ett
            närliggande exempel vunnit synnerligen noggrann utform- ning i
            aktiebolagslagen. Den betydelsefulla frågan om förhandsteckning
            till under bildning varande föreningar finnes sålunda över huvud
            icke omberörd i lagen. Vidare gäller, att samtidigt som ett betydande
            kapital säkerligen kommer att uppsamlas i dessa föreningar, lagen
            icke innehåller några bestämmelser, huru detta kapital skall redovisas.
            De regler, som finnas i bokföringslagen och som i brist på stadganden
            måste gälla jämväl för ekonomiska föreningar, torde säkerligen
            få anses otillräckliga. Jämväl frågan om ekonomiska föreningars
            revision synes böra kompletteras. Redan vad anförts synes tala
            för behovet av allmän revision av den ifråga- varande lagstiftningen.
            Ytterligare skäl kunna anföras, främst med avseende på de producentkooperativa
            föreningarna. Den nuvarande lagstiftningen bygger på det personliga
            medlemskapet. Att teckna medlemskap för en viss fastighet, oavsett
            i vems hand den är, är sålunda icke möjligt. En överlåtelse av
            en fas- tighet kan sålunda för en förening betyda de mest allvarliga
            inskränkningar i dess verksamhet. Förtjänt av att vinna omprövning
            synes ock vara den bestäm- melsen, att sedan två, i vissa fall
            fem år förflutit, medlemmar hava ovillkorlig
          </p>
          <pb facs="riksdagen-motions-pdf/data/1935/mot_1935__fk__174/mot_1935__fk__174-002.pdf"/>
          <p>
            6 Motioner i Första kammaren, Nr 174.
          </p>
          <p>
            rätt att uppsäga medlemskapet. En förening av exempelvis mjölkproducenter
            kan genom en medlems utträde härigenom bliva nödsakad att upphöra
            med sin verksamhet, oaktat alltså medlemsstocken i övrigt blir
            oförändrad. Uppmärk- samhet synes ock behöva ägnas frågan om de
            medlemsförpliktelser, som numera allmänt intagas i de producentkooperativa
            företagen. På dessas uppfyllande vila föreningens möjligheter
            att fylla sitt ändamål. Med vad anförts har icke lämnats någon
            uttömmande redogörelse för behovet av en revision av den berörda
            lagstiftningen. Det anförda synes emellertid vara tillräckligt
            för att understryka behovet av en sådan revision. Icke heller
            skall här angivas i vilken riktning denna revision bör gå. Anmärkas
            må allenast, att det synes vara förtjänt av övervägande huruvida
            särskilda bestämmelser icke fordras för att säkerställa de producentkooperativa
            föreningarna, exempelvis i avseende å möjligheten att angiva ägaren
            av viss fastighet som medlem i föreningen och att förhindra utträde.
            Under åberopande av vad sålunda anförts hemställes,
          </p>
          <p>
            att riksdagen ville i skrivelse till Konungen hemställa, att
            lagen om ekonomiska föreningar måtte bliva föremål för skynd-
            sam revision i de delar, varom ovan förmälts.
          </p>
          <p>
            Stockholm den 23 januari 1935. Erik von Heland.
          </p>
        </div>
      </div>
    </body>
  </text>
</TEI>
