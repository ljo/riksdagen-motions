<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__147/mot_1936__ak__147-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 147. 3
          </p>
          <p>
            Nr 147.
          </p>
          <p>
            Av herrar Hagberg i Luleå och Brädefors, om pension åt förre
            ban- och byggnadsarbetaren J. Norlin.
          </p>
          <p>
            I augusti månad 1935 avlät f. d. ban- och byggnadsarbetaren vid
            statens järnvägar i Nattavaara, Johannes Norlin, följande skrivelse:
          </p>
          <p>
            »Till Konungen.
          </p>
          <p>
            Undertecknad, vilken sedan år 1891 varit anställd vid statens
            järnvägar och dess banbyggnader såsom ban- och byggnadsarbetare,
            med en samlad arbetstid av 25 år 250 dagar omspännande en tidföljd
            av 44 år, ingav i skri- velse till Kungl. Järnvägsstyrelsen den
            20 mars 1935 genom distriktschefen vid V distriktet framställning
            om, att erhålla pension från statens järn- vägar. Framställningen
            blev emellertid av Kungl. Järnvägsstyrelsen av- slagen, som jag
            förmodar, på grund av någon formell lucka i de bestäm- melser
            som förefinnes eller på grund av någon lucka i den för mig angivna
            anställningstiden. Inför Eders Kungl. Maj:t ber jag i underdånighet
            få framhålla, att detta Kungl. Järnvägsstyrelsens avslag kom för
            mig fullständigt överraskande. Det har för mig framstått såsom
            något alldeles givet, att staten skulle skydda sina gamla utslitna
            trotjänare, i all synnerhet sådana, som varit med om att bygga
            järnvägarna i landets obygder. Var och en, som varit med om detta,
            fått frysa, svälta och på alla sätt fara illa under de svåra förhållanden
            som rådde vid banbyggnaderna i övre Norrland för omkring 40 år
            sedan och därefter, vet mycket väl, att staten ställde stora krav
            på uthållighet och kraft hos dem, som hade att utföra detta arbete.
            Framstående män, bl. a. generaldirektör Granholm, som själv haft
            ledning av sådant arbete om hand ech under vars befäl jag för
            övrigt en gång i tiden stått, har uttalat sanna ord om det slit
            och släp som var banbyggnadsarbetarnas lott. Det kan förtjäna
            nämnas, att Kungl. Järnvägsstyrelsen i en skrivelse år 1928 till
            Kungl. Maj:t rörande viss pensionering av tjänstemän vid statens
            järnvägsbyggnader uttalar icke endast önskvärdheten att att lämna
            lindring i någon form, utan även anser billigheten kräva att staten
            på lämpligt sätt träder hjälpande emellan i en dylik situation.
            Denna humana uppfattning är värd allt erkännande och jag går ut
            ifrån såsom något alldeles givet, att Kungl. Styrelsen även då
            inkluderar gamla f. d. banbyggnadsarbetare. Så sent som den 30
            juni 1934 har Eders Kungl. Maj:t utfärdat reglemente (Sv. författningssamling
            nr 443), avseende tjänstepensionering för arbetare i statens tjänst.
            Säkerligen avsåg Riksdagen, när den fattade sitt beslut i hithörande
            fråga, att den skulle komplettera den humana uppfattning, som
            Kungl. Järnvägsstyrelsen i princip lät komma till uttryck år 1928.
            För mån- gen gammal utsliten banarbetare var säkerligen nämnda
            beslut en källa till glädje, ty nu ansåg man, att de abderitiska
            förhållanden, som rått för denna grupp av statens gamla trotjänare
            skulle ha tagit ett slut. Åtminstone gick jag ut ifrån att så
            var förhållandet för min del och jag hyste den berg- säkra tron,
            att den dag, då jag fyllde 63 år, då skulle de löften, som alltid
            förespeglats mig av mitt arbetsfält, då skulle belöningen och
            skyddet komma
          </p>
          <pb facs="riksdagen-motions-pdf/data/1936/mot_1936__ak__147/mot_1936__ak__147-002.pdf"/>
          <p>
            4 Motioner i Andra kammaren, Nr 147.
          </p>
          <p>
            på gamla dagar för allt det jag och min familj fått försaka,
            frysa och fara illa under årtiondens ambulerande tillvaro. Vederbörande,
            Eders Kungl. Maj:t underlydande förvaltningar vid Statens Järnvägar,
            synes emellertid icke ha beaktat den moraliska sidan av statens
            skyldighet gentemot sina gamla utslitna arbetare, ty på annat
            sätt kan man icke tolka ett beslut som innebär avslag på min framställning,
            då det faktiskt föreligger så lång tjänstetid som över 25 år för
            mitt vidkommande. Så vitt mig är bekant tolkas nämnda Eders Kungl.
            Maj:t reglemente på så sätt, att, därest vederbörande pensionssökande
            haft arbete endast någon dag under det år då han uppnår pensionsåldern
            så skulle han erhålla pension. Detta är givetvis en formsak. Reellt
            blir givetvis den samlade anställnings- tiden avgörande och detta
            är naturligtvis det enda rimliga. Om det in- träffat, att vederbörande
            pensionssökande icke varit inkallad till arbete en eller annan
            vecka, en eller annan månad, ja, till och med ett eller annat
            år bland de sista innan han uppnått 63 år, måste detta icke inverka
            på före- liggande skyldighet för staten att fullgöra sina moraliska
            skyldigheter, då vederbörande i övrigt fyller måttet av anställningstid.
            Det vore givetvis orim- ligt att taga en formalitet som intäkt
            för ett avslag, då arbetstiden under åren 1934. 1935 kan ha berott
            på bristande tillgång på arbete eller ett god- tyckligt inkallande
            i arbete från arbetsledares sida, på sjukdom eller andra omständigheter.
            Såsom framgår av bilagda sammanställning av min arbetstid vid
            Statens järnvägar och dess byggnader föreligger det förhållandet
            att jag fullgjort åtta dagars arbete åt banavdelningen såväl 1934
            som 1935 i Nattavaara. Troligen har ersättningen för detta arbete
            upptagits på något särskilt sätt, som gjort, att jag icke fått
            tillgodoräkna mig denna tid, varav följt att jag formellt blivit
            utan pension och nu därför blir nödsakad att vända mig till Eders
            Kungl. Maj:t för att erhålla rättelse. På något annat sätt kan
            jag icke förklara förhållandet, att Kungl. Järnvägsstyrelsen avslagit
            framställningen. Om det sålunda endast skulle bero på denna till
            sakfrågan underordnade formella omständighet, som jag likväl i
            realiteten uppfyllt, så synes mig som om ärendet icke skulle behöva
            annan behandling än att Eders Kungl. Maj:t bemyndigade Kungl.
            Järnvägsstyrelsen att inräkna nämnda arbete. som fullgjorts under
            juni månad 1934 och 1935 såsom arbetstid och därmed ävenledes
            låta pensionen utgå efter den samlade anställningstiden. Såsom
            synes av närslutna sammanställning (bil. 1) har jag med de brist-
            fälliga resurser som mig stått till buds sammanfattat min anställningstid
            med ledning av betyg, bestyrkanden och intyg från arbetsbefäl
            och arbets- kamrater samt andra gamla handlingar, varöver jag
            förfogat och vilka handlingar i original biläggas uppgiften. Detta
            har jag gjort till ledning för vederbörande. Det är en ofrånkomlig
            omständighet, att jag den angivna tiden varit vid Statens järnvägar
            och dess byggnader och att jag uteslutande för mig och min familjs
            uppehälle varit hänvisad till de arbetsförtjänster, som jag erhållit
            från Statens järnvägar. Alla mina bästa år från det jag var ung
            man och till min inträdande ålderdom har jag ägnat Statens järn-
            vägar. Under de sista åren har jag ävenledes, då brist på arbete
            eller ringa arbetstillgång, som känt är, förelegat vid Statens
            järnvägar, erhållit en del arbete vid Domänverket. Denna sistnämnda
            tid är emellertid relativt kort men bevisar, att allt mitt arbete
            ägnats åt staten och att det ojämförligaste med avseende på tidslängd
            givits åt Statens järnvägar. Utan tvivel föreligger alltså det
            förhållandet, att Statens järnvägar är att betrakta hos den, vilken
            jag genom min arbetsprestation erlagt en indirekt pensions- och
            livränte-
          </p>
          <pb facs="riksdagen-motions-pdf/data/1936/mot_1936__ak__147/mot_1936__ak__147-003.pdf"/>
          <p>
            Motioner i Andra kammaren, Nr 147. 5
          </p>
          <p>
            premie och att jag sålunda från Statens järnvägar borde få åtnjuta
            värdet därav i form av skydd på min ålderdom då jag nu uppnått
            stadgad pen- sionsålder samt är utsliten och i behov av hjälp
            och vila. Det är min övertygelse, att Eders Kungl. Maj:t ägnar
            all den uppmärk- samhet, som är möjlig åt denna min framställning
            samt tillmötesgår den i den utsträckning som kan betingas med
            hänsyn till framställningens öm- mande och behjärtansvärda karaktär
            samt de sakskäl som nu föreligga. Det liv, som jag ägnat Statens
            Järnvägar under slit och släp och i mänga år synes mig vara ägnat,
            att stämma Eders Kungl. Maj:t välvillig för ett bifall till min
            framställning, då det här väl närmast skulle bero på en formalitet,
            att icke Kungl. Järnvägsstyrelsen kunnat tillmötesgå densamma.
            Då jag nu presterat så fullständig utredning och lämnat så fullständiga
            uppgifter som det med hänsyn till omständigheterna varit mig möjligt
            får jag sålunda, under hänvisning till vad ovan anförts, hos Eders
            Kungl. Maj:t i underdånighet hemställa, att till mig av trafikmedel
            låta utgä pension med belopp, som jag med hänsyn till tjänsteår
            och ställning såsom arbetare synes vara berättigad att av Statens
            järnvägar erhålla.»
          </p>
          <p>
            Såväl av Norlins skrivelse till Konungen som av en specificerad
            uppgift över Norlins arbetstid vid S. J., bil. I, framgår, att
            Norlin under en tids- följd av 44 år har sammanlagd arbetstid
            vid S. J. 25 år och 250 dagar. Kungl. Järnvägsstyrelsen, som yttrat
            sig i frågan, avstyrker emellertid Norlins framställning bl. a.
            med den motiveringen, att Norlin ej haft an- ställning vid S.
            J. under år 1935 och därför inte kan komma i åtnjutande av pension.
            Av Norlins arbetstidsförteckning framgår det emellertid, att Norlin
            även under år 1935 haft arbete vid S. J., varför det synes för
            oss vara rättvist, att Norlin erhåller pension i enlighet med
            de grunder, som gälla för viss arbetspersonal i statens tjänst.
            Med det ovan anförda hemställa vi,
          </p>
          <p>
            att riksdagen måtte besluta bevilja f. d. ban- och bygg- nadsarbetaren
            vid S. J. Johannes Norlin i Nattavaara pen- sion i enlighet med
            de grunder, som gäller för viss arbets- personal i statens tjänst.
          </p>
          <p>
            Stockholm i januari 1936.
          </p>
          <p>
            Hilding Haqberg. J. H. Brädefors.
          </p>
          <pb facs="riksdagen-motions-pdf/data/1936/mot_1936__ak__147/mot_1936__ak__147-004.pdf"/>
          <p>
            6 Motioner i Andra kammaren, Nr 147.
          </p>
          <p>
            UPPGIFT
          </p>
          <p>
            Bil. 1.
          </p>
          <p>
            å arbetstid för ban- och byggnadsarbetare Johannes Norlin, Nattavaara.
          </p>
          <p>
            Vid norra Stambanan:
          </p>
          <p>
            Brobyggnaderna över Vindelälven Skellefteälv och Patikälven ..
            Extra banvakt Tvärålund -Ek- Träsk 3sm:övsen: ki ås em ec se ne
            Vid Riksgränsbanans byggnad Sikträsk—Riksgränsen (under Gd. Granholms
            befäl) ....... Vid Sandträsk och Gransjö ban- mästareavdelningar
            ........ Kollossning vid Boden, lokstal- larna, diverse arbeten
            .
          </p>
          <p>
            Vid Haparanda-banan: Brobyggnad över Kalixälv vid MÖOPJÄLV visa
            röd d öre csn ård es sne a Målningsarbeten å stolpar Bo- den—Brännberg
            samt Sävast Arbetsbefäl Elving, Åstrand .. Banarbete å Lakaträsk
            banmäs- tareavdelning .....s.s.s....... Banarbete med säkerhetstjänst
            samt arbetsförman Avafors— MOTJjärV ..oossessossssse ost Vid Porjus
            kraftverksbyggnad.. Banvakt å linjen Porjus—Gälli- VAC ooreereeeeresrserr
            rs ere es Banarbetare vid Gällivare ban- gård Dragning av ledningar
            i grund (under bm. Söderströms befäl) Vid banavdelningen i Gällivare.
            . Vid banavdelningen Karungi— Haparanda (arbetsbefäl ingen- jör
            Bodman) Vid banavdelningen i Gällivare Vid sliperstillverkning
            för Sta- tens järnvägars räkning Banarbete vid Nattavaara Körning
            av lera och makadam på vägen till godsmagasinet vid Nattavaara
            station D:o, d:o
          </p>
          <p>
            15/9 1891—20/12 1894
          </p>
          <p>
            10/2 1895—25/11 1897
          </p>
          <p>
            10/8 1898—15/12 1902
          </p>
          <p>
            april—oktober 1904
          </p>
          <p>
            maj—oktober 1903
          </p>
          <p>
            15/6 1905—25/4 1906
          </p>
          <p>
            juni—september 1906 15/5—3/9 1907 15/4 1908—30/11 1910 1/1 1911—15/5
            1911 19/5 1911—18/10 1913 15/3—15/11 1914
          </p>
          <p>
            1/4 1915—31/7 1915 1/8—31/10 1915
          </p>
          <p>
            1/11 1915—15/5 1916 16/5 1916—31/8 1916
          </p>
          <p>
            1/1 1917—31/12 1919
          </p>
          <p>
            26/6 1926—10/7 1933 maj och juni 1934 » » » 1935
          </p>
          <p>
            3 år
          </p>
          <p>
            96
          </p>
          <p>
            2 år 289
          </p>
          <p>
            4 år 127
          </p>
          <p>
            Nn Do -”
          </p>
          <p>
            jo
          </p>
          <p>
            a -
          </p>
          <p>
            214
          </p>
          <p>
            184
          </p>
          <p>
            196 108
          </p>
          <p>
            dagar
          </p>
          <p>
            dagar
          </p>
          <p>
            dagar dagar
          </p>
          <p>
            dagar
          </p>
          <p>
            5 dagar
          </p>
          <p>
            dagar dagar dagar dagar dagar dagar dagar dagar dagar dagar dagar
          </p>
          <p>
            dagar
          </p>
          <p>
            dagar dagar
          </p>
          <p>
            Summa arbetstid vid Statens järnvägar 25 år 250 dagar
          </p>
          <pb facs="riksdagen-motions-pdf/data/1936/mot_1936__ak__147/mot_1936__ak__147-005.pdf"/>
          <p>
            Motioner i Andra kammaren, Nr 147. 7
          </p>
          <p>
            Avskrift.
          </p>
          <p>
            Kungl. Järnvägsstyrelsen.
          </p>
          <p>
            Till Konungen.
          </p>
          <p>
            Genom remiss den 28 augusti 1935 har Kungl. Maj:t anbefallt järnvägs-
            styrelsen att avgiva utlåtande över en av ban- och byggnadsarbetaren
            Johan- nes Norlin gjord framställning om pension. Till åtlydnad
            härav får styrelsen, med återställande av remissakten, an- föra
            följande. Sökanden, som enligt bifogade meddelande från vederbörande
            baningenjör icke innehaft anställning vid statens järnvägar under
            år 1935, kan ej ifråga- komma till erhållande av pension vare
            sig enligt tjänstepensionsreglementet för arbetare eller Kungl.
            kungörelsen den 7 december 1934 med föreskrifter angående pensionering
            av viss arbetarpersonal i statens tjänst, enär berörda författningar
            icke äro tillämpliga å arbetare, som före den 1 januari 1935 avgått
            från sin senaste anställning i statens tjänst. I fråga om sökandens
            anställningstid vid statens järnvägar och statens järnvägsbyggnader
            hava i härstädes förvarade handlingar icke kunnat åter- finnas
            andra uppgifter, än att sökanden under tiden 9/5 1910—18/10 1913
            innehaft anställning såsom banvakt vid statsbanan Gällivare—Porjus.
            I betraktande härav och då intyg av sökandens forna arbetskamrater
            eller andra personer utan någon som helst officiell ställning
            enligt styrelsens mening icke kunna tillmätas vitsord, har styrelsen
            funnit den av sökanden åberopade anställningstiden vederbörligen
            styrkt endast vad beträffar tids- perioderna 10/2 1894—25/11 1897,
            26/6 1909—18/10 1913, 1/8 1915—31/8 1916, 1/10 1917—31/3 1919
            samt 2 år 68 dagar under tiden 26/6 1926—18/6 1933, eller sammanlagt
            omkring 12 år. Även om de i berörda intyg angivna anställningstiderna,
            utgörande ej fullt 11 år, medräknas, uppgår emellertid den sammanlagda
            tjänstetiden icke till den minimitid, 25 år, som fordras för erhållande
            av pension enligt Kungl. kungörelsen den 8 november 1918 angående
            pensionering av förmän och arbetare vid statens järnvägsbygg-
            nader. På grund av vad sålunda anförts får styrelsen hemställa,
            att förevarande framställning icke måtte föranleda någon Kungl.
            Maj:ts åtgärd. Stockholm den 3 oktober 1935.
          </p>
          <p>
            Underdånigst: AXEL GRANHOLM.
          </p>
          <p>
            Gunnar Ruist.
          </p>
          <pb facs="riksdagen-motions-pdf/data/1936/mot_1936__ak__147/mot_1936__ak__147-006.pdf"/>
        </div>
      </div>
    </body>
  </text>
</TEI>
