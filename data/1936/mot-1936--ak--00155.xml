<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__155/mot_1936__ak__155-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 155. 11
          </p>
          <p>
            Nr 153.
          </p>
          <p>
            Av herr Karlsson i Grängesberg m. fl., angående befrielse för
            min- dre bemedlade uppfinnare från erläggande av vissa patentavgifter.
          </p>
          <p>
            För mindre bemedlade uppfinnare, som måste söka patent för att
            få sina uppfinningar lagligen skyddade, ställa sig omkostnaderna
            härför mycket be- tungande och detta gör det i många fall omöjligt
            för dem att uttaga patent, trots att de gjorda uppfinningarna
            kunna vara verkligt värdefulla. Redan på 1890-talet hade dåvarande
            överingenjören och tekniska chefen i kungl. patentbyrån, S. A.
            Andrée, blicken riktad på detta förhållande och skrev därom en
            artikel under rubriken »Penningens inflytande på de upp- finnande
            klassernas gruppering», ur vilken följande må anföras: »— — —
            När däremot fråga blir om patenteringen, ställer sig saken helt
            annorlunda. Ty då kan den fattiga uppfinnaren icke längre hjälpa
            sig fram genom eget arbete, utan måste ovillkorligen hava kontanta
            penningar, och svårigheten för honom att anskaffa dessa är vanligen
            mycket stor. Han kan visserligen försöka att få penningar genom
            att sälja en del av uppfinningen, innan den är patenterad, men
            då måste han ofta för att få 100 kr. släppa till 1,000 kr. av
            uppfinningens värde och dessutom riskera, att uppfinningen fråntages
            honom. Om han åter vill försöka att av egna medel bestrida kost-
            naderna, måste han kanske i åratal uppskjuta patenteringen och
            under denna tid underkasta sig ganska stora försakelser för att
            kunna sammanspara en så stor summa, som för patenteringen erfordras.
            Ju mera förtänksam arbe- taren är, desto tydligare inser han detta,
            och under det idén till uppfin- ningen endast långsamt arbetar
            sig fram i hans hjärna, står tanken på de kommande ekonomiska
            svårigheterna redan från början klar för honom och hindrar honom
            från att med samma tro och kraft fullfölja sin idé, som om han
            visste sig säker på att kunna till billigt pris erhålla patentskydd.
            Det kan väl därför icke betvivlas, att den nyss påpekade omständigheten
            verkar avskräckande på arbetarkåren och i brodden kväver många
            nyttiga uppfinningar, varförutom den trycker på själva lusten
            att göra uppfinnin- gar. Det är omöjligt att säga i vilken grad
            detta sker, men i varje fall är det tydligen till väsentlig skada
            för vår industri, att kostnaderna för ett patents erhållande fortfarande
            äro så höga, att de i och för sig äro tillräckliga att hindra
            uppfinningars patentering och förlama uppfinningsandan hos en
            så stor och viktig uppfinnande klass som industriarbetarna.» Vad
            Andrée sålunda anförde äger alltjämt giltighet och det så mycket
            mer som sedan dess kostnaden för patentuttagning väsentligt ökats.
            Genom det av Svenska uppfinnareföreningen inrättade, av statsmakterna
            och enskilda understödda Uppfinnarekontoret få visserligen fattiga
            och me- dellösa uppfinnare för en billig kostnad en god hjälp
            med undersökningar
          </p>
          <pb facs="riksdagen-motions-pdf/data/1936/mot_1936__ak__155/mot_1936__ak__155-002.pdf"/>
          <p>
            12 Motioner i Andra kammaren, Nr 155.
          </p>
          <p>
            och förarbeten vid sökande av patent. Men mången gång mäktar
            den fattige uppfinnaren ändock ej ansöka om patent, enär han saknar
            medel till erläg- gande av patentansökningsavgiften till kungl.
            patent- och registreringsverket. På grund av dessa förhållanden
            hava säkerligen många goda uppfinningar förkvävts och mången fattig
            uppfinnare avstängts från möjligheten till att ekonomiskt utnyttja
            de vunna resultaten av sin kanske årslånga och trägna uppfinnareverksamhet.
            I vissa andra länder få de fattiga uppfinnarna ett bättre stöd
            från stats- makternas sida än vad fallet är här i landet. Sålunda
            ger exempelvis den danska patentlagen möjlighet till befrielse
            från erläggande av patentavgif- terna, då de sökande äro mindre
            bemedlade. I en av danska inrikesministe- riet den 25 maj 1899
            utfärdad kungörelse angående ansökning om patent är bestämt, att
            med ansökningen skall medfölja den föreskrivna avgiften »eller
            Attest for, att ansogeren ikke uden att berove sig selv Midlerne
            til sin eller sin Families Underhold vil kunne udrede denne Afgift.
            Saafremt saadan Attest er afgivet av private Personer, maa disses
            Troverdighed vare bevidnet af Ovrigheden&gt;. Då ett dylikt intyg
            kan företes, befrias patentsökaren från ansökningsavgiften, eventuellt
            även från den utfärdningsavgift, som skall er- läggas, sedan ansökningen
            granskats och godkänts. Det skulle för mindre bemedlade uppfinnare
            vara ett uppmuntrande stöd av största betydelse, om även här i
            landet gjordes en dylik eftergift beträf- fande erläggande av
            patentansöknings- och utfärdningsavgifterna. En sådan åtgärd skulle
            vara till gagn icke endast för dem det närmast gäller utan i stort
            sett även för staten i sin helhet, då denna i sista hand skördar
            frukter av den svenska uppfinnareverksamheten. Med stöd av vad
            ovan anförts hemställes,
          </p>
          <p>
            att riksdagen måtte besluta att i skrivelse till regeringen hemställa
            om utredning och framläggande av förslag om be: frielse för mindre
            bemedlade uppfinnare från erläggande av ansöknings- och utfärdningsavgifterna
            vid sökande och erhål- lande av patent. |
          </p>
          <p>
            Stockholm den 17 januari 1936.
          </p>
          <p>
            Verner Karlsson. Bernh. Eriksson, Ernst Åqvist. Falun. Erik Nylander.
            Jones Erik Andersson i Ovanmyra.
          </p>
          <p>
            Stockholm 1936. Kungl. Boktryckeriet, P. A. Norstedt &amp; Söner.
            360367
          </p>
        </div>
      </div>
    </body>
  </text>
</TEI>
