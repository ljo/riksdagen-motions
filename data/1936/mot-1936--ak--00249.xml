<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__249/mot_1936__ak__249-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 249. 11
          </p>
          <p>
            Nr 249.
          </p>
          <p>
            Av herr Jacobsson m. fl., om anslag till resestipendier åt lärare
            vid de allmänna läroverken.
          </p>
          <p>
            Med allt större styrka har under senaste tiden det kravet från
            olika håll framförts, att undervisningen i främmande levande språk
            vid de allmänna läroverken skulle i större utsträckning än hittills
            hava till ändamål att bi- bringa lärjungarna färdighet i språkets
            muntliga bruk. Detta är även ut- tryckt i nu gällande läroverksstadga,
            som redan för realskolan uppställer som mål bl. a. »en viss färdighet
            att uppfatta det talade språket och någon övning i språkets muntliga
            och skriftliga bruk», och för gymnasiet likaledes: »förmåga att
            förstå tal- och skriftspråk och giva dem ökad färdighet i språ-
            kets muntliga och skriftliga bruk». För uppnåendet av detta mål
            uttalas i 1935 års »metodiska anvisningar till undervisningsplanen»&gt;
            önskvärdheten av att av vederbörande lärare »lektionen i största
            möjliga utsträckning föres på det främmande språket». I den allmänna
            diskussionen har kraftigt un- derstrukits, att det är av allra
            största vikt för eleverna att ökad färdighet vinnes i förmåga
            att muntligt behandla vederbörande språk. För att detta krav skall
            kunna tillgodoses, är det en nödvändig fordran att lärare i dessa
            ämnen helt och fullt behärska språkets muntliga bruk, vilken färdighet
            kan vinnas endast genom en tids utrikesvistelse. Detta senaste
            önskemål har endast ofullständigt kunnat tillgodoses genom lärares
            utrikesvistelse på enskild bekostnad. För många dugliga lärare
            har denna möjlighet icke givits. Därför har sedan många år tillbaka
            ett stat- ligt anslag beviljats till resestipendier, men tyvärr
            har dettas belopp hållits inom synnerligen blygsamma gränser.
            Åren 1929/1932 beviljades sålunda ett extra reservationsanslag
            av 15,000 kronor för ovan nämnda ändamål, var- jämte ett anslag
            av 6,000 kronor anvisades för resestipendier för lärare i all-
            mänhet, särskilt vid de läroverk, där provårskurs var anordnad.
            Därefter ha av statsfinansiella skäl dessa anslag indragits. I
            skrivelse av den 31 augusti 1935 har kungl. skolöverstyrelsen
            ånyo gjort framställning i ämnet och därvid starkt framhållit
            ovan berörda synpunk- ter. Sålunda anföres bl. a.: &gt;»Överstyrelsen
            kunde icke finna det riktigt, att det allmänna undandroge sig
            att lämna erforderlig ekonomisk hjälp till rea- liserandet av
            de intentioner, som kommit till uttryck vid organisationens ge-
            nomförande och i gällande föreskrifter, så mycket mer som den
            medverkan, som här ifrågasattes, med hänsyn till det jämförelsevis
            obetydliga beloppet, icke kunde anses ur statsekonomisk synpunkt
            vara av nämnvärd betydelse. Skolöverstyrelsen betonar vidare,
            att anslaget år 1921 utgick med 30.000 kronor och att, om man
            utgår ifrån att lärarpersonalen sedan denna tid vä-
          </p>
          <pb facs="riksdagen-motions-pdf/data/1936/mot_1936__ak__249/mot_1936__ak__249-002.pdf"/>
          <p>
            12 Motioner i Andra kammaren, Nr 249.
          </p>
          <p>
            sentligt ökats, anslaget nu rätteligen borde beräknas till 45,000
            kronor. Men med hänsyn till andra liknande krav har överstyrelsen
            hemställt om ett an- slag av endast 20,000 kronor. Skolöverstyrelsen
            har därjämte hemställt om återupptagande av anslag även till resestipendier
            åt lärare i allmänhet, särskilt vid provårsläroverk, för att därigenom
            möjliggöra en vidgad syn på uppfostringsfrågor, och ha för detta
            ändamål anhållit om ett anslag av 8,000 kronor. I årets statsverksproposition
            (åttonde huvudtiteln: 122) har, under utta- lande av den stora
            betydelsen av dessa stipendier, anslaget begränsats till sammanlagt
            15,000 kronor till stipendier åt lärare i främmande levande språk,
            medan intet anslag föreslagits till resestipendier jämväl åt andra
            lä- rare i enlighet med skolöverstyrelsens förslag. Under betonande
            av dessa anslags betydelse för undervisningen och med stöd av
            ovanstående få vi hemställa,
          </p>
          <p>
            att riksdagen måtte för budgetåret 1936/1937 anvisa dels till
            resestipendier åt lärare i främmande levande språk vid de allmänna
            läroverken ett reservationsanslag av 20,000 kronor, dels ock till
            resestipendier åt lärare vid de allmänna läro- verken, särskilt
            vid de läroverk, där provårskurs är anord- nad, ett reservationsanslag
            av 5,000 kronor.
          </p>
          <p>
            Stockholm den 21 januari 1936.
          </p>
          <p>
            C. Gösta Jacobsson. Alf Meyerhöffer. John Gustafsson i Välsnäs.
          </p>
        </div>
      </div>
    </body>
  </text>
</TEI>
