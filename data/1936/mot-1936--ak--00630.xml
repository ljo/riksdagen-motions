<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__630/mot_1936__ak__630-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 630. 1
          </p>
          <p>
            Nr 630.
          </p>
          <p>
            Av herr Andersson i Rasjön m. fl., i anledning av Kungl. Maj:ts
            proposition, nr 67, med förslag till lag angående rätt för Konungen
            att i vissa fall förordna om kreditspärr.
          </p>
          <p>
            I Kungl. Maj:ts proposition nr 67 hemställes, att riksdagen måtte
            antaga ett förslag till lag angående rätt för Konungen att i vissa
            fall förordna om kreditspärr. Enligt den åtföljande lagtexten
            inträder denna rätt »då på grund av artikel 16 i akten för Nationernas
            förbund förbindelser av kom- mersiell eller finansiell art med
            viss främmande stat böra avbrytas eller för- hindras». Lagen är
            avsedd att gälla utan tidsbegränsning. Propositionen är föranledd
            av det genom Nationernas förbund inledda sanktionsförfarandet
            emot Italien och har närmast tillkommit i anslutning till en resolution
            av den s. k. adertonmannakommittén, vari framställes det önskemålet,
            att kreditspärren mot Italien ges en vidsträcktare omfattning
            och effektivare tillämpning än som garanteras av den i Sverige
            ingångna överenskommelsen med riksbanken och de till svenska bankföreningen
            an- slutna bankerna. Frågan huruvida och i vad mån de förpliktelser,
            som åvila Sverige i sam- band med ett sanktionsförfarande, böra
            föranleda särskilda lagstiftningsåt- gärder har hittills icke
            varit föremål för någon riksdagens prövning. Från förbundets sida
            har emellertid framhållits, att medlemmarna böra vidtaga erforderliga
            förberedande åtgärder, särskilt i lagstiftningshänseende, för
            att på ett snabbt och effektivt sätt kunna medverka i eventuella
            ekonomiska sanktioner. Gjorda utredningar ha givit vid handen,
            att det för att täcka alla eventuella behov skulle erfordras en
            fullmaktslag, som åt Kungl. Maj:t gåve mycket vidsträckta befogenheter
            innefattande bland annat rätt att med- dela föreskrifter av sådan
            natur, att de tilläventyrs förutsatte ändringar i grundlagen.
            Vid sådant förhållande och enär en viss osäkerhet rått rörande
            innebörden av artikel 16, särskilt med hänsyn till de av förbundsförsamlingen
            år 1921 voterade men icke ikraftträdda ändringarna, har frågan
            om en allmän sank- tionslag skjutits på framtiden. Föredragande
            departementschefen uttalar för sin del, att någon sådan icke heller
            för närvarande synes erforderlig. Denna uppfattning synes också
            ha fog för sig. En fullmaktslagstiftning, in- begripande alla
            de befogenheter, som kunna bli nödiga att tillgripa i sam- band
            med tillämpningen av ekonomiska sanktioner, skulle näppeligen
            stå i
          </p>
          <p>
            Bihanq till riksdagens protokoll 1936. saml. Nr 630. 1
          </p>
          <pb facs="riksdagen-motions-pdf/data/1936/mot_1936__ak__630/mot_1936__ak__630-002.pdf"/>
          <p>
            2 Motioner i Andra kammaren, Nr 630.
          </p>
          <p>
            god överensstämmelse med svensk konstitutionell sedvänja och
            torde med den snabbhet, varmed urtima riksdag numera kan inkallas,
            icke heller före- stavas av något praktiskt behov. Bortser man
            från detta alternativ återstår att pröva två olika utvägar, av
            vilka den ena innebär en beredskapslagstiftning av mera begränsad
            räckvidd, täckande de närmast till hands liggande eventualiteterna
            och möjliggörande vissa åtgärder från Kungl. Maj:ts sida av sådan
            karaktär att de snabbt kunna bringas i verkställighet, den andra
            att riksdagen från fall till fall fattar de beslut, som kunna
            visa sig erforderliga. Skäl kunna anföras för båda dessa förfaringssätt.
            Genom det förstnämnda skulle vinnas bl. a., att en regering icke
            behövde lita uteslutande till sin administrativa behörighet vid
            avgöranden, vilkas kon- sekvenser alltid äro svåra att överblicka
            och till äventyrs kunna bli vittgå- ende och allvarliga. Jämväl
            ett annat önskemål skulle med denna ordning bliva tillgodosett.
            Sanktionsåtgärder leda ofrånkomligt till mer eller mindre kännbara
            ingripanden i näringslivets rörelsefrihet. Dylika ingripanden
            böra enligt vår uppfattning baseras på riksdagens och regeringens
            samstämmiga mening och detta även i sådana fall, där folkrepresentationens
            medverkan icke är formellt påkallad. För den andra utvägen talar
            framför allt den omständigheten, att riks- dagen därmed beredes
            möjlighet att direkt taga ståndpunkt till ett visst sanktionsförfarande,
            som sannolikt kommer att växla efter den föreliggande situationens
            art. Det torde vara omöjligt att på förhand exakt ange, vilka
            åtgärder, som i framtiden komma att av förbundet rekommenderas,
            och lika omöjligt att förutse, med vilka befogenheter en regering
            då behöver vara ut- rustad. Utan att uttala något bestämt omdöme
            om vilken ordning som är att före- draga, vilja vi här endast
            framhålla önskvärdheten av att båda alternativen underkastas en
            omsorgsfull prövning. Emellertid synes det oss angeläget, att
            — vilket alternativ än må väljas — riksdagens medverkan icke inskränkes
            till ett en gång för alla givet legisla- tivt bemyndigande. De
            förpliktelser, som åvila förbundsmedlemmarna i sam- band med ett
            sanktionsförfarande, äro visserligen av den art, att de icke kunna
            godtyckligt åsidosättas. Härav följer dock icke att en medverkan
            från Sveriges sida får en så att säga automatisk karaktär. Delade
            meningar ha gjorts gällande såväl beträffande förpliktelsernas
            omfattning som beträf- fande förutsättningarna för deras ikraftträdande.
            Situationen bör följaktli- gen bedömas från fall till fall, och
            landets ställningstagande i regel och där så utan svårare olägenheter
            låter sig göra bestämmas i samförstånd med riks- dagen. Endast
            på så sätt kan säkerställas, att de med sanktionerna samman- hörande
            utrikespolitiska åtgärderna bli uttryck för en samlad folkmening.
            Inte minst med hänsyn till de påfrestningar, för vilka landets
            neutralitet i sådant sammanhang kan bliva utsatt, anse vi det
            nödvändigt, att riksdagen gives tillfälle att snarast möjligt
            pröva den situation, ur vilken sanktionsåt-
          </p>
          <pb facs="riksdagen-motions-pdf/data/1936/mot_1936__ak__630/mot_1936__ak__630-003.pdf"/>
          <p>
            Motioner i Andra kammaren, Nr 630. 3
          </p>
          <p>
            gärderna framgått. De omständigheter, som ovan antytts, synas
            oss tala för, att med sanktionspolitiken sammanhörande lagstiftning
            för närvarande ges allenast provisorisk giltighet. Vi hemställa
            fördenskull,
          </p>
          <p>
            att riksdagen för sin del beslutar, att den i Kungl. Maj:ts proposition
            nr 67 omförmälda lagen angående rätt för Ko-
          </p>
          <p>
            nungen att i vissa fall förordna om kreditspärr av riksdagen
            antages att gälla till den 1 mars 1937.
          </p>
          <p>
            Stockholm den 26 februari 1936.
          </p>
          <p>
            Gustaf Andersson. Ola Jeppsson. Aug. Danielsson.
          </p>
          <p>
            Ivar Österström. Oscar Carlström. Conrad Carleson.
          </p>
        </div>
      </div>
    </body>
  </text>
</TEI>
