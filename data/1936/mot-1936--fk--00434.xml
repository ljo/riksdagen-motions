<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__434/mot_1936__fk__434-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, Nr 434.
          </p>
          <p>
            Nr 434.
          </p>
          <p>
            Av herr Åkerberg m. fl., angående rundradiering av första kammarens
            förhandlingar vid det samman- träde, då herr Bagges interpellation
            angdende Sveriges ställning till Nationernas förbund må komma
            att be- svaras.
          </p>
          <p>
            Förslag angående rundradiering av riksdagens förhandlingar ha
            vid olika tillfällen framställts, tre gånger i form av motioner.
            Sålunda väcktes redan 1925 — Radiotjänsts första verksamhetsår
            — en motion i andra kammaren av herrar Oskar Hagman, Eliel Löfgren
            och Värner Rydén om medgivande för telegrafstyrelsen att vid särskilda
            tillfällen få radiera andra kammarens för- handlingar. Vid 1929
            års riksdag hemställde herr Mauritz Västberg i motion i andra
            kammaren, »att andra kammaren för sin del måtte medgiva att kungl.
            telegrafstyrelsen må i kammarens plenisal uppsätta anordningar,
            som möjlig- göra återgivande genom s. k. rundradio av kammarens
            förhandlingar, även- som uppdraga åt kammarens presidium att bestämma,
            när och under vilka former sådan radiosändning må ske». Vid 1933
            års riksdag föreslog slutligen herr Mauritz Västberg i motion
            i första kammaren »att första kammaren måtte uttala, att från
            kammarens sida hinder ej möta att sådana anordningar vid- tagas,
            att kammarens förhandlingar kunna rundradieras, då presidiet i
            sam- arbete med Radiotjänst så anser lämpligt». Vid samtliga tre
            tillfällen beslöt emellertid respektive kammare, att ifråga- varande
            motioner icke måtte till någon kammarens åtgärd föranleda. Frågan
            om rundradiering av riksdagsförhandlingarna upptogs även till
            be- handling av de 1933 inom kommunikationsdepartementet tillkallade
            utred- ningsmännen, vilka i sitt den 30 december 1934 avlämnade
            betänkande angå- ende denna fråga yttrade följande:
          </p>
          <p>
            »Motioner om riksdagsförhandlingarnas radiering ha vid åtskilliga
            tillfällen väckts i riksdagen. Motionärerna ha i allmänhet haft
            den uppfattningen, att det inom stora grupper av radiolyssnare
            skulle finnas en önskan att en och annan gång få i radio åhöra
            en riksdagsdebatt i någon viktigare fråga. Riks- dagsförhandlingarna
            äro offentliga, och allmänheten äger tillträde i den mån åhörarläktarna
            ge utrymme; genom radion skulle dessa utrymmen så att säga vidgas.
            Riksdagen har emellertid avslagit dessa motioner, varvid man framhållit
            vissa praktiska olägenheter, som måste anses förknippade med riksdagsradie-
            ring. Att anpassa en frågas behandling i någondera av kamrarna
            efter förut annonserade tider innebure en avsevärd svårighet;
            skulle en riksdagsradiering
          </p>
          <pb facs="riksdagen-motions-pdf/data/1936/mot_1936__fk__434/mot_1936__fk__434-002.pdf"/>
          <p>
            Motioner i Första kammaren, Nr 434. 3
          </p>
          <p>
            kunna väcka intresse, måste den utgöra en sammanhängande debatt.
            Man hade vidare att taga hänsyn till att icke alla talare vore
            lämpade för mikrofonen och att man sålunda kunde riskera svårförståeliga
            anföranden — frånsett natur- ligtvis att ingen kan tvingas att
            tala i radio. Även om således stora svårigheter föreligga för
            riksdagsradiering få dock, enligt utredningens mening, dessa icke
            överskattas och det bör icke anses vara uteslutet att sådan radiering
            kan ske. Kommer den till stånd, måste emellertid de förhandlingar,
            som skola radieras, på något sätt ordnas med hänsyn till radieringen.
            Föredragningslistorna måste läggas tillrätta och talarlistorna
            likaså. Måhända ger en sådan radiering icke en bild av riksdagen
            i vardags- lag; det blir mer eller mindre en uppvisning, om vars
            värde man kan ha olika mening, men även om så är fallet har dylik
            radiering sitt stora intresse, i främsta rummet för de många radiolyssnare,
            som aldrig bli i tillfälle att bevista en riksdagsdebatt. Ett
            alldeles särskilt värde har emellertid riksdagsradie- ringen,
            då folkrepresentationen i en för landet viktig angelägenhet har
            anled- ning att inåt eller utåt manifestera sin samstämmiga mening
            och fasta enighet. Även om denna fråga om riksdagsradiering måste
            vara en riksdagens egen angelägenhet, har utredningen dock velat
            1 någon mån belysa densamma, eftersom den kan anses sammanhänga
            med problemet rundradion och poli- tiken.»
          </p>
          <p>
            En sådan för landet viktig angelägenhet, i vilken, enligt rundradioutred-
            ningens uppfattning, folkrepresentationen har anledning att manifestera
            sin samstämmiga mening inför det stora antal medborgare, som en
            riksdagsradie- ring innebär, synes motionärerna nu föreligga.
            Herr Bagge har erhållit första kammarens tillstånd att till hans
            excellens utrikesministern få framställa den frågan, huruvida
            hans excellens är 1 till- fälle att giva kammaren något meddelande
            angående regeringens uppfattning beträffande den ställning, vilken
            Sverige bör intaga till Nationernas förbund efter vad som på senaste
            till förekommit. Herr Bagge yttrade vid framförandet av sin interpellation,
            »att man inom vida kretsar av Sveriges folk med oro frågar sig,
            vilken ställning vårt land skall intaga till dessa ytterst betydelsefulla
            problem och vilka planer rege- ringen hyser härutinnan». Motionärerna
            äro, liksom herr Bagge, övertygade om att vida kretsar av Sveriges
            folk intressera sig för denna fråga och att man med spänning emotser
            det svar, som Sveriges utrikesminister kan ge på denna fråga.
            Det vore på grund härav, synes det motionärerna, att åsidosätta
            ett allmänt medborgareintresse, om man icke använde sig av den
            möjlighet, som rundradion numera skänker, att följa förhandlingarna
            i riksdagen, då utrikesministern besvarar denna interpellation.
            Motionärerna hemställa där- för, att kammaren måtte ge sitt tillstånd
            till att Radiotjänst efter samråd med kammarens presidium på lämpligt
            sätt ger för frågan intresserade medborgare runt omkring i landet
            möjlighet att genom radion ta del av ifrågavarande in- terpellationsdebatt
            eller viss del av densamma.
          </p>
          <pb facs="riksdagen-motions-pdf/data/1936/mot_1936__fk__434/mot_1936__fk__434-003.pdf"/>
          <p>
            4 Motioner i Första kammaren, Nr 434.
          </p>
          <p>
            Det är icke motionärernas mening, att kammaren genom detta beslut
            skulle uttala sin principiella anslutning till den ståndpunkten,
            att radiering av riks- dagsförhandlingarna skulle medges utan
            alla förbehåll. Tvärtom synes det motionärerna att en radiering
            av riksdagsförhandlingar är förbunden med säå- dana svårigheter,
            både ur riksdagens och rundradions synpunkt, att den endast kan
            förekomma i undantagsfall samt att kammaren på grund härav bör
            fatta beslut i varje särskilt fall. Motionärerna önska också påpeka,
            att tack vare de tekniska resurser, som Radiotjänst numera förfogar
            över, ett återgivande av riksdagens förhandlingar genom radio
            kan på ett betydligt smidigare sätt än vad som tidigare varit
            möjligt anpassas såväl efter riksdagens arbete som efter radiolyssnarnas
            för- utsättningar. Det är nämligen numera möjligt att upptaga
            hela riksdags- debatten på grammofonskivor eller stålband samt
            att härigenom utsända den- samma eller delar av densamma vid en
            senare för lyssnarna lämplig tidpunkt. I anslutning till vad här
            anförts hemställes,
          </p>
          <p>
            att första kammaren måtte ge sitt tillstånd till att det sam-
            manträde, vid vilket hans excellens utrikesministern besvarar
            herr Bagges interpellation angående Sveriges ställning till Nationernas
            förbund, genom radion göres tillgängligt för in- tresserade medborgare
            i landet på det sätt som kammarens presidium, efter samråd med
            Radiotjänst, finner vara lämpligt. Stockholm den 14 maj 1936.
            Harald Åkerberg.
          </p>
          <p>
            K. G. Westman. Eliel Löfgren. 0. Bergqvist.
          </p>
          <p>
            Stockholm 1936. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
