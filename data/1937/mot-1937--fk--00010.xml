<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__10/mot_1937__fk__10-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 10. 1
          </p>
          <p>
            Nr 10.
          </p>
          <p>
            Av herr Nilsson, Theodor, m. fl., om desinficiering av material,
            som användes till stoppning av sängkläder.
          </p>
          <p>
            Vid föregående års riksdag väcktes motioner i första och andra
            kammaren med hemställan om, att riksdagen måtte besluta att i
            skrivelse till Kungl. Maj:t anhålla, att i hälsovårdsstadgan måtte
            införas sådan bestämmelse, att tillverkning och försäljning av
            material, som användes vid stoppning av sängkläder, ej får ske,
            innan detsamma undergått betryggande rening och desinficiering.
            Andra kammarens andra tillfälliga utskott, som behandlade motionen,
            fö- reslog utredning i ärendet, sedan utskottet inhämtat utlåtande
            från dels kommerskollegium, som i sin ordning inhämtat yttranden
            från handelskam- rarna i Stockholm, Göteborg och Malmö, Sveriges
            Hantverksorganisation, Sveriges Sadelmakare- och Tapetseraremästares
            Riksförbund och Sveriges Tapetseraremästares Centralförening,
            dels medicinalstyrelsen, dels socialsty- relsen, dels ock länsstyrelserna
            i Göteborgs och Bohus län. Socialstyrelsen, som yttrade sig över
            motionen, anförde bl. a. följande: »Det synes antagligt, att man
            har att räkna med viss smittorisk vid handha- vande och bearbetning
            av lump samt användning av det färdigberedda ma- terialet. Med
            hänsyn härtill men även av allmänt-hygieniska skäl synes det styrelsen
            önskvärt, att desinfektionsskyldighet införes.» Utskottet anförde
            i sitt utlåtande bl. a. följande: »Utskottet kan i stort sett
            ansluta sig till motionärernas synpunkter och den inställning,
            som intagits av bl. a. kommerskollegium och Stockholms handelskammare
            Med motio- närerna delar utskottet uppfattningen om den stora
            hygieniska betydelsen av den väckta frågan. Bristen på reglerande
            föreskrifter i fråga om beskaffen- heten av det material, som
            kan komma till användning vid stoppning av sängkläder, lärer hava
            lett till en, som det uppgives av Stockholms handels- kammare,
            rätt omfattande verksamhet på området, som med begagnande av underhaltigt
            material tillverkar och till låga priser utbjuder ur sanitära
            syn- punkter otillfredsställande varor. Härigenom åstadkommas
            uppenbarligen hygieniska vådor för allmänheten, varjämte förfång
            beredes den mera nog- räknade industrien och handeln.» Utskottet
            anförde vidare: »För bedömande av hur största säkerheten mot smittofara
            bäst skall vinnas utan oskäligt betungande av vederbörande före-
            tags ekonomi synes emellertid erforderligt underlag ännu saknas.
            Möjligt är att ändring av hälsovårdsstadgan, eventuellt kompletterad
            med förbud mot saluförande av mindervärdiga sängkläder o. dyl.
            erbjuder en framkomlig väg, men det är å andra sidan också möjligt,
            att även andra vägar, t. ex. re- kommendation av billigare metoder
            för rening av råvaror 0. s. v. böra tagas under övervägande.»
          </p>
          <pb facs="riksdagen-motions-pdf/data/1937/mot_1937__fk__10/mot_1937__fk__10-002.pdf"/>
          <p>
            12 Motioner i Första kammaren, Nr 10.
          </p>
          <p>
            Andra kammaren beslöt i enlighet med utskottets hemställan utredning
            i ärendet. Andra kammarens andra tillfälliga utskotts utlåtande
            överensstämmer till- fullo med motionärernas uppfattning. Vad
            som bör tilläggas och som för övrigt framhölls i motion nr 160
            i andra kammaren föregående år — är att det ej torde råda några
            meningsskiljaktigheter om, att det på berörda område föreligger
            ett hygieniskt missförhållande, som med riksdagens hjälp bör rättas
            till. Med stöd av det anförda få vi härmed hemställa,
          </p>
          <p>
            att riksdagen måtte besluta att i skrivelse till Kungl. Maj:t
            anhålla om utredning av frågan om desinficiering av för sängkläder,
            möbler och dylikt avsedda råvaror av lump och liknande material
            ävensom om vidtagande av de åtgärder, som av utredningen kunna
            föranledas.
          </p>
          <p>
            Stockholm den 16 januari 1937. Th. Nilsson.
          </p>
          <p>
            Otto R. Wangson. Torsten Ström. Alb. Bergström.
          </p>
          <p>
            377102. Stockholm, Isaac Marcus Boktryckeri-Aktiebolag, 1937.
          </p>
        </div>
      </div>
    </body>
  </text>
</TEI>
