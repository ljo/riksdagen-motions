<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__13/mot_1937__fk__13-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 13. 5
          </p>
          <p>
            Nr 13.
          </p>
          <p>
            Av herr Schlyter m. fl., angående utredning av frågan om ersätt-
            ning av statsverket till den, som lidit skada till följd av felskrivning
            i fastighetsbok m. m.
          </p>
          <p>
            Sedan över tre år tillbaka pågår i Sverige det omfattande arbetet
            med uppläggandet av nya fastighetsböcker för landet. Enligt en
            beräkning av de sakkunniga, vilka framlagt förslag till lag om
            handläggning av inskriv- ningsärenden m. m., torde detta arbete
            omfatta uppläggandet av i genom- snitt 9 000 upplägg per domsaga.
            I den övervägande delen av domsagorna omhänderhaves denna uppgift
            av sekreterarna, d. v. s. jämförelsevis unga jurister vilka efter
            fullbordad sedvanlig tingstjänstgöring inträtt i hovrätt och där
            tilldelats fiskalsförordnande. Redan i förarbetena till inskrivningsreformen
            påpekades de svårigheter och felkällor av allehanda art som kunde
            uppträda vid arbetet med de nya fastighetsböckernas färdigställande.
            Erfarenheterna från den tid som för- flutit efter arbetenas påbörjande
            torde icke jäva dessa uttalanden. Under dylika förhållanden är
            det uppenbart att ett mycket stort ansvar åvilar dem, vilkas uppgift
            det är att verkställa uppläggandet av fastighets- böckerna. Ett
            aldrig så litet fel kan tänkas medföra mycket stora konse- kvenser
            av ekonomisk art för ägare till eller sakägare i en fastighet.
            Enligt gällande svensk rätt kan visserligen den, som tillfogats
            skada genom fel- aktighet som kan tillskrivas bokuppläggarens
            vårdslöshet eller försummelse, rikta sig mot honom med skadeståndsanspråk,
            men utsikterna att erhålla gottgörelse för liden skada bli ju
            i sådant fall helt beroende av vederböran- des solvens. Däremot
            kan för närvarande icke dylikt skadeståndsanspråk riktas direkt
            mot staten. Med hänsyn till önskemålet att trygga den allmänna
            omsättningen har i vissa länder med tillämpning av den s. k. försäkringsprincipen
            fastställts, att godtroende tredje man, som lider skada på grund
            av felskrivning i fastig- hetsbok, skall kunna vända sig med skadeståndsanspråk
            direkt mot staten. I sin vidsträcktaste utformning innebär denna
            princip att skadestånd kan utgå även om den felaktiga anteckningen
            icke grundar sig på fel eller för- summelse av vederbörande fastighetsbokförare.
            Sålunda kan i England, Dan- mark och Norge skadestånd utgå av
            statsmedel till godtroende tredje man även om anteckningen i och
            för sig riktigt återgiver inskrivningsdokumen- tets innehåll,
            för det fall att detta icke överensstämmer med det materiella
            rättsförhållandet. Det må anmärkas att föreningen Sveriges häradshöv-
            dingar i sitt yttrande över förslaget till lag om handläggning
            av inskriv- ningsärenden m. m. bl. a. förklarade att föreningen
            ansåge det i Danmark
          </p>
          <pb facs="riksdagen-motions-pdf/data/1937/mot_1937__fk__13/mot_1937__fk__13-002.pdf"/>
          <p>
            6 Motioner i Första kammaren, Nr 13.
          </p>
          <p>
            tillämpade systemet principiellt riktigt och efterföljansvärt.
            För fastighets- bok och därå grundat gravationsbevis borde staten
            enligt föreningens mening övertaga ansvaret, oavsett huruvida
            den felande vore underkastad ansvar för tjänstefel. Det föreligger
            måhända för närvarande icke behov i vårt land av en till- lämpning
            av försäkringsprincipen i hela dess vidd. Däremot kan det med
            fog ifrågasättas om icke nu — i samband med pågående arbete med
            upp- läggandet av de nya böckerna — borde skapas möjlighet för
            den, som lidit skada till följd av att han förlitat sig på riktigheten
            av en anteckning i fastighetsbok eller därå grundat gravationsbevis,
            vilken anteckning seder- mera befinnes vara felaktig, att erhålla
            ersättning för skadan direkt av staten. Ett dylikt stadgande torde
            böra kompletteras med bestämmelser, reglerande statsverkets regressrätt
            mot den försumlige tjänstemannen, där- vid utrymme torde böra
            lämnas till en diskretionär prövning. Undertecknade få sålunda
            hemställa,
          </p>
          <p>
            att riksdagen måtte besluta att i skrivelse till Kungl. Maj:t
            hemställa, att utredning verkställes av frågan, huruvida och på
            vad sätt den, som lidit skada till följd av felskrivning i fastighetsbok
            eller därå grundat gravationsbevis, skall kunna erhålla ersättning
            härför direkt av statsverket.
          </p>
          <p>
            Stockholm den 18 januari 1937.
          </p>
          <p>
            K. Schlyter. William Linder. Eliel Löfgren.
          </p>
          <p>
            Per Gustafsson. Axel Roos. Östen Undén.
          </p>
          <p>
            Tullbergs, Esselte ab. Stockholm 1937 727107
          </p>
        </div>
      </div>
    </body>
  </text>
</TEI>
