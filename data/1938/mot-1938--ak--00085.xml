<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__85/mot_1938__ak__85-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 85. 1
          </p>
          <p>
            Nr 85.
          </p>
          <p>
            Av herr Tornegård m. fl., angående kommunernas möjlighet att
            in- verka på meddelandet av tillstånd att anordna offentliga möten,
            folkfester eller nöjestillställningar.
          </p>
          <p>
            För bygdernas föreningsliv — icke minst det ideella — spela de
            offentliga folkfesterna o. s. v. en betydande roll. De tillfällen
            som genom dessa givas till propaganda för åskådningar och aktuella
            åsikter äro av stor betydelse i ett land som vårt med dess fria
            folkstyre. För folkliga rörelser, som icke ha att lita till riklig
            subvention från förmögna privatpersoner eller sammanslutningar
            av olika slag eller till och med genom allmänna medel, är det
            även av icke ringa värde att kunna genom fester, ”ting” o. s.
            v. få ett välbehövligt tillskott till ekonomiseringen av verksamheten.
            Å andra sidan bekämpas den s. k. tråkigheten på landsbygden —
            och även annorstädes — även i en allt mer stegrad omfattning av
            mer eller mindre yrkes- mässiga glädjespridare, som anordna nöjestillställningar,
            dansbanor o. s. v. i betydande utsträckning i ofta ej alls, ibland
            svagt maskerat syfte att förtjäna pengar. Dylik ej sällan ambulerande
            nöjesindustri utgör otvivelaktigt en mora- lisk fara på många
            håll. När förvärvssyftet får överskugga allt annat, blir ordning
            och en anständig nivå på tillställningarna bisaker, som i möjligaste
            mån negligeras. Bygdernas sunda föreningsliv utsättes även genom
            dylika till- ställningar för en konkurrens, som kan vara besvärlig
            nog rent ekonomiskt och som icke underlättar för ideellt betonade
            organisationer att hålla upp kravet på ett gediget och värdefullt
            program. Innan nu gällande bestämmelser i fråga om offentliga
            fester och nöjes- anordningar trädde i kraft, fanns för de kommunala
            myndigheterna en möjlig- het att utöva åtminstone en viss kontroll,
            därigenom att tillstånd till anord- nande av nöjestillställningar
            skulle för landsbygdens vidkommande sökas hos kommunalnämnden
            och meddelas av densamma. Enligt nu gällande författ- ning skall
            i vad det angår landsbygden sådant tillstånd sökas och meddelas
            av landsfiskalen. I många fall lämnas tillstånden därvid för viss
            kortare eller längre tidsperiod, något som icke underlättar att
            tillämpa nödiga restriktioner. Det kan emellertid, utan att därför
            någon kritik riktas mot landsfiskaler med ofta ganska vidsträckta
            distrikt och med en krävande arbetsbörda, som tar deras intresse
            i anspråk, sättas i fråga om icke ett lokalt betonat intresse
            när det gäller något som så berör ortsbefolkningen och dess intresse
            borde få till- fälle att göra sig gällande. Det gäller att ta
            hänsyn till så många olika faktorer, vilkas inbördes av- vägning
            bör ske i enlighet med vad den allmänna meningen i orten kan vilja.
          </p>
          <p>
            Bihang till riksdagens protokoll 1938. 4 sand. Nr 85—567. 1
          </p>
          <pb facs="riksdagen-motions-pdf/data/1938/mot_1938__ak__85/mot_1938__ak__85-002.pdf"/>
          <p>
            2 Motioner i Andra kammaren, Nr 85. Det förefaller även som om
            det skulle innebära ett förslappande av ansvars- känslan om det
            kommunala inflytandet som nu ställes utanför. Här kräves otvivelaktigt
            även en kontroll och en sovring i överensstäm- melse med ortsbefolkningens
            sunda uppfattning både om vad som är av värde och vad som är mindervärdigt
            och av den måtta som bör iakttagas i fråga om sådana arrangemanger.
            Under hänvisande till vad som ovan anförts samt i anslutning till
            en gam- mal värdefull tradition i fråga om fri självstyrelse,
            i synnerhet när det gäller en ofta nog så pass grannlaga sak,
            hemställes,
          </p>
          <p>
            att riksdagen måtte hos Kungl. Maj:t göra framställning om utredning,
            huruvida och i vilken utsträckning ett kommu- nalt inflytande
            åter skall kunna beredas effektiv möjlighet att inverka på meddelande
            av tillstånd att anordna offentliga möten, folkfester eller nöjestillställningar.
          </p>
          <p>
            Stockholm den 19 januari 1938.
          </p>
          <p>
            Oscar Tornegård. Arvid Jonsson, Aron Gustafsson, Skedsbygd. Lekåsa.
          </p>
        </div>
      </div>
    </body>
  </text>
</TEI>
