<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__399/mot_1938__ak__399-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 399. 1
          </p>
          <p>
            Nr 399.
          </p>
          <p>
            Av herr Lindberg i Stockholm, i anledning av Kungl. Maj:ts proposition,
            nr 223, med förslag till sjöarbetstidslag m. m.
          </p>
          <p>
            I Kungl. Maj:ts proposition med förslag till sjöarbetstidslag
            och vilken avses ersätta den provisoriska lag som nu gäller och
            som upphör att gälla med ut- gången av innevarande år, göres en
            del ganska betydelsefulla ändringar och avvikelser från nu gällande
            bestämmelser. Föromnämnda lagförslag bygger till väsentlig del
            på den konvention, som antogs vid den femte maritima arbetskonferensen
            i Geneéve år 1936. Kon- ventionstexten rörande däcksbemanningen
            i fartyg om 2,000 bruttoregister- ton, och vad gäller maskinbemanningen
            i fartyg om 700 bruttoregisterton, är intagen i det föreliggande
            förslaget, men i övrigt synes icke några mera genomgripande avvikelser
            från nu gällande lagtext blivit gjorda. Däremot synes på vissa
            punkter en försämring av nuvarande lag skett. I samband med en
            vid 1930 års riksdag avlämnad Kungl. proposition nr 242 rörande
            arbetstiden i svenska fartyg, väcktes tvenne motioner (I: 319
            och II: 527) vilka behandlades av andra lagutskottet i samband
            med propo- sitionen. I dessa båda motioner framhöllo motionärerna,
            efter en utförlig motivering i övrigt för sina förslag, följande:
            »Vi ha vid granskning av vederbörliga akter och erfarenheter funnit
            oss böra påkalla riksdagens uppmärksamhet för behovet att redan
            nu vidtaga de ändringar och justeringar i gällande sjöarbetstidslag,
            som erfarenheten bestyrkt redan nu böra göras, för att åt lagen
            i fråga, åtminstone i stort, ge karaktären av en lag, som reglerar
            arbetstiden.» Ehuruväl åtta år förflutit sedan ovan citerade skrevs
            har detsamma allt fortfarande samma giltighet. Ännu har icke sjöarbetstidslagen
            i stort er- hållit karaktären av en lag som »reglerar» arbetstiden.
            Visserligen är det sant att en del förbättringar skett genom mellan
            parterna träffade avtal och att ytterligare förbättringar i nu
            avlämnat förslag föreslås, men ännu är ar- betstiden för ganska
            stora grupper antingen helt oreglerad eller också bibe- hålles
            vad som tidigare gällt. Således kommer personalen i bogserflottan
            att stå utanför och något egentligt förslag om förkortning av
            arbetstiden i insjö- farten har icke lämnats. Ej heller kommer
            köks- och intendenturpersona- len i passagerarefartygen att erhålla
            någon egentlig reglering av sin arbets- tid. Genom att, som tidigare
            framhållits, konventionstexten följts på ett par punkter har man
            visserligen åstadkommit en förkortning av arbetstiden till 8 timmar
            per dygn i 184 fartyg och för maskinbemanningen har åstadkom-
            mits en förkortning av arbetstiden i omkring 520 av de 1,856 ång-
            och mo- torfartyg varav den svenska handelsflottan enligt 1937
            års skeppslista består. Härav torde framgå att den övervägande
            delen av den svenska handelsflot-
          </p>
          <p>
            Bihang till riksdagens protokoll 1938. 4 saml. Nr 399. 1
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-002.pdf"/>
          <p>
            2 Motioner i Andra kammaren, Nr 399.
          </p>
          <p>
            tans däcksbesättningar icke erhåller någon förkortning i sin
            arbetstid under tid då fartygen ligga till sjöss. Fråga är om
            ens i samtliga de 184 fartygen arbetstiden kommer att sänkas.
            En del av dessa fartyg ligga nämligen så nära 2,000 tons gränsen,
            att fråga är om de icke kunna och komma att mätas ned under denna
            gräns. Åtminstone ett av fartygen ligger precis på 2,000 tonsgränsen
            och sex å sju stycken obetydligt därutöver. Det blir så- ledes
            endast i de största fartygen som däcksfolket erhåller någon förkortning
            av arbetstiden till sjöss. Ett fartyg om 2,000 bruttoton lastar
            c:a 3,320 ton, vilket visar storleksordningen av denna grupp av
            fartyg. Reformen som föreslås på denna punkt är således icke övertygande
            stor. Vad gäller maskinbemanningen är att märka det eldare i fartyg
            av här föreslagen storleksordning (700 bruttoregisterton) redan
            tidigare hade en arbetstid av 8 timmar, vartill lades kortare
            tid för askhalning. I en stor del av dessa fartyg har också smörjare
            och lämpare haft 8 timmars arbetsdag till sjöss. I en stor del
            fartyg har emellertid arbetstiden för den personal som sysselsättes
            i maskin haft en arbetstid av 24 timmar på två på varandra följande
            dygn. Det är nu dessa senare som skulle erhålla en förkortning
            ned till 8 timmar. Även på denna punkt blir den föreslagna reformen
            icke av någon mera genomgripande betydelse. De farhågor som från
            redarehåll uttalats rörande denna detalj äro säkerligen betydligt
            överdrivna. I vissa fall har, särskilt vad gäller maskinbemanningen,
            genom överenskommelse mellan parterna, arbetstiden nedbringats
            till vad nu föreslås. Den konventionstext, som följts rörande
            arbetstiden i fartyg om 700 re- spektive 2,000 bruttoregisterton,
            förutsätter att däcksbemanningen skall vara så stor att det finnas
            tillräckligt med folk för tre man på varje av de tre vakterna,
            eller således minst 9 mans däcksbemanning. I de fartyg som komma
            att falla under denna bestämmelse torde det i allmänhet finnas
            9 och i några fall flera än 9 man varför någon större bemanningsökning
            icke kommer att erfordras. Vid den senaste avtalsuppgörelsen mellan
            Sveriges Redareförening och Svenska Sjöfolksförbundet, enades
            man också om sär- skilda bemanningsskalor för de olika fartygsgrupperna.
            Enligt detta avtal skall däcksbemanningen i kvalitativt och kvantitativt
            hänseende utgöras av minst: i grupp 5, fartyg om 3,000—-4,499
            d.w.ton 3 matroser, 2 lättmatroser och två jungmän eller tillsammans
            7 man. Av dessa fartyg skulle en del falla under begreppet fartyg
            om 2,000 brutto registerton och måste då ha 9 man på däck. Detta
            skulle betyda en ökning i bemanningen av två man. Då emellertid
            en hel del av ifrågavarande fartyg redan tidigare haft flera man
            än avtalet föreskriver, blir ökning endast i undantagsfall erforderlig
            och kommer då säkerligen den nya mannen att bli en jungman, som
            åt- njuter en lön av 55 kronor per månad. I avtalet finnes också
            en bestäm- melse om att bemanningsföreskrifterna i grupperna 5—7
            icke få utgöra an- ledning till försämring av bemanningen på fartyg
            i dessa grupper. I detta sammanhang är att märka det en stor del
            fartyg, omedelbart efter världskri- gets slut, försämrat bemanningen
            varför man nu, vid en tagen utgångspunkt för bedömandet av kostnadsökningar
            som bli ofrånkomliga genom den före-
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-003.pdf"/>
          <p>
            Motioner i Andra kammaren, Nr 399. 3
          </p>
          <p>
            slagna lagen, bort räkna med detta förhållande. För att i framtiden
            kunna genomföra en minskning av arbetstiden till sjöss i fartyg
            under 2,000 ton, skulle emellertid erfordras en bemanningsökning.
            I vissa fall skulle denna ökning bli ganska kännbar för vederbörande
            rederier, men i vissa fall skulle den bli av mindre betydelse.
            Konventionstexten, med sin nuvarande lydelse, synes lägga hinder
            i vägen för genomförande av trevaktssystem med två man på varje
            vakt. Som denna text är avfattad erfordras visserligen icke att
            de tre männen finnas på vakt men det erfordras att antalet däcks-
            män ombord är så stort att det kan, om så erfordras sättas tre
            man på varje vakt. Ett yrkande om sänkning av tonnagegränsen,
            för att erhålla 8 timmars arbetsdag för däcksbemanningen i ett
            större antal fartyg, synes således för det närvarande icke kunna
            framföras, i varje fall icke med någon utsikt till positivt resultat.
            Det torde emellertid i detta sammanhang böra uttalas en önskan
            om, att vid nybyggnad av fartyg eller vid inköp av fartyg från
            ut- landet, möjlighet hålles öppen för utökning av däcksbemanningen
            så att en arbetstid av 8 timmar i en nära liggande framtid utan
            alltför stor olägenhet kan genomföras. Skulle så icke ske kommer
            en 8 timmarsdag för sjömän- nen alltid att stranda på bostadsutrymmesskäl.
            Tidigare, då man endast haft två vakter i de större fartygen och
            för övrigt även i de mindre, har man mera sällan haft flera än
            två man på varje vakt, de övriga ha tjänstgjort som s. k. dagmän.
            Någon olägenhet av detta system har icke förmärkts i annat avseende
            än att arbetstiden varit påfrestande och oskäligt lång. Säkerligen
            kommer heller icke det nu ifrågasatta systemet att medföra att
            det blir flera än två man som gå på vakt samtidigt, men skillna-
            den ligger däri att det blir tre vakter och arbetstiden per dygn
            således fyra timmar kortare än tidigare. De tre man som man måste
            ha för att det skall kunna vara tre man på varje vakt, bli således
            även i fortsättningen avdelade att gå s. k. dagmän. Sjösäkerheten
            blir således knappast icke större än tidigare genom de föreslagna
            bemanningsreglerna och därför har man svårt att förstå varför
            icke trevaktssystem skulle kunna genomföras i samtliga de fartyg
            som ha och utan olägenhet kunna ha en däcksbemanning av 6 man.
            Genom en sådan bestämmelse skulle man genom arbetstidsförkortning
            vinna ökad trygghet till sjöss i det största flertalet av handelsflottans
            fartyg. Även om det nu, med hänsyn till det internationella sjöfartsläget
            och det försök till likartade bestämmelser på sjöarbetstidslagens
            område, som gjordes i Geneve år 1936, icke är möjligt vidtaga
            någon förändring i bestämmelserna rörande antalet däcksmän på
            varje vakt borde det dock varit möjligt att i föreliggande förslag
            till ny sjöarbetstidslag vidtaga ändringar i andra av- seenden,
            som givit lagen, i större utsträckning än vad fallet blivit, karaktä-
            ren av en verklig sjöarbetstidslag med ytterligare förkortning
            i arbetstiden där sådan varit möjlig. Väl är det sant att sjöfarten
            tid efter annan kämpat med stora svårigheter, och att dragkampen
            eller konkurrensen om de frakter som utbjudas är stor, men skulle
            säkerligen trots detta det varit möjligt att nu begränsa arbetstiden
            för ett betydligt större antal sjömän och än vidare borde lagen
            kunnat utsträckas att gälla för en stor del, som nu och efter
            ett
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-004.pdf"/>
          <p>
            4 Motioner i Andra kammaren, Nr 399.
          </p>
          <p>
            genomförande av föreliggande förslag, allt fortfarande skall
            ställas utanför lagens räckvidd. Visserligen mana de internationella
            förhållandena till stor försiktighet på området i fråga, men många
            länder ha dock sedan länge in- fört bestämmelser, dels genom lag,
            dels genom kollektivavtal och dels genom frivilligt åtagande,
            som ger besättningarna i det närmaste en 8 timmars ar- betsdag.
            I en del fall regleras tiden genom ökad ledighet i hamn och i
            vissa undantagsfall kompenseras en del tid genom övertidsersättning.
            I detta sam- manhang bör måhända framhållas att en del länder
            subventionera sin sjö- fart och har det i något sammanhang framhållits
            att detta skulle möjliggöra en förkortning av arbetstiden för
            vederbörande handelmariners sjöfolk. I verkligheten torde emellertid
            subventionerna användas till eller ge möjlig- heter till ökad
            konkurrens, men spela knappast någon avgörande roll då det gällt
            att införa rimliga förkortningar i arbetstiden. I det föregående
            har endast talats om däcks- och maskinbemanningen. Klart är emellertid
            att i detta sammanhang och då fråga varit om förkort- ning av
            arbetstiden även ekonomipersonal och befäl inräknats. Till detta
            återkommer jag emellertid vid särskild motivering för ändringsyrkandena
            till de särskilda paragraferna i lagtexten. När det gäller arbetstiden
            i fartyg som nyttjas i närtrafik, är det svårt att inse varför
            arbetstiden här skall vara längre än för andra arbetargrupper.
            Här stadgas förslagsvis en arbetstid av 24 timmar på två dygn,
            dock att arbetstiden per vecka (den ordinarie arbetstiden) icke
            får överstiga 63 tim- mar. Detta för fartyg där skeppstjänsten
            icke är indelad i vakter. Därtill kommer att enligt förslaget
            en stor del fartyg i närtrafik, såsom bogser- fartyg under 20
            tons nettodräktighet, falla utanför lagen och dessa ha så- ledes
            en obegränsad arbetstid. De fartyg varom här är fråga borde falla
            under lagen. I motion nr 350 i första kammaren vid 1934 års riksdag,
            hem- ställdes att arbetstiden för personalen i bogserfartygen
            skulle regleras så att den bleve lika som för arbetare i land.
            I samband därmed hemställde mo- tionären att orden »samt annat
            fartyg, som icke äger en dräktighet av minst 20 registerton» skulle
            utgå ur paragraf 1 mom. 2 i första kapitlet i den lag som då,
            i Kungl. Maj:ts proposition nr 240, förelagts riksdagen till behand-
            ling. I vid denna motion fogade bilagor lämnas uppgifter på arbetstider
            som per vecka uppgå till 102'/; timmar. Många veckor har arbetstiden
            gått upp till omkring 70, 80 och 90 timmar. I ett annat fall lämnas
            uppgift om den samlade arbetstiden och varierar denna från 267
            timmar upp till högst 335”/, timmar per hel månad. I bogserfartygen
            har det icke varit möjligt att genom avtalsöverenskommelser förkorta
            arbetstiden till vad som gäller för andra delar av sjöfarten,
            men kan väl detta förhållande knappast få anses utgöra skäl nog
            för att icke genom lagstiftning åstadkomma den så välbehövliga
            arbetstidsförkortningen. De fartyg som uttaga den oskäligt långa
            arbetstiden trafikera farleder och hamnområden där särskild vaksam-
            het på grund av intensiv trafik erfordras. Enbart detta förhållande
            borde motivera att lagen reglerar arbetstiden för dessa fartygs
            besättningar så, att icke sjösäkerheten sättes på allt för stora
            prov, vilket lätt blir fallet därest
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-005.pdf"/>
          <p>
            Motioner i Andra kammaren, Nr 399. 5
          </p>
          <p>
            besättningen icke erhåller tillräcklig vila. En förkortning av
            arbetstiden i närtrafikfartyg som falla under lagen är även påkallad.
            Visserligen är det sant att dessa fartyg ha att kämpa med stora
            ekonomiska svårigheter. Kon- kurrensen från järnvägar, lastbilar
            och bussar blir troligen i längden ruine- rande för denna sjöfart,
            men ingen tror att detta förhållande ändras i någon- dera riktningen
            därför att besättningarna ha kvar den längre arbetstiden. Det
            är möjligt att de modernare transportmedlen, vid vilka arbetstiden
            i regel är betydligt kortare än ombord å fartygen, göra fartygen
            i närtrafik överflödiga och skulle komma att göra det även om
            sjöfolkets arbetstid vore helt oreglerad. Man har också svårt
            att förstå varför en lång arbetstid skall vara nödvändig i fartygen
            när arbetstiden i hamnarna, vid fabrikerna och verkstäderna och
            överhuvud hos alla som anlita och betjäna fartygen i ham- narna
            är begränsad till åtta timmar. För dessa senare fartyg och för
            bog- serfartygen finnes knappast något bärande skäl att anföra
            mot en reglering av arbetstiden närmare den s. k. 8-timmarsdagen.
            En del bogserfartyg som tidigare varit över de 20 nettoregistertonnen
            har man låtit mäta ned så att de kommit under gränsen och således
            fått en oreglerad arbetstid. För dessa finnes heller icke något
            skäl varför de icke nu skulle kunna flyttas upp och således komma
            under lagen. Om för dessa och för fartygen i närtrafik skulle
            bestämmas en högsta ordinarie arbetstid av 9 timmar per dag och
            maximum 63 timmar per vecka, skulle säkerligen deras fortsatta
            existens på intet sätt vara hotad. Vid en godtagen bestämmelse
            om högst 63 timmar per vecka måste den reservationen alltid göras
            att frihet från arbete under en söndag icke under några omständigheter
            får räknas vardagarnas arbetstid tillgodo. Därför är det nödvändigt
            att i båda fallen (både per dygn och per vecka) bestämma en högsta
            medgivna ordinarie arbetstid. Om man gör en jämförelse med det
            förslag som kommitterade i Norge kommit fram till rörande arbetstiden
            å fartyg i »närtrafik»&gt; skall man finna att de norska redarna
            oreserverat gått med på en kortare arbetstid än den som föreslås
            i föreliggande proposition. Enligt det norska förslaget skulle
            besättningarna i närtrafikfartygen erhålla en högsta arbetstid
            av 11 timmar per dygn och en maximitid per vecka av 54 timmar.
            Detta betyder i själva verket att arbetstiden per dygn icke kan
            överstiga 9 timmar medan propo- sitionen för svensk närtrafik
            föreslår en maximiarbetstid av 24 timmar på två på varandra följande
            dygn eller högst 63 timmar per vecka. Å sidan 121 i propositionen
            talar departementschefen om redares straff- rättsliga delaktighetsansvar
            och anser att en skärpning av dessa har fog för sig. Emellertid
            har lagtexten utformats på ett sådant sätt att de skärpta bestämmelserna
            icke erhålla så stor betydelse som önskvärt vore och varom framställan
            även gjorts från visst håll. I Norge har redarna icke motsatt
            sig strängare bestämmelser på hithörande område varför det starkt
            kan ifrågasättas om icke den svenska lagtexten borde givas samma
            avfaltning som den motsvarande norska. Härvid syftas närmast på
            bestämmelserna i lagens 18 paragraf och ifrågasättes om icke sista
            stycket i denna helt kunde strykas. Skulle det vara så, vilket
            inträffar, att besättning icke kan anskaf-
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-006.pdf"/>
          <p>
            6 Motioner i Andra kammaren, Nr 399.
          </p>
          <p>
            fas i den hamn i Sverige där fartyget befinner sig är det en
            ganska enkel sak att anskaffa folk från en närliggande hamn. I
            de fall då en större part av besättningen lämnat tjänsten och
            ersättare icke finnas att tillgå i den hamn där fartyget ligger
            måste man redan nu taga besättning från annan plats i landet.
            Såvitt känt har detta icke förorsakat några större svårigheter
            och kan det knappast tänkas att så kommer att ske för framtiden
            heller. Genom det undantag som åberopade sista stycke i paragraf
            18 innehåller blir det emellertid möjligt att utan straffpåföljd
            gå med för liten besättning från hamn till annan, ett förhållande
            som icke ur någon synpunkt kan vara tillrådligt. Vid en jämförelse
            mellan det föreliggande förslaget till sjöarbetstidslag och de
            kollektivavtal som numera gälla för eller inom den svenska sjöfarts-
            näringen synes det påkallat med vissa justeringar så att lagen
            kommer i närmare överensstämmelse med gällande praxis: Härvid
            måste man utgå från att gällande praxis icke är ruinerande för
            sjöfarten och heller icke att den svenska sjöfartsnäringen skulle
            bli slagen i den internationella konkur- rensen. Här nedan skall
            närmare motiveras de ändringsyrkanden som kom- ma att göras i
            de särskilda paragraferna.
          </p>
          <p>
            $ 1.
          </p>
          <p>
            I denna paragraf undantages från lagens tillämpningsområde bl.
            a. så- dan föreståndare för ekonomiavdelning, vilkens skeppstjänst
            icke är indelad i vakter. Genom denna generella bestämmelse kan
            det befaras att exempel- vis stewarder och förestånderskor, som
            endast ha en eller två personer till sin hjälp, skulle bli undantagna
            från lagen och således icke erhålla någon lagligt reglerad arbetstid.
            Å de större passagerarfartygen är också köks- och intendenturavdelningarna
            uppdelade i en mångfald avdelningar, vilka avdelningar ledas av
            personer som skulle erhålla beteckningen »förestån- dare» för
            avdelningen i fråga och således bli undantagna från lagens till-
            lämplighet. Då avsikten här emellertid synes vara att fråga endast
            är att undantaga en- bart befälsperson från lagens tillämplighet,
            vilket även framgår av konven- tionstexten, borde det, för undvikande
            av tvister, göras en förtydligande om- skrivning av ifrågavarande
            undantagsbestämmelse. Lämpligast bör avfatt- ningen kunna bli
            i enlighet med vad under yrkandet föreslås rörande denna detalj.
            Under punkt F) i samma paragraf undantages vissa fartyg från lagens
            tillämplighetsområde. Således skall från lagen undantagas segelfartyg
            med hjälpmaskin vars bruttodräktighet understiger 100 registerton,
            eller ock an- nat fartyg som har en nettodräktighet av 20 registerton.
            Segelfartyg äro helt undantagna. En stor del av de fartyg som
            här undantages från lagens tillämpning ha så starka maskiner att
            segel endast i undantagsfall användas. Det kan så- ledes starkt
            ifrågasättas om dessa fartyg behöva den stora förmån som ligger
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-007.pdf"/>
          <p>
            Motioner i Andra kammaren, Nr 399. 7
          </p>
          <p>
            däri att lagens bestämmelser icke behöva iakttagas. Yrkande har
            också från olika håll framställts om sänkning av den fria tonnagegränsen.
            Vad gäller bogserfartygen måste yrkande också framställas om en
            regle- ring så att ett större antal av denna fartygsgrupp faller
            under lagens bestäm- melser. Många av våra nuvarande bogserbåtar
            ha blivit, genom olika åt- gärder, nedmätta så att de kommit utanför
            lagens tillämplighetsområde. Detta skedde omedelbart efter eller
            i samband med lagens tillkomst. För en stor del av dessa fartyg
            finnes inget skäl varför arbetstidslagen icke skulle kunna tillämpas.
            Med anledning härav kommer att yrkas på en omformu- lering av
            ifrågavarande punkt i lagtexten.
          </p>
          <p>
            $ 2. I momentet 2 i paragraf 2 har införts en försämring av ledighet
            som må undantagas vid beräknandet av arbetstid i det att för den
            s. k. närtrafiken en halv timmas ledighet må undantagas. I den
            nu gällande lagen skall så- dant uppehåll i arbetet vara minst
            en timma för att få räknas från och skall detta senare gälla för
            den övriga trafiken även i fortsättningen. Motivet för att tid,
            som skulle få frånräknas vid beräknandet av arbets- tid, sattes
            till en timma, var att icke besättningarnas fritider skulle kunna
            uppdelas i allt för korta perioder. Genom den nu föreslagna ändringen
            skul- le man i fartyg där man eljest erhåller den längsta arbetstiden
            också få fri- tiderna sönderplockade i mycket små delar. Med hjälp
            av halvtimmarsledig- heter skulle arbetstiden i själva verket
            kunna utsträckas från 12 till 18 tim- mar per dygn och i vissa
            fall än längre. Det kan väl ändock icke anses rimligt att arbetstid
            och ledighet uppdelas på sätt som här verkligen kan ske. IHlusorisk
            blir bestämmelsen om arbetstidens längd för besättningarna i de
            fartyg varom här är fråga. Det är illa nog med den bestämmelse
            man nu har, mycket mindre om ledigheten skulle göras ännu kortare.
            Studerar man turlistorna för en del av de närtrafikfartyg, som
            sysselsättas i Stock- holms skärgård och Mälaren, skall man finna,
            att det finnes flera fartyg, som börja sina turer kl. 5 på morgonen
            och avslutar sista resan för dagen om- kring kl. 22. Genom den
            föreslagna lagändringen skulle besättningsmännen här kunna, praktiskt
            taget, hållas i verksamhet från kl. 5 till kl. 22, en tid av icke
            midre än 17 timmar. Visserligen måste här inläggas några halv-
            timmarsledigheter, men ingen räknar med att en besättningsman
            skall ha någon verklig nytta av sådan ledighet. I detta sammanhang
            må även erinras därom att det för kustsjöfartens vidkommande ställer
            sig på ungefär ena- handa sätt för besättningarna. Skillnaden
            ligger endast däri att kustfar- tygen i regel göra längre resor.
          </p>
          <p>
            $ 3.
          </p>
          <p>
            Till denna paragraf bör göras ett tillägg varav framgår hur skeppstjänsten
            skall vara fördelad. Ett sådant stadgande skulle måhända tolkas
            på sådant sätt att samtliga ombord anställda måste gå s. k. sjövakter.
            En sådan
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-008.pdf"/>
          <p>
            8 Motioner i Andra kammaren, Nr 399.
          </p>
          <p>
            risk föreligger emellertid knappast enär man på andra ställen
            i lagtexten talar om vaktindelat manskap eller om manskap vars
            arbete ej är indelat i vakter. I tidigare lagtext har talats om
            vakter på allmänt brukligt sätt och har detta uttryck föranlett
            till en hel del tvister på grund av de olika tolk- ningar bestämmelsen
            givits. För besättningarna i de fartyg där arbetstiden till sjöss
            skall vara åtta timmar är vaktsystemet utan vidare klart, men
            an- norlunda ställer det sig för besättningarna i alla övriga
            fartyg. Med den tolkning begreppet sjövakter erhållit skulle det
            måhända vara tillfyllest att till paragraf 3 lägga ett nytt stycke
            av ungefärligen följande lydelse: » Till sjöss å dylik resa skall
            skeppstjänsten vara indelad i sjövakter, dock med undantag för
            ekonomipersonal och dagmän.» Med en sådan bestämmelse torde det
            vara klart att icke vakterna få sön- derdelas i hur korta perioder
            som helst, utan måste något av de mera gängse vaktsystemen användas.
          </p>
          <p>
            $ 4.
          </p>
          <p>
            I punkten E av denna paragraf regleras arbetstiden för eldare
            som ha att för hand verkställa eldning med kol. Här göres emellertid
            undantag för en del fartyg. Således skulle 8 timmar icke tillämpas
            för de fall då resorna understiga 24 timmars gång och heller icke
            tillämpas i fartyg vars maskin- styrka mätits till ett visst hästkraftvärde.
            Dessa undantag synas emeller- tid numera sakna betydelse enär
            kollektivavtalsvägen arbetstiden för eldar- na i ifrågavarande
            fartyg reglerats till åtta timmar. Bestämmelsen i ifråga- varande
            punkt skulle således kunna inskränkas till kort uttryckt åtta
            tim- mar, vilket även kommer att föreslås.
          </p>
          <p>
            i $ 7. I denna paragraf, som reglerar arbetstiden vid fartygens
            ankomst till eller avgång från hamn, stadgas dels en arbetstid
            av 10 timmar och dels en på 9 timmar samt en arbetstid av 24 timmar
            på två på varandra följande dygn och dels åtta timmar. De som
            skulle erhålla de 10 och 9 timmarna respek- tive de 24 timmarna
            på de två på varandra följande dygn vid ankomst eller avgång är
            sådan personal som icke ha åtta timmars arbetsdag till sjöss.
            Ge- nom den föreslagna lagtexten skulle dels erhållas en förkortning
            av arbets- tiden under ankomst- och avgångsdagar och dels en förlängning
            av densam- ma vid jämförelse med nu gällande lag. Förkortningen
            skulle inträda för de fartyg som anlända till hamn så tidigt att
            fartygen under större delen -av dygnet vistas i hamn, men en förlängning
            skulle inträda för besätt- ningarna i de fartyg som legat till
            sjöss under större delen av dygnet. Ifråga- sättas kan om icke
            denna delning i själva verket åstadkommer att någon förbättring
            av arbetstiden under ankomst- och avgångsdagar icke åstadkom-
            mes, utan blir det vid vad som tidigare gällt. Enligt nu gällande
            lag får ar- betstiden under ahkomst- och avgångsdagar icke överstiga
            tolv timmar. En- ligt den föreslagna lagen kan arbetstiden i vissa
            fall bli tio och nio timmar
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-009.pdf"/>
          <p>
            Motioner i Andra kammaren, Nr 399. 9
          </p>
          <p>
            och i vissa fall fjorton timmar. Medeltalet blir således omkring
            tolv tim- mar som det för det närvarande är. Under punkten B i
            samma paragraf uppräknas en del arbeten som sjö- män är pliktig
            utföra utan särskild ersättning. Då det här är fråga om arbete
            under helgdag kan det ifrågasättas huruvida det kan vara tidsenligt
            med exempelvis lossning av styckegods i mindre omfattning. Då
            fartyget befinner sig till sjöss å sön- eller helgdag må sjöman
            icke åläggas utföra an- nat arbete än det som står i samband med
            fartygets framdrivning och navi- gering. Man kan med anledning
            härav vara berättigad ställa den frågan, varför skall det vara
            nödvändigt medgiva att andra arbeten än de som stå i direkt samband
            med ankomsten respektive avgången skall få utföras såsom ordinarie
            arbete då fartyget ligger i hamn. Här bör kunna räcka om man medgiver,
            utöver vad som står i samband med ankomst respektive avgång, att
            besättningen må åläggas taga i land post och passagerares handbagage.
            I kollektivavtal med Sveriges Redareförening har manskapsorganisatio-
            nerna också fått infört liknande bestämmelser, varför det icke
            kan anses vara något allmänt näringsintresse att stadgande utöver
            vad i ovanstående stycke nämnts införes i lagtexten. Likaså har
            man i kollektivavtalet in- fört bestämmelse om att arbetstiden
            under avgångs- och ankomstdagar skall vara nio timmar oavsett
            vilken tid på dygnet fartyget anländer respektive avgår. $ 9.
            Beträffande denna paragraf kan det ifrågasättas om icke arbetstiden
            borde kunna bestämmas till högst 54 timmar per vecka. Därav torde
            då också följa att den högsta arbetstid per dygn som kan uttagas
            skulle utgöra 9 timmar. $ 18.
          </p>
          <p>
            Enligt tidigare motivering bör sista stycket i denna paragraf
            utgå. På grund av vad ovan anförts hemställes,
          </p>
          <p>
            att riksdagen måtte i huvudsak antaga nedanstående för- slag
            till sjöarbetstidslag.
          </p>
          <p>
            1 $. 1 mom. Denna lag — — — utför. 2 mom. Från lagens — — — nordsjöfart;
          </p>
          <p>
            Intendent eller chefssteward ombord å passagerare i nordsjö-
            eller vid- sträcktare fart;
          </p>
          <p>
            läkare — — nämligen: a) kronan — — — förordnat, b) fiske- eller
            fångstfartyg — — — eller fångst,
          </p>
          <p>
            c) isbrytar- — — användes,
          </p>
          <p>
            d) lustfartyg,
          </p>
          <p>
            Bihang till riksdagens protokoll 1938. 4 saml. Nr 399. 2
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-010.pdf"/>
          <p>
            10 Motioner i Andra kammaren, Nr 399.
          </p>
          <p>
            e) skolfartyg — — — passagerare, f) segelfartyg utan hjälpmaskin
            samt annat fartyg vars bruttodräktighet icke överstiger 25 registerton
            och som nyttjas i inskränktare fart än nordsjö- fart, såvida ej
            Konungen om fartyg varom nu är sagt annorlunda förordnat. 3 mom.
            När synnerliga — — — denna lag.
          </p>
          <p>
            2 $. 1 mom. I denna lag förstås med — — — resan skolat omfatta.
            2 mom. Vid beräknande av arbetstid enligt denna lag skola undantagas
            dels måltidsrast, dels ock annat uppehåll i skeppstjänsten, försåvitt
            sjöman- nen enligt förmans besked därunder äger avlägsna sig från
            arbetsplatsen och uppehållet varar minst en timma.
          </p>
          <p>
            2 KAP.
          </p>
          <p>
            Ordinarie arbetstid å fartyg som nyttjas i fjärrtrafik.
          </p>
          <p>
            3 $. I detta — — — gång (fjärrtrafik). Till sjöss å dylik resa
            skall skeppstjänsten vara indelad i sjövakter, dock med undantag
            för eckonomipersonal och dagmän.
          </p>
          <p>
            4 $. Ordinarie arbetstid — — — 700 registerton; samt e) Åtta
            timmar i annat fall än i punkt d) sägs för eldare som har att
            för hand verkställa eldning med kol.
          </p>
          <p>
            I fall som i punkt a) — — — såsom ordinarie arbete. 5 $. Ordinarie
            — — — klockan 20. 6 $. Ordinarie — — — fastställd arbetsplan.
            28 Ordinarie — — — arbetstiden till sjöss.
          </p>
          <p>
            b) å helgdag annan skeppstjänst icke må åläggas sjöman än 1)
            sådan som erfordras för fartygets framdrivande, manövrering eller
            navigering, samt arbeten som ha direkt samband med ankomsten respektive
            avgången, 2) arbete för ilandförande och ombordtagande av passagerares
            handbagage och post i mindre omfattning, 3) lättare rengöring
            där sådan kan anse ingå i sjömannens åligganden, 4) för besättningens
            förplägnad erforderligt arbete. Beträffande — — — lända till efterrättelse.
          </p>
          <p>
            8 $.
          </p>
          <p>
            Ordinarie arbetstid — — -— varom nyss nämnts.
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-011.pdf"/>
          <p>
            Motioner i Andra kammaren, Nr 399. 11
          </p>
          <p>
            3 KAP.
          </p>
          <p>
            Ordinarie — — — närtrafik.
          </p>
          <p>
            9 $. Nyttjas — — — dygn i följd, dock att sjöman som ej tillhör
            ekonomipersonalen å passagerarefartyg icke' må såsom ordinarie
            arbete åläggas skeppstjänst under längre tid än 9 tim- mar per
            dygn eller högst 54 timmar per vecka.
          </p>
          <p>
            4 KAP. Säkerhetstjänst — — — övertidsarbete. 10 $. Utöver — -—
            — särskild ersättning. 11 $. Utöver — — — skeppstjänst (övertidsarbete).
            12 $. Till övertidsarbete — —-— — förrätta arbete. 13 $. 1 mom.
            Ersättning — — — fritid. 2 mom. Övertidsersättning — — — hel halvtimme.
            3 mom. Vid övertidsarbetets — — — helgfria dygn. 5 KAP.
          </p>
          <p>
            Övriga bestämmelser.
          </p>
          <p>
            14 $. Innehåller — — — därutinnan. 15 $. För varje — — än nordsjöfart.
            16 $. Befälhavare — — — å fartyget. 17 $. Tillsyn — — — av Konungen.
            18 $. Befälhavare — — — dagsböter.
          </p>
          <p>
            Lika med befälhavare straffes redare, där förseelsen skett med
            hans vet- skap och vilja.
          </p>
          <pb facs="riksdagen-motions-pdf/data/1938/mot_1938__ak__399/mot_1938__ak__399-012.pdf"/>
          <p>
            12 Motioner i Andra kammaren, Nr 399.
          </p>
          <p>
            19 $. Bryter — — — dagsböter. 20 $. Har befälhavare — — — ekonomiavdelningen.
            21 $. Åsidosätter — — — kronor. 22 8. Allmän — — — sägs. 23 &amp;.
            Om — — — tillämpning. 24 $. Om — — — tillämpning. 25 $.
          </p>
          <p>
            Böter som ådömas enligt denna lag tillfalla Handelsflottans Pensionsan-
            stalt.
          </p>
          <p>
            Denna lag träder i kraft den 1 januari 1939. Vederbörande — —
            — ombord.
          </p>
          <p>
            Stockholm den 22 mars 1938.
          </p>
          <p>
            Carl Lindberg i Stockholm.
          </p>
          <p>
            387705, Stockholm, Isaac Marcus Boktryckeri-Aktiebolag, 1938.
          </p>
        </div>
      </div>
    </body>
  </text>
</TEI>
