<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__491/mot_1938__ak__491-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 491. 9
          </p>
          <p>
            Nr 491.
          </p>
          <p>
            Av herr De Geer i Lesjöfors, med anhållan i anledning av Kungl.
            Maj:ts proposition nr 286, med förslag till lag om se- mester
            m. m., om utredning angående en kalender- reform i syfte att minska
            antalet helgdagar.
          </p>
          <p>
            Några principiella erinringar mot förslaget om lagstadgad semester
            (Kungl. Maj:ts proposition nr 286) torde icke göras från näringslivets
            sida. Alla äro eniga om, att vår tids rastlösa arbete kräver en
            längre semester än hittills. Att den fastslås till minimum 12
            dagar och att betalning utgår under den- samma opponerar man sig
            ej heller emot. Däremot resas betänkligheter mot en del detaljer
            i det föreliggande lag- förslaget. Dessa gälla företrädesvis behovet
            av en smidigare övergång än den som förutses i Kungl. Maj:ts förslag.
            Med anledning härav komma sannolikt från olika håll förslag att
            framföras, vilka syfta till en successiv övergång till 12-dagars
            semester. Att detta ur näringslivets synpunkt är i hög grad önskvärt,
            råder ej den ringaste tvekan om. Särskilt gäller detta exportindustrien,
            som icke äger möjlighet att kompensera en ökad belast- ning av
            stegrade löner eller andra förmåner genom prisstegring å sina
            pro- dukter. I den mån, den medgiver sådana, måste de motvägas
            genom ratio- nalisering eller andra besparingsåtgärder. Hittills
            har detta gått bra, och så kommer väl även att gå i framtiden,
            men härför kräves tid. Gent emot detta krav från näringslivet
            att vinna tid står givetvis ett önske- mål från de anställdas
            sida att så snart som möjligt komma i åtnjutande av hela semesterförmånen.
            Jag tror, att båda dessa önskemål på ett lyck- ligt sätt kunna
            förenas, om semesterlagen sammankopplas med ett annat, många gånger
            tidigare framfört reformförslag, nämligen frågan om indrag- ning
            av de tre enkla helgdagarna trettondagen, Marie bebådelsedag och
            Kristi himmelsfärdsdag. Från industriens sida har det länge varit
            ett önskemål, att dessa helgdagar indroges och ersattes med exempelvis
            tre le- diga lördagar under sommaren, d. v. s. en form av Englands
            bankholidays. Om de nu i stället sammankopplas med ökad semester,
            göra de ju samma tjänst. Allmänheten torde nog merendels icke
            känna till vilka olägenheter dessa helgdagar ofta förorsaka inom
            industrien. Tänk exempelvis på ett järnverk! I de flesta av dess
            avdelningar arbetas med ugnar, som det van- ligen tager flera
            timmar att elda upp. Om dessa helgdagar infalla på en tisdag eller
            en fredag, måste driften därför ligga nere under den mellan- liggande
            måndagen eller lördagen. Det lönar sig nämligen icke att elda
            upp ugnarna för endast en dags drift. På samma sätt är det inom
            flera andra industrier, som arbeta med värmeugnar. Flera skäl
            finnas sålunda för att lösa denna fråga i samband med lagstiftning
            på semesterns område.
          </p>
          <p>
            Bihangq till riksdagens protokoll 1938. 4 saml. Nr 488—491. 2
          </p>
          <pb facs="riksdagen-motions-pdf/data/1938/mot_1938__ak__491/mot_1938__ak__491-002.pdf"/>
          <p>
            10 Motioner i Andra kammaren, Nr 491.
          </p>
          <p>
            Ur de anställdas synpunkt torde ingen opposition förefinnas mot
            en dy- lik reform. Tvärtom hör man ofta uttalas, att de nämnda
            helgdagarna och härvid särskilt trettondagen och Marie bebådelsedag
            komma olägligt. De infalla under en tid, som är mindre lämplig
            för ledighet så väl med hänsyn till årstiden som med tanke på
            den starka koncentration av andra helgdagar vid samma tillfälle.
            Jag är exempelvis tämligen övertygad om, att flertalet industriarbetare
            här i landet hellre skulle arbeta på trettondagen än att gå miste
            om en dagsförtjänst genom obligatorisk ledighet. Hänsyn bör i
            detta fall även tagas till andra länder, med vilka vi måste konkurrera
            på världsmarknaden. Flertalet av dessa ha redan avskaffat här
            berörda helgdagar för länge sedan eller också ha de aldrig haft
            dem. I Eng- land är sålunda varken nyårsdagen, trettondagen, Marie
            bebådelsedag, Kristi himmelsfärdsdag eller midsommardagen helgdagar.
            Det är onekli- gen ett rimligt krav från vår industri, att den
            i detta hänseende önskar lik- ställighet med sina konkurrenter
            på världsmarknaden, när den genom den förestående semesterlagen
            pålägges tunga bördor. I anslutning till ovanstående får jag därför
            hemställa,
          </p>
          <p>
            att riksdagen hos Kungl. Maj:t anhåller, att skyndsam ut- redning
            verkställes i fråga om en kalenderreform i syfte att minska antalet
            av de nuvarande helgdagarna.
          </p>
          <p>
            Stockholm den 11 maj 1938.
          </p>
          <p>
            Gerard De Geer,
          </p>
          <p>
            Lesjöfors.
          </p>
          <p>
            388066, Stockholm, Isaac Marcus Boktryckeri-Aktiebolag, 1938.
          </p>
        </div>
      </div>
    </body>
  </text>
</TEI>
