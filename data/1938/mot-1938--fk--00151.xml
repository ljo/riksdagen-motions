<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__151/mot_1938__fk__151-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 151. 15
          </p>
          <p>
            Nr 151.
          </p>
          <p>
            Av herr Myrdal, om ökat anslag till kurser i sexualundervisning
            för lärare.
          </p>
          <p>
            I en motion nr 230 i andra kammaren förra året hemställde fröken
            Hes- selgren m. fl. om en ökning av antal fortbildningskurser
            i sexualundervis- ning för lärare med den motiveringen, att kursernas
            antal på intet vis mot- svarade antalet sökande, att detta än
            mindre skulle bli fallet då kurserna öppnades även för lärare
            i folkskolan samt att det vore av största betydelse, att lärarkåren
            vore väl förberedd för de ökade krav, som skulle komma att ställas
            på densamma, när det gällde undervisning på detta område. Statsutskottet
            avstyrkte emellertid motionen under framhållande av, att en ökning
            av antalet kursdeltagare i så måtto tillgodosetts, att i statsverks-
            propositionen förutsatts, att antalet elever per kurs skulle ökas
            från 40 till 530, så att 100 kursdeltagare skulle kunna mottagas
            mot förut 80 samt att skolöverstyrelsen, som ju som central skolmyndighet
            hade bästa möjligheten att bedöma behovet, ej yrkat på flera kurser.
            Riksdagen följde utskottet och avslog det reservationsvis framförda
            kravet på en något mindre ökning än vad motionärerna begärt. Emellertid
            har det under den gångna sommaren visat sig, att antalet sö- kande
            till kursen i fråga, trots ökningen i antal per kurs, vida överstigit
            an- talet av dem, som kunde mottagas. Skolöverstyrelsen har med
            anledning härav hemställt, att trenne kurser i sexualundervisning
            skulle få hållas nä- sta sommar. Styrelsen framhåller, att en
            sådan åtgärd även skulle möjliggö- ra en ändamålsenligare förläggning
            till tiden. Samtidigt hemställer skolöver- styrelsen om en ökning
            av arbetsdagarna per kurs från nu 5 till 6. Departe- mentschefen
            har tillstyrkt sistnämnda anordning, men ej ansett sig kunna förorda
            den begärda ökningen av antalet kurser. Anledningen härtill synes
            ha varit önskan att hålla samtliga begärda fortbildningskurser
            inom ramen av ett härför befintligt anslag. Det måste emellertid
            framhållas, att ett extra anslag av 4,000 kronor för att därmed
            kunna möta kostnaderna för den av skolöverstyrelsen begärda tredje
            kursen i sexualundervisning är väl använda pengar. Lärarutbildning
            på detta område är en synnerligen viktig sak, för att ej den fostran
            av ung- domen, som här krävs, skall snedvridas. Från alla dem
            som sysselsatt sig med dessa svåra och ömtåliga problem har en
            vidgad och förbättrad upp- lysning påyrkats, och här räcker läkarkåren
            ej ensam till, den måste få hjälp av en förstående och upplyst
            lärarkår. Jag hänvisar vidare till den nyssnämnda motionen föregående
            år, till den debatt, som i fjol fördes i båda kamrarna, samt till
            befolkningskommissio- nens betänkande i sexualfrågan, i vars sista
            avdelning sexualupplysningen
          </p>
          <pb facs="riksdagen-motions-pdf/data/1938/mot_1938__fk__151/mot_1938__fk__151-002.pdf"/>
          <p>
            16 Motioner i Första kammaren, Nr 151.
          </p>
          <p>
            behandlas. Särskilt vill jag framhålla nödvändigheten av en vidgad
            och förbättrad sexualupplysning för nedbringandet av de kriminella
            aborternas fruktansvärt stora antal. I Danmark har den nya abortlagstiftningen
            di- rekt sammankopplats med en effektivisering av sexualupplysningen.
            Även i vårt land råder enighet bland de sakkunniga om den grundläggande
            bety- delsen av en sådan effektivisering. De värden för samhället
            och individer- na, det här gäller, har en helt annan storleksordning
            än de finansiella kost- nader, som kunna krävas. Med stöd av vad
            som ovan framhållits hemställer jag,
          </p>
          <p>
            att antalet kurser i sexualundervisning ökas till tre samt att
            anslaget med anledning härav ökas från 8,000 kronor till 12,000
            kronor. Stockholm den 23 januari 1938.
          </p>
          <p>
            Gunnar Myrdal.
          </p>
          <p>
            887200. Stockholm, Isaac Marcus Boktryckeri-Aktiebolag, 1938.
          </p>
        </div>
      </div>
    </body>
  </text>
</TEI>
