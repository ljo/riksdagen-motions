<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__121/mot_1939__ak__121-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 121. 11
          </p>
          <p>
            Nr 121.
          </p>
          <p>
            Av herrar Hedlund i Häste och Hedlund i Östersund, om anstäl-
            lande av en amanuens i 18 lönegraden med hel daglig
          </p>
          <p>
            tjänstgöringstid vid länsarkivet i Östersund.
          </p>
          <p>
            I bilaga till 1939 års statsverksproposition, åttonde huvudtiteln,
            har under punkt 7: Landsarkiven m. m.: Avlöningar, förslagsanslag,
            bl. a. upptagits till avlöningar till icke-ordinarie personal,
            grundavlöningar, ett förslags- anslag å 43 000 kronor. I skrivelse
            den 24 september 1938 har riksarkivet föreslagit en höjning av
            anslagsmedlen för grundavlöningar m. m. till icke-ordinarie personal
            vid länsarkivet i Östersund med 1 750 kronor för anställande av
            en ama- nuens i 18 lönegraden. Å det angivna stället i statsverkspropositionen
            har detta äskande ej upptagits. I underdånigt yttrande den 30
            november 1927 angående landsarkiv- organisationens utsträckning
            till de norrländska länen framlade riksarkivet förslag till personalstat
            för länsarkivet i Östersund och framhöll därvid, att »en fullt
            kompetent befattningshavare, som kan inträda i förestånda- rens
            ställe, alltid måste finnas vid länsarkivet». I sitt underdåniga
            yttrande rörande detta riksarkivets förslag anförde statskontoret
            (statsverksproposi- tionen 1929) såsom sin mening, att det med
            hänsyn till länsarkivets be- gränsade omfattning vore tillräckligt,
            »att åtminstone tillsvidare till biträde åt länsarkivarien anställes
            en befattningshavare med reducerad tjänstgö- ring. Ersättning
            till denne torde icke behöva upptagas högre än med hälften av
            avlöningen till extra-ordinarie befattningshavare i lönegraden
            B 18 (löneklass 20) eller med ungefär 3000 kronor». Riksdagen
            fattade beslut i överensstämmelse med detta statskontorets förslag
            och anslags- posten har allt sedan dess varit 3 000 kronor. Statskontorets
            förslag innebar tydligen, att en första amanuens skulle anställas
            med halvtidstjänstgöring, men att frågan om ökning av tjänst-
            göringstiden senare skulle prövas. Det visade sig emellertid omöjligt
            att finna en kompetent kraft för denna halva tjänst. Såsom länsarkivariens
            biträde har, med i regel fem timmars daglig tjänstgöringstid,
            tjänstgjort en såsom historisk forskare verksam skriftställare,
            herr Janrik Bromé, som saknar formell kompetens och som nu, sedan
            han erhållit annat uppdrag, åtnjutit omfattande tjänstledigheter
            och avser att lämna sin befattning vid länsarkivet. Länsarkivarien
            i Östersund har i framställning till riksarkivet angående medelsbehovet
            för budgetåret 1939/40 bl. a. framhållit, att behovet av en förstärkning
            av anslaget till icke-ordinarie personal under året 1937/38
          </p>
          <pb facs="riksdagen-motions-pdf/data/1939/mot_1939__ak__121/mot_1939__ak__121-002.pdf"/>
          <p>
            12 Motioner i Andra kammaren, Nr 121.
          </p>
          <p>
            blivit allt mer påtagligt. Han framhåller särskilt, att en amanuens
            från annat landsarkiv tjänstgjort såsom vikarie under närmare
            två månader, då länsarkivarien på grund av sjukdom icke kunde
            uppehålla sin tjänst, och härför uppburit nära 500 kronor i rese-
            och traktamentsersättning. Länsarkivarien fortsätter: »Till slut
            vill jag framhålla, att det torde vara helt uteslutet, att i en
            stad av Östersunds storlek finna någon kompetent person — således
            med filosofie licentiat- eller juris kandidatexamen — som vill
            taga anställning med halv daglig tjänstgöringstid. Endast om en
            amanuens med full kompetens och hel daglig tjänstgöringsskyldighet
            an- ställes, kan länsarkivet fylla de i instruktionen för arkivet
            stadgade ar- betsuppgifterna.» I skrivelsen den 24 september 1938
            ger riksarkivet sitt livliga förord till länsarkivariens förslag
            och vitsordar de uppgifter, som länsarkivarien läm- nat angående
            de svårigheter, som följt av den gällande ordningen såväl då fråga
            varit om anskaffande av biträde åt länsarkivarien som då, under
            vakanser eller eljest något längre ledigheter för länsarkivarien,
            vikariats- frågor skolat regleras. »De gjorda erfarenheterna underbygga
            alltså enligt riksarkivets tanke på det kraftigaste sätt länsarkivariens
            förslag om an- visande av medel till den nya tjänsten.» Statskontoret
            har (i utlåtande den 5 november 1938) med hänsyn till vad som
            anförts till stöd för detta för- slag icke velat motsätta sig,
            att medel för ändamålet äskades av riksdagen. I statsverkspropositionen
            meddelas ingen motivering till Kungl. Maj:ts av- slag å det gjorda
            äskandet. Till frågans belysning kan dessutom meddelas, att under
            det nu löpande budgetåret länsarkivet saknat föreståndare vid
            tvenne tillfällen, då läns- arkivarien på grund av sjukdom ej
            kunnat uppehålla sin tjänst. Under hänvisning till vad som ovan
            anförts hemställes,
          </p>
          <p>
            att riksdagen måtte besluta, att förslagsanslaget Lands- arkiven
            m. m.: Avlöningar till icke-ordinarie personal: a) Grundavlöningar
            m. m. måtte utgå med ett i förhållande till Kungl. Maj:ts förslag
            så förhöjt belopp att en amanu- ens i 18 lönegraden med hel daglig
            tjänstgöringstid kan anställas vid länsarkivet i Östersund.
          </p>
          <p>
            Stockholm den 21 januari 1939.
          </p>
          <p>
            P. S. Hedlund. Verner Hedlund.
          </p>
          <p>
            Centraltryckeriet, Esselte ab. Stockholm 1939 940460
          </p>
        </div>
      </div>
    </body>
  </text>
</TEI>
