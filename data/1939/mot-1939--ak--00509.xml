<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__509/mot_1939__ak__509-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 509. 3
          </p>
          <p>
            Nr 509.
          </p>
          <p>
            Av herr Tengström, i anledning av Kungl. Maj:ts proposition,
            nr 282, angående överenskommelse om skyddet av Ålandsöarnas neutralitet.
          </p>
          <p>
            I propositionen nr 282 begär Kungl. Maj:t riksdagens samtycke
            till en överenskommelse om skyddet av Ålandsöarnas neutralitet
            i huvudsaklig överensstämmelse med de preliminära texter, som
            återgivas i en propositio- nen åtföljande bilaga B. I anledning
            härav få vi i korthet anföra några synpunkter på problemet. Det
            är enligt vår uppfattning ställt utom allt tvivel, att åtskilliga
            av de an- strängningar, som i olika avseenden gjorts och göras
            av svenska regeringar för att åstadkomma och vidmakthålla goda
            relationer mellan Sverige och vårt östra grannland, äro förtjänta
            av den svenska opinionens moraliska stöd och uppmuntran. I den
            mån, som dessa åtgärder syfta till att varaktigt öka Sveriges
            säkerhet, definitivt orientera Finland i västlig riktning och
            för kom- mande generationer bevara svensk kultur och svenskt språk
            även inom den finska statens gränser måste de hälsas med tillfredsställelse.
            Vi utgå därvid från den enligt vårt förmenande självklara förutsättningen,
            att den svenska utrikesledningen icke genom att utnyttja tillfälliga
            stämningslägen söker bibringa svensk opinion och svensk riksdag
            den övertygelsen att det är svenska intressen som kräva samarbete
            i en viss fråga för stunden på be- kostnad av säkerhet i olika
            avseenden för framtiden. Den kungl. proposi- tionens innehåll
            har — sett mot bakgrunden av denna förutsättning — icke övertygat
            oss om nödvändigheten eller ens lämpligheten av de däri föreslagna
            åtgärderna. Till endast för rätt kort tid sedan var den svenska
            av folkets flertal omfattade åsikten den, att konventionen av
            1921 angående Ålandsöarnas icke-befästande och neutralisering
            gav vårt land den relativt största tryggheten, samtidigt som självstyrelselagen
            gav ålänningarna ett värn för deras språkkultur och rasmedvetande.
            Det är f. n. omöjligt att till fullo överblicka konsekvenserna
            av ett bifall till den kungl. propositio- nen. Så mycket torde
            dock vara visst, att det kungl. förslaget skapat oviss- het och
            framkallat oro hos många svenskar med hänsyn till framtiden. Vad
            den militära sakkunskapen angår, är den splittrad. Den omständig-
            heten, att den »officiella» sakkunskapen argumenterat, som regeringen
            öÖöns- kat, är ett faktum av regitekniskt värde. Med andra militära
            rådgivare i lika hög ställning kunde resultatet ha blivit ett
            helt annat. Det torde icke vara ur vägen att påpeka, att framstående
            militärer hävda att avspärrningen av Bottenhavet, som ju är ett
            av de viktigaste militärstrategiska syftena med de föreslagna
            åtgärderna ur svensk synpunkt, kan säkerställas redan på grundvalen
            av Ålandskonventionens nuvarande bestämmelser. Härvid bör ihågkommas,
            att hela det för allmän trafik framkomliga farvattnet mellan
          </p>
          <pb facs="riksdagen-motions-pdf/data/1939/mot_1939__ak__509/mot_1939__ak__509-002.pdf"/>
          <p>
            4 Motioner i Andra kammaren, Nr 509.
          </p>
          <p>
            den svenska ön Understen och skäret Märkeskallen i Södra Kvarken
            — allt- så huvudvägen till Bottenhavet — är ett svenskt territorialvatten,
            som alltså kan utan överenskommelse med främmande makt spärras
            redan nu av svenska stridskrafter. Dessa utomofficiella militära
            synpunkter synas oss värda allt beaktande. Det är också ett känt
            faktum, att prominenta lant- och sjömilitärer anse, att effektiva
            åtgärder mot försök att ockupera Åland kunna vidtagas redan utan
            ändring av 1921 års konvention. Om så är förhållandet, faller
            ju den viktigaste förutsättningen för den nya överenskommelsen.
            Vi mena därför, att under förhandenvarande omständigheter nödvändigheten
            icke tvingar Sverige till så radikala åtgärder som de föreslagna.
            Att befästningsplanen skulle vara önskvärd i syfte att befrämja
            Finlands orientering åt Norden är tänkbart. Men realpolitiska
            hänsyn till Sveriges egna framtida intressen, bl. a. till önskvärdheten
            av att sådan åtgärder und- vikas, som i sig innesluta möjligheten,
            ja sannolikheten av en kommande irritation, måste anses vara för
            oss avgörande. Finlands nordiska oriente- ring i dag är säkerligen
            betingad av realpolitiska skäl av olika slag. Sveri- ges bifall
            till befästningsplanen torde icke i längden komma att spela en
            så dominerande roll för upprätthållandet av denna nordiska orientering,
            som ofta göres gällande. Med hänsyn till vad vi ovan anfört, få
            vi härmed hemställa,
          </p>
          <p>
            att riksdagen måtte avslå den kungliga propositionen nr 282.
          </p>
          <p>
            Stockholm den 19 maj 1939. C. G. Tengström.
          </p>
          <p>
            I motionens syfte instämma:
          </p>
          <p>
            O. E. Sandberg. Andreas Nilsson, Norrlångträsk.
          </p>
          <p>
            Stockholm 1939. Kungl. Boktryckeriet, P. A. Norstedt &amp; Söner.
            392128
          </p>
        </div>
      </div>
    </body>
  </text>
</TEI>
