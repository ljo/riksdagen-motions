<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__285/mot_1939__fk__285-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 285. 5
          </p>
          <p>
            Nr 285.
          </p>
          <p>
            Av herrar Wistrand och Holmström, i anledning av Kungl. Maj:ts
            proposition med förslag till lag angående ändring i vissa delar
            av lagen den 14 juni 1907 (nr 36 s. 1) om nytt-
          </p>
          <p>
            janderätt till fast egendom, m. m.
          </p>
          <p>
            I proposition nr 166 föreslår Kungl. Maj:t riksdagen att antaga
            vid pro- positionen fogat förslag till lag om medling i hyrestvister.
            Enligt lagförslaget äger Konungen på framställning av kommun förordna
            att i kommunen skall finnas en nämnd med uppgift att medverka
            till bi- läggande av hyrestvister. Av nämndens ledamöter, vilka
            skola vara tre jämte suppleanter för dem, förordnas ordföranden
            av socialstyrelsen. De båda ledamöterna utses av kommunens beslutande
            myndighet. En ledamot skall äga eller förvalta till uthyrning
            avsedd fastighet; den andre ledamoten må ej äga eller förvalta
            sådan fastighet. För att nämnden skall kunna tillvinna sig förtroende
            och respekt hos hyresmarknadens båda parter, är det uppenbarligen
            av stor vikt, att parterna själva kunna utöva ett visst inflytande
            på valet av ledamöter. Sålunda har byresgästernas riksförbund
            föreslagit, att i lagtexten borde föreskrivas skyl- dighet för
            valkorporationen att, där fastighetsägare- eller hyresgästorgani-
            sation finnes å platsen, av dessa infordra förslag till ledamöter
            i nämnden. Detta förslag synes oss böra lända till efterföljd,
            allra helst som man torde kunna utgå ifrån att partsorganisationer
            komma att finnas på de orter, där överhuvud behov uppkommer att
            tillsätta nämnd. Åtskillig diskussion har förekommit beträffande
            vilka kvalifikationer man skall fordra av den nämndledamot som
            skall företräda hyresvärdsintresset. En reservant inom hyreslagstiftningskommittén
            föreslog, att ledamoten i fråga skulle såväl äga som förvalta
            till uthyrning avsedd fastighet. Med en dylik kvalifikation uteslutas
            de som visserligen förvalta men icke äga fastighet. Det lär icke
            kunna betvivlas, att man därmed avskär sig från möjlighet att
            åt medlingsarbetet förvärva synnerligen dugande personer. Å andra
            sidan kan det icke förbises, att det är av stor vikt, att det
            enskilda hyresvärdsintresset blir tillbörligen företrätt inom
            nämnden. Det synes där- för påkallat, att det i lagtexten eller
            eljest kommer till tydligt uttryck, att hyresvärdsrepresentanten
            skall genom förvaltning av till uthyrning i för- värvssyfte avsedd
            fastighet i enskild ägo ha gjort sig känd för sådan insikt och
            erfarenhet i dylik förvaltning, att han kan i nämnden företräda
            de en- skilda fastighetsägarnas intressen. Att socialstyrelsen
            skall hava att utse ordförande synes oss icke vara ett alldeles
            lämpligt arrangemang. MHyreslagstiftningskommittén hade föresla-
          </p>
          <pb facs="riksdagen-motions-pdf/data/1939/mot_1939__fk__285/mot_1939__fk__285-002.pdf"/>
          <p>
            6 Motioner i Första kammaren, Nr 285.
          </p>
          <p>
            git, att denna befogenhet skulle utövas av K. B. Det torde väl
            också kunna anses givet, att K. B. har sådan närmare kännedom
            om de lokala och per- sonliga förhållandena, som gör K. B. lämpligare
            än socialstyrelsen att utse ledamöter. Lämpligt synes för övrigt
            också vara att K. B. jämväl skall hava att utse nämndens övriga
            ledamöter. Med åberopande av vad sålunda anförts hemställa vi,
          </p>
          <p>
            att riksdagen måtte antaga ifrågavarande lagförslag med det förtydligande
            och de ändringar, som ovan antytts, och hemställa vi tillika,
            att den härav betingade omredigeringen av lagtexten måtte verkställas
            inom vederbörande utskott.
          </p>
          <p>
            Stockholm den 1 april 1939.
          </p>
          <p>
            Karl Wistrand. Nils Holmström.
          </p>
        </div>
      </div>
    </body>
  </text>
</TEI>
