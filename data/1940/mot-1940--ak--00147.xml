<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__ak__147/mot_1940__ak__147-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 147. 15
          </p>
          <p>
            Nr 147.
          </p>
          <p>
            Av herr Lindahl, angående företagares skyldighet att anmäla driftsnedläggelse.
          </p>
          <p>
            Tryggandet av landets folkförsörjning står just nu i ännu högre
            grad än tidigare i första planet för de samhälleliga strävandena.
            I försörjnings- frågan spelar ju tillgången till arbete en framstående
            roll och det är ett stort samhällsintresse att medborgarna erhålla
            en kontinuerlig inkomst, eller att i vart fall avbrotten i inkomsterna
            genom arbetslöshet bli så få och korta som möjligt. För att här
            uppnå bästa resultat böra alla krafter som i detta avseende kunna
            ha betydelse samarbeta. För vinnande av större planmässighet i
            överflödig arbetskrafts förflytt- ning liksom om så är görligt
            för förhindrande av påtänkt driftsnedläggelse borde företagarna
            ha skyldighet att i god tid till statliga och kommunala myndigheter
            göra anmälan om när ett företag ämnar stoppa driften, antingen
            det nu gäller ett längre avbrott i densamma eller definitiv nedläggning.
            Jag betvivlar inte utan att i viss utsträckning dylik anmälan
            redan lämnas men fall inträffa då nyheter av detta slag, vilka
            djupt ingripa i arbetares och anställdas men även i kommunernas
            liv, förmedlas genom någon notis i tidningspressen vilken inflyter
            ganska omedelbart före det datum då driften stoppas för alltid.
            Detta kan ändå gälla företag som sedan många årtionden tillbaka
            varit i verksamhet. En ordning av omskriven beskaffen- het kommer
            helt naturligt att försvåra de åtgärder till mildring av den hårda
            övergångstiden som nu kan vidtagas av de statliga eller kommunala
            organen. Uraktlåtenheten att anmäla driftens nedläggning kan äventyra
            eventuella anordningar för åtminstone provisoriskt fortsatt drift,
            då före- tagarna kanske på ett tidigt stadium sålt rättigheterna
            till tillverkningen åt annat håll. Även omplaceringen av arbetare,
            vars ålder inte är högre än att sysselsättning inom andra företag
            kan erhållas, försvåras genom att anmälan om deras entledigande
            inte i tillräckligt god tid ingått. De här påtalade förhållandena
            ha utförligt behandlats i rationaliserings- utredningens betänkande,
            vilket också utmynnar i förslag om företagares. skyldighet att
            anmäla driftsnedläggning. I bilaga C i betänkandets del I heter
            det i $ 2 om förslag till förordning följande: »Beslutar arbetsgivare,
            som driver industriell verksamhet, att helt eller delvis nedlägga
            driften vid ett arbetsställe eller med avseende å densamma genomföra
            annan åtgärd, som leder till ej blott tillfälligt avskedande av
            arbetare och anställda, ålig- ger det honom, därest minst femtio
            arbetare och anställda kunna antagas bliva berörda av åtgärden,
            att om sitt beslut ofördröjligen eller senast tre:
          </p>
          <pb facs="riksdagen-motions-pdf/data/1940/mot_1940__ak__147/mot_1940__ak__147-002.pdf"/>
          <p>
            16 Motioner i Andra kammaren, Nr 147.
          </p>
          <p>
            månader före det avskedandena börja verkställas göra anmälan
            till veder- börande huvudkontor inom den offentliga arbetsförmedlingen,
            som har att vidarebefordra anmälningen till socialstyrelsen, eller,
            därest arbetsgivaren med hänsyn till företagets ekonomiska intressen
            anser anmälan ej böra komma till allmän kännedom, direkt till
            socialstyrelsen. Tillika skall ar- betsgivare i fall här avses
            vara skyldig att på begäran av socialstyrelsen meddela de uppgifter,
            som kunna erfordras för fallets bedömande.» Undertecknad motionär
            anser att här berörda fråga just nu har den allra största aktualitet.
            Tidsförhållandena ställa bestämda krav på att folkför- sörjningen
            fungerar så friktionsfritt som möjligt. Jag tillåter mig därför
            föreslå,
          </p>
          <p>
            att riksdagen måtte i skrivelse till Kungl. Maj:t anhålla om
            förslag till riksdagen i anslutning till vad rationalise- ringsutredningen
            anfört angående företagares skyldighet att anmäla driftsnedläggelse.
          </p>
          <p>
            Stockholm i januari 1940.
          </p>
          <p>
            Lars Lindahl.
          </p>
          <p>
            Tullbergs tryckeri, Esselte ab. Stockholm 1940 027184
          </p>
        </div>
      </div>
    </body>
  </text>
</TEI>
