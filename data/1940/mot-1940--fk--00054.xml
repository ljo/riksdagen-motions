<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__54/mot_1940__fk__54-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 54. 5
          </p>
          <p>
            Nr 64.
          </p>
          <p>
            Av herr Hansson, Sven, m. fl., angående ändrade be- stämmelser
            rörande val av vägstämmoombud:
          </p>
          <p>
            De svårigheter och olägenheter, som ett deltagande i val av vägombud
            med det nuvarande systemet innebär, ha så småningom framträtt
            allt mera, särskilt i kommuner med stort ytinnehåll. Man kan därvidlag
            erinra om det kända förhållandet, att flera av övre Norrlands
            socknar till ytvidden äro större än vart och ett av syd- och mellan-Sveriges
            län. Då valet enligt gällande lag skall förrättas å kommunalstämman
            och denna i regel hålles å kyrkoplatsen, blir det mycket besvärligt
            för de röstberättigade, som bo ute i socknen, att infinna sig
            till valet. Dessa svårigheter torde förefinnas även på andra håll
            i landet, om icke i samma grad som i övre Norrland. Visserligen
            medger lagen, att fullmakt får användas. Men det är icke alla
            gånger säkert, att lämpligt val- ombud kan erhållas, till vilken
            valmannen med fullt förtroende kan lämna sin fullmakt. Dessutom
            är med nuvarande bestämmelser, när röstning sker, valhemligheten
            ej effektivt skyddad. Då erfarenheten visar, att dessa val i en
            viss utsträckning företagas genom omröstning, framstår det nuvarande
            val- systemet såsom mycket olämpligt, vilket också erkänts av
            konstitutions- utskottet vid 1938 års riksdag (utlåtande nr 13
            sid. 4). En ändring av lagen bör sålunda komma till stånd. Detta
            torde kunna ske på ett mycket enkelt sätt. Exempelvis därigenom,
            att lagen ändras så, att ifrågavarande val icke sker å kommunalstämman
            utan i de olika — för politiska och kommunala val — inrättade
            valdistrikten. Enligt nu gällande lag skickas vägröstlängden efter
            justeringen i de olika valdistrikten in till kommunalstämmans
            ordförande, som använder denna röstlängd vid valet, i de fall
            då röstning sker vid stämman. Om lagen ändrades i så måtto, att
            valet alltid skulle ske genom röstning och denna röstning verkställdes
            ute i valdistrikten, vore det endast att låta vägröstlängden ligga
            kvar hos valnämndens ordförande, tills valet skulle för- rättas.
            De personer, som hade rösträtt enligt längden, finge då blott
            infinna sig hos valnämnden i hemorten och behövde ej kosta på
            sig en dyrbar resa till kyrkoplatsen. I samband härmed kunde lagen
            ändras så, att endast äkta makar ägde rätt att rösta för varandra.
            Med utgångspunkt från de synpunkter, som här framförts, vore det
            önsk- ligt, att de spörsmål, berörande väglagens utformning, som
            här berörts, gjordes till föremål för en allsidig utredning. Den
            ifrågasatta utredningen borde då främst omfatta: 1) huruvida icke
            val av vägombud bör ske genom direkt röstning, förlagd till de
            olika för politiska och kommunala val inrättade valdistrikten,
            och alltid ske genom val enligt proportionell metod;
          </p>
          <pb facs="riksdagen-motions-pdf/data/1940/mot_1940__fk__54/mot_1940__fk__54-002.pdf"/>
          <p>
            6 Motioner i Första kammaren, Nr 54.
          </p>
          <p>
            2) valförrättare borde då vara valnämnden i respektive valdistrikt;
            3) sammanräkning av rösterna och fördelning av mandaten borde
            ske på samma sätt som föreskrives för kommunalfullmäktigeval,
            om ej annan enklare metod kunde befinnas lämplig; 4): endast äkta
            makar borde äga rätt att med fullmakt rösta för varandra. Under
            hänvisning till vad här ovan anförts hemställes alltså,
          </p>
          <p>
            att riksdagen måtte i skrivelse till Kungl. Maj:t hemställa,
            att Kungl. Maj:t måtte verkställa en utredning av de spörsmål
            rörande nu gällande bestämmelser om val av vägombud, som här ovan
            berörts, samt för riksdagen framlägga det förslag, vartill utredningen
            kan giva anledning.
          </p>
          <p>
            Stockholm den 23 januari 1940.
          </p>
          <p>
            Sven V. Hansson. Torsten Caap. Verner Söderkvist. Lage Svedberg.
            C. F. Carlström.
          </p>
        </div>
      </div>
    </body>
  </text>
</TEI>
