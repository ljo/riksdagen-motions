<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__142/mot_1940__fk__142-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 142. 3
          </p>
          <p>
            Nr 142.
          </p>
          <p>
            Av herr Lindhagen, om ett återupptagande av den gamla frågan
            om resande av ett nationalmonument framför riks- dagshuset.
          </p>
          <p>
            Släktet orienterar sig mot en nytid, givetvis motsträvigt, men
            ingen undgår de eviga lagarna. Det finnes en donation till uppförandet
            av ett nationalmonument i Stock- holm. En officiellt betonad kommitté
            är tillsatt för donationens förverk- ligande. Kronprinsen är ordförande
            och undertecknad har en gång invalts av stadsfullmäktige till
            ledamot i kommittén. En tävlan utlystes om förslag till monument.
            Många sådana inkommo, men befunnos icke antagabara. Det enda,
            som väckte uppmärksamhet i lan- det och lever kvar i erinringarna
            och genom avbildningar, var ett utkast, som återgav Moder Svea
            sittande på sin tron i vårdslös halvslummer med ett sovande lejon
            vid sina fötter samt på stolkarmarnas avslutningar två käcka avbilder
            av Gustav II Adolf och Karl XII i krigshumör. År 1928 motionerade
            Värner Rydén i riksdagen om ordnandet av platsen framför riksdagshuset
            samt resandet där av det länge påtänkta nationalmo- numentet.
            Såsom monument föreslog han en Engelbrektstaty. Vid samma riksdag
            väcktes av mig en motion, att riksdagen ville anhålla om underhand-
            lingar med Stockholms stad om ordnandet av trakten kring riksdagshuset
            samt uppförande framför det av ett nationellt mänsklighetsmonument.
            Riksdagen beslöt en skrivelse med begäran om samverkan mellan
            regering- en och Stockholms stad till ett ordnande av riksdagshusets
            omgivningar. Riksdagen uttalade sig ej om monumentet, och något
            nytt ordnande av plat- sen har icke trots utlyst tävling kommit
            till stånd. I sammanhang med den- na debatt sammanträdde även
            förenämnda förvaltare av donationsfonden för ett nationalmonument
            till rådplägning. Men något förslag av de äldre och ett par ytterligare
            förslag ansågos icke fylla måttet. Den stora platsen framför riksdagshuset
            står fortfarande tom. Fordom restes natlionalmonumentet gemenligen
            över segerfreder. Det vore en lyst- ring mot världsfred genom
            humanism att nu i stället resa det svenska natio- nalmonumentet
            i dessa tider, den mörkaste vi haft sedan mycket länge, över alla
            de Nordens offerväsen, som givit sitt liv för Nordens frihet och
            själv- bestämningsrätt och därmed även för världsfreden. Bidrag
            till omkostnaderna ligga i den svenska donationen, som nu lär
            uppgå till cirka 400,000 kronor. Det bör också kunna påräknas
            att från svensken Alfred Nobels stiftelse i Norge för ändamålet
            erhålla ett eller två av de fredspris, som enligt mitt i stadgarna
            upptagna förslag kunna avsättas
          </p>
          <pb facs="riksdagen-motions-pdf/data/1940/mot_1940__fk__142/mot_1940__fk__142-002.pdf"/>
          <p>
            4 Motioner i Första kammaren, Nr 142.
          </p>
          <p>
            för andra fredsändamål än prisutdelning. Därtill kunna väl förväntas
            andra frivilliga bidrag. Förslaget från 1928 alt monumentet skulle
            vara ett uttryck för både det nationella och det mänskliga hör
            till den konstnärliga utformningen. In- skriptionerna kunna vara
            många. Jag föreslår och önskar: »Detta monu- ment restes av Sveriges
            riksdag till minne av de finnar, svenskar, norrmän och danskar
            som i kriget 1939— = till lands, i luften och på haven givit sitt
            liv för Norden och världsfreden». Såsom en erinran om den senare
            bör på en annan sida av monumentet inristas: »Vandrare, som går
            här förbi, kom ihåg, att den internationella rättsordningen och
            en enig mänsklighet väntar även på Dig»&gt;. Något annat krigsemblem
            bör ej få förekomma än eventuellt bilder av bombplanens, ubåtarnas
            och kanonernas barbari. Det hemställes alltså,
          </p>
          <p>
            att riksdagen — till förverkligande av den gamla föresat- sen
            att resa ett Nationalmonument framför riksdagshuset — ville uppdraga
            åt kommitterade för uppdraget att framlägga förslag till ett sådant
            monument med det huvudsakliga syfte, som i motionen framställts.
          </p>
          <p>
            Då detta förslag är ett riksdagens ärende och tillika har ett
            utpräglat ut- rikespolitiskt syfte, hemställes, att det remitteras
            till ett ständigt utskott.
          </p>
          <p>
            Stockholm den 23 januari 1940.
          </p>
          <p>
            Carl Lindhagen.
          </p>
          <p>
            407178. Stockholm, Isaac Marcus Boktryckeri-Aktiebolag, 1940.
          </p>
        </div>
      </div>
    </body>
  </text>
</TEI>
