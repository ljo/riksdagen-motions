<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__144/mot_1940__fk__144-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 144. 3
          </p>
          <p>
            Nr 14.
          </p>
          <p>
            Av herr Herlitz m. fl., i anledning av Kungl. Maj:ts proposition
            med förslag till ändrad lydelse av $$ 5, 6, 25 och 43 regeringsformen
            samt $ 38 riksdagsordningen.
          </p>
          <p>
            Enligt RF 8 5 ankommer det på Konung och riksdag att genom en
            gemen- samt stiftad lag bestämma ej blott statsdepartementens
            antal, utan även varje departements benämning och huvudsakliga
            verksamhetsområde; Konungen bestämmer endast om den närmare fördelningen
            av ärendena departementen emellan. I Kungl. Maj:ts proposition
            nr 33 förslås härutinnan den ändring, att endast departementens
            antal skall bestämmas genom lag, medan det där- emot skall tillkomma
            Konungen att bestämma departementens benämningar och fördelningen
            av ärendena dem emellan. Förslaget motiveras med önsk- värdheten
            att utan omgång, exempelvis vid ett regeringsskifte, kunna genom-
            föra en ändrad ärendesfördelning. Behovet av enklare och smidigare
            former för genomförande av organisato- riska förändringar skall
            ingalunda förnekas. Det vill emellertid synas, som om detta behov
            i tillräcklig mån bleve tillgodosett genom den i Kungl. Maj:ts
            förslag ingående bestämmelsen, att Konungen kan förordna annat
            statsråd att i departementschefens ställe föredraga de ärenden
            Konungen bestämmer. Denna bestämmelse möjliggör överflyttning
            av ärenden från en departements- chef till en annan och ger också
            tillfälle att, där så befinnes lämpligt, åt ett statsråd utan
            departement anförtro en grupp av ärenden, som i ett visst läge
            äro av särskild vikt och betydelse och anses böra, med avvikelse
            från vad normalt gäller, handläggas av en för uppgiften särskilt
            lämpad ledamot av statsrådet. Bestämmelsen lämnar sålunda, sedd
            i sammanhang med de föreslagna be- stämmelserna om de konsultativa
            statsråden, obegränsad möjlighet till en smidig anpassning av
            ärendesfördelningen mellan statsråden efter växlande förhållanden.
            Att propositionen härutöver lämnar ärendesfördelningen mellan
            departe- menten helt och hållet åt regeringens gottfinnande, ger
            däremot anledning till vissa erinringar. De förändringar, som
            härigenom möjliggöras, äro näm- ligen av helt annat och mera djupgående
            slag. Om genom Kungl. Maj:ts beslut ärenden överflyttas i större
            omfattning än nu är möjligt, d. v. s. i sådan myc- kenhet, att
            rubbning sker i departementens huvudsakliga verksamhetsområden,
            måste väl därmed i stor utsträckning följa, att tjänstemän, som
            varit betrodda
          </p>
          <pb facs="riksdagen-motions-pdf/data/1940/mot_1940__fk__144/mot_1940__fk__144-002.pdf"/>
          <p>
            4 Motioner i Första kammaren, Nr 144.
          </p>
          <p>
            med de överflyttade ärendena, tillika övergå från ett departement
            till ett annat, eventuellt att hela byråer på sådant sätt flyttas.
            En sådan omflytt- ning lär dock icke alltid kunna ske, redan av
            den anledningen att av en viss tjänstemans, eller en viss byrås,
            göromål endast en del anses böra överflyttas, medan andra kvarstanna.
            Under alla förhållanden lärer väl en ganska ge- nomgripande omreglering
            oftast bliva nödvändig. Man får icke förlora ur sikte, att varje
            sådan omreglering medför svårigheter. Ett departement är, liksom
            vilket ämbetsverk som helst, en enhet med sin fond av erfarenheter
            och kunskaper, sina traditioner, sina arbetsvanor, sina personliga
            förbindelser mellan befattningshavarna, sina förbindelser med
            allmänheten och olika grupper av medborgare. En sådan organism
            kan icke utan olägenhet sönder- brytas. Särskilt påtagligt är,
            att den administrativa apparatens effektivitet försvagas, om —
            såsom nyss antyddes — en ändrad ärendesfördelning nöd- vändiggör,
            att en med en viss grupp av göromål förtrogen tjänsteman nödgas
            överlämna dem till oerfarna krafter. Allt för »smidiga» omregleringar
            av departementen äro sålunda ägnade att försvaga kapaciteten hos
            den ad- ministrativa apparat, som står till statsrådens förfogande.
            Det säger sig självt, att sådana förändringar, varom här talats,
            trots olägen- heterna måste genomföras så snart de av sakliga
            skäl finnas påkallade. Men behovet av en lämplig arbetsfördelning
            mellan statsråden är icke alltid ett sådant skäl, då ju, såsom
            ovan visats, detta behov enligt förslaget kan till- godoses med
            bibehållen departementsindelning, därigenom att flera statsråd
            såsom föredragande bliva verksamma inom samma departement. Det
            kan därför varken anses lämpligt eller behövligt att låta exempelvis
            en nytillträdande regering på egen hand vidtaga den omstöpning
            av den departementala organisationen, som den kan finna lämplig.
            Ledamöterna av en nytillträdande regering lära väl ofta hava en
            ganska ofullständig kännedom om departementsarbetet och rätt begränsade
            förutsättningar att bedöma de- partementala organisationsfrågor.
            Tidpunkten för ett regeringsskifte kan av denna anledning knappast
            anses vara det lämpliga ögonblicket för företa- gande av organisatoriska
            förändringar. Härtill kommer, att det under en ny regerings första
            tid måste anses alldeles särskilt angeläget, att ärendena — om
            vilka de nya departementscheferna ofta nog blott äga ringa kännedom
            — handhavas av just de tjänstemän, som äro bäst förtrogna med
            dem.
          </p>
          <p>
            Det viktigaste synes sålunda vara, att regeringen väl — på sätt
            ovan an- givits — får frihet att företaga erforderliga justeringar
            i göromålens fördel- ning mellan statsråden — och dessutom naturligtvis
            får behålla möjligheten
          </p>
          <p>
            att inom lagens ram verkställa smärre överflyttningar departementen
            emel- lan — men att däremot bestämningen av departementens namn
            och huvud- sakliga verksamhetsområden får som hittills ankomma
            på Konung och riks- dag. Det säger sig självt, att sådana omregleringar
            av departementen, som en regering kan önska få i sinom tid genomförda
            på lagvägen, kunna, innan riksdagen blir i tillfälle att besluta,
            förberedas genom provisoriska överflytt- ningar av föredragningen
            i enlighet med vad ovan angivits.
          </p>
          <pb facs="riksdagen-motions-pdf/data/1940/mot_1940__fk__144/mot_1940__fk__144-003.pdf"/>
          <p>
            Motioner i Första kammaren, Nr 144. 5
          </p>
          <p>
            Då vi sålunda tillåta oss hävda, att riksdagen bör deltaga på
            samma sätt som hittills i frågor om den departementala organisationen,
            sker detta inga- lunda av hänsyn till traditionell ordning eller
            för att bevara någon liten rest därav (tidigare var som bekant
            departementsindelningen reglerad av rege- ringsformen). Vi anknyta
            fastmera till de praktiska synpunkter, som man nutilldags inom
            riksdagen i allmänhet anlägger på organisatoriska spörsmål. Det
            anses böra ankomma på riksdagen att ganska ingående fixera t.
            ex. omfattningen och beskaffenheten av centrala verks organisation,
            ärendenas fördelning mellan dem 0. s. v. Och på samma sätt är
            riksdagen van att bedöma liknande frågor beträffande departementen
            — frågor om nya tjäns- ters och nya byråers inrättande, ärendesfördelningen
            o. s. v. Kungl. Maj:ts förevarande förslag vilar däremot uppenbarligen
            på den förutsättningen, att riksdagen ej vidare skall äga att
            på nu ifrågavarande område göra sin makt över statsregleringen
            gällande: den skall sålunda ej vidare kunna bestämma, att i ett
            visst departement skola finnas så och så många byråer, så och
            så många tjänster o. s. v. Under det att Konungens allmänna makt
            över för- valtningsorganisationen i övrigt (enligt RF 88 4, 47
            och 89) kan begränsas eller rent av göras illusorisk genom den
            av riksdagen företagna statsregle- ringen, är det meningen att
            efter den föreslagna ändringen av RF 8 5 riks- dagen icke i statsregleringsväg
            skall få inlåta sig på några beslut, som binda Kungl. Maj:ts däri
            stadgade handlingsfrihet. Den av Kungl. Maj:t före- slagna ordningen
            innebär sålunda ett iögonenfallande avsteg från de sed- vanor,
            som gälla inom statsregleringen. På nu angivna skäl vilja vi föreslå
            den ändring i Kungl. Maj:ts förslag, att riksdagen liksom hittills
            skall deltaga i bestämmandet av ej blott de- partementens antal,
            utan även deras benämningar och huvudsakliga verk- samhetsområden.
            Under åberopande av vad nu anförts tillåta vi oss hemställa,
          </p>
          <p>
            att riksdagen vid bifall i övrigt till Kungl. Maj:ts förslag
            i propositionen nr 33 måtte däri vidtaga den ändring, att RF 8
            5 och RO 3 38 erhålla följande lydelse: RF 8 5. För särskilda
            grenar av rikets styrelse skola fin- nas statsdepartement till
            det antal, som bestämmes genom en av Konungen och riksdagen gemensamt
            stiftad lag, vilken tillika angiver varje departements benämning
            och huvudsak- liga verksamhetsområde. Den närmare fördelningen
            av ärendena, departementen emellan, bestämmes av Konungen genom
            en särskilt utfär- dad, offentligen kungjord stadga.
          </p>
          <p>
            För varje — — — = Kungl. Maj:ts förslag — — — ären- dena. RO
            8 38, 2. Utskottet skall — — — = Kungl. Maj:ts för- slag — — —
            om statsdepartementen och om antalet statsråd
          </p>
          <p>
            Bihang till riksdagens protokoll 1940. 3 saml. Nr 143—144. 2
          </p>
          <pb facs="riksdagen-motions-pdf/data/1940/mot_1940__fk__144/mot_1940__fk__144-004.pdf"/>
          <p>
            Motioner i Första kammaren, Nr 144.
          </p>
          <p>
            utan departement, om kommandomål, — — — = Kungl. Maj:ts förslag
            — — — behandling.
          </p>
          <p>
            Stockholm den 14 februari 1940.
          </p>
          <p>
            Nils Herlitz. Per Gustafsson. Georg Andrén. Sam Larsson. Ruben
            Wagnsson. Knut Petersson. J. B. Johansson. Ivar Ekströmer. C.
            P. V. Gränebo. N. Gärde.
          </p>
          <p>
            Stockholm 1940. Kungl. Boktryckeriet P. A. Norstedt &amp; Söner.
            400621
          </p>
        </div>
      </div>
    </body>
  </text>
</TEI>
