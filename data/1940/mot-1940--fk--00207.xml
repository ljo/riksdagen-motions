<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__207/mot_1940__fk__207-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 207. 1
          </p>
          <p>
            Nr 207.
          </p>
          <p>
            Av herr Ekströmer, i anledning av Kungl. Maj:ts proposition angående
            anslag till åtgärder för arbetsmarknadens reglering m. m.
          </p>
          <p>
            Med anledning av förenämnda proposition får jag anföra följande:
          </p>
          <p>
            Departementschefens uttalanden å sid. 39 och följande samt i
            andra av- snitt av propositionen ge vid handen, att han tänkt
            sig, att åtgärderna för ar- betslöshetens bekämpande i huvudsak
            skulle få samma karaktär som under tidigare, fredligare förhållanden,
            d. v. s. beredskapsarbeten, reservarbeten, kon- tantunderstöd
            ete., och av Bil. A till propositionen, till vilken departements-
            chefen hänvisar, får man en någorlunda föreställning om arten
            av de arbeten, som torde vara ifrågasatta: vägarbeten, avloppsledningar
            o. dyl. Visserligen omnämner departementschefen å sid. 43 möjligheten
            att överflytta arbetskraft till militära anläggningsarbeten, men
            detta sker mera i förbigående och man får det intrycket, att dylika
            arbetsobjekt på grund av vissa svårigheter för överflyttning av
            arbetskraft endast i mindre utsträckning och så att säga mera
            lokalt skulle vara ifrågasatta.
          </p>
          <p>
            Men det synes mig som om de nu rådande tidsförhållandena skulle
            giva anledning till eftertanke, huruvida icke ovan nämnda civila
            arbeten, som säker- ligen väl skulle tåla uppskov, i största möjliga
            utsträckning borde utbytas mot militära och då i huvudsak sådana
            som avse vårt fasta gränsförsvar.
          </p>
          <p>
            Väl vet jag, att ofantligt mycket av dylika arbeten verkställts
            och alltjämt pågår, men förvisso kan man i detta avseende nu ej
            göra för mycket. De olyckor, som drabbat våra närmaste grannländer,
            tala sitt tydliga språk. Våra hamn- städer, även sådana som hittills
            ansetts fullständigt betydelselösa, t. ex. kunna behöva befästningsanläggningar
            till skydd för överraskande anfall. Likaså andra, måhända nu i
            strategiskt avseende viktiga städer och orter. Och jag tror, att
            svenska folket skulle känna en viss trygghet, om vi i övre Norrland
            t. ex. i Tornedalen kunde åvägabringa en fast försvarslinje av
            sådan styrka och ett sådant djup, att vi med förhållandevis ringa
            stridskrafter kunde hålla stånd mot en motståndare med onda avsikter,
            vilka maktmedel han än kunde utveckla.
          </p>
          <p>
            Vår försvarsvilja är fast och orubblig. Men den måste också stödjas
            av materiella resurser, och det synes mig då självklart, att den
            arbetskraft, som nu på grund av vår avstängdhet från yttervärlden
            efter allt att döma i stor utsträckning blir ledig, blir använd
            till stärkandet av vårt försvar. Civila ar- beten måste skjutas
            i bakgrunden och de befarade svårigheterna för överflytt- ning
            av arbetskraft få övervinnas — med den senaste tidens möjligheter
            att Bihang till riksdagens protokoll 1940. 3 saml. Nr 207. 1
          </p>
          <pb facs="riksdagen-motions-pdf/data/1940/mot_1940__fk__207/mot_1940__fk__207-002.pdf"/>
          <p>
            2 Motioner i Första kammaren, Nr 207.
          </p>
          <p>
            hastigt och enkelt ordna ändamålsenliga förläggningar torde de
            för övrigt icke vara så stora som man vid ett ytligt betraktande
            föreställer sig.
          </p>
          <p>
            Med hänvisning till vad ovan anförts får jag alltså hemställa,
          </p>
          <p>
            att riksdagen ville med godkännande av Kungl. Maj:ts pro- position
            nr 236 uttala, att de anslagna medlen kr. 18,000,000 : — måtte
            i huvudsak användas för anordnande av militära arbeten avseende
            vårt fasta försvar och att sålunda vägarbeten och dylika mera
            civila arbeten, som gott tåla uppskov, endast i un- dantagsfall
            få ifrågakomma.
          </p>
          <p>
            Stockholm den 11 maj 1940.
          </p>
          <p>
            Ivar Ekströmer.
          </p>
          <p>
            Stockholm, Tryckeriaktiebolaget Tiden, 1940
          </p>
        </div>
      </div>
    </body>
  </text>
</TEI>
