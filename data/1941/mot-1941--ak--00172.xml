<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__172/mot_1941__ak__172-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, Nr 172.
          </p>
          <p>
            Nr 172.
          </p>
          <p>
            Av herr Hansson i Vännäsby m. fl., angående statsbidrag till
            ian- dets kommuner för kostnader, som föranledas av den
          </p>
          <p>
            lokala kristidsförvaltningen.
          </p>
          <p>
            För förvaltningen av de särskilda angelägenheter, som den nuvarande
            kris- tiden föranlett, ha speciella primärkommunala organ måst
            bildas. Dessa or- gan utgöras av kristidsnämnder, familjebidragsnämnder,
            luftskyddsnämnder, inkvarteringsnämnder och utrymningshjälpsnämnder.
            Den verksamhet, som dessa organ utöva, är reglerad i särskilda
            författningar och får anses vara av huvudsaklig statlig karaktär.
            Detta framkommer även av det faktum, att vissa statliga förvaltningsorgan
            ha tilldelats betydande befogenheter med av- seende å det sätt,
            varpå dessa organ skola utses, kontrolleras och avlönas. Ord-
            förande i kristidsnämnd och suppleant för honom utses sålunda
            av vederbö- rande kristidsstyrelse, som även bestämmer antalet
            ledamöter i nämnden. Ordföranden i kristidsnämnd skall enligt
            författningen avlönas med skäligt belopp. Det åligger vederbörande
            kommun att till ledamot av kristidsnämnd, vilken betungas med
            arbete av sådan omfattning att ersättning därför bör utgå, bestämma
            skäligt arvode ävensom att i övrigt anvisa medel för nämn- dens
            verksamhet. Beslut i dessa frågor skall utan dröjsmål delgivas
            kristids- styrelsen. Om denna därvid finner, att högre avlöning
            till ordföranden eller högre arvode till ledamot än vad kommunen
            bestämt bör utgå eller har kom- munen för annat ändamål, som avses
            i författningen, anvisat för lågt belopp, eller har kommunen underlåtit
            att anvisa medel för ändamål, som avses i författningen, äger
            länsstyrelsen bestämma beloppet eller föranstalta att er- forderlig
            åtgärd varder på kommunens bekostnad vidtagen. Länsstyrelsen kan
            även förelägga lämpligt vite och fälla till sådant vite. Genom
            dessa stad- ganden ha kommunerna således blivit ålagda att bevilja
            ersättning för vissa förtroendeuppdrag, en princip, som avviker
            från vad eljest som regel gäller härom. Det statliga inflytandet
            är således mycket betydande beträffande de kom- munala kristidsorganens
            organisation, och ingen torde vilja bestrida verk- samhetens betydelse
            ur statsnyttosynpunkt. Under sådana förhållanden kan det anses
            skäligt, att kommunerna tillerkännas bidrag av statsmedel till
            för- valtningskostnaderna för åtminstone kristidsnämnderna. Det
            kan erinras om att kommunerna under den av föregående världskrig
            orsakade kristiden erhöllo betydande bidrag av statsmedel för
            de förvalt- ningskostnader, som de dåvarande livsmedelsnämnderna
            föranledde. Sålunda disponerade folkhushållningskommissionen för
            budgetåret 1917—1918 över ett anslag å 3 miljoner kronor att fördelas
            å de olika kommunerna som bi-
          </p>
          <pb facs="riksdagen-motions-pdf/data/1941/mot_1941__ak__172/mot_1941__ak__172-002.pdf"/>
          <p>
            Motioner i Andra kammaren, Nr 172. d
          </p>
          <p>
            drag till kostnaderna för livsmedelsnämndernas verksamhet. Även
            hade ord- förandena i dessa nämnder tjänstebrevsrätt. Tanken har
            ej varit främmande för statsmakterna, att kommunerna även nu borde
            av statsmedel erhålla bidrag till de förvaltningskostnader, som
            den kommunala kristidsorganisationen orsakar. I sitt utlåtande
            över det till 1939 års lagtima riksdag framlagda förslaget till
            lag om skyldighet för kommun att fullgöra vissa av krig m. m.
            föranledda arbetsuppgifter framhöll sålunda första lagutskottet
            (sid. 7 i utl. nr 38): »Såsom framgår av propositionen läm- nades
            under världskriget anslag av statsmedel, som fördelades på livsmedels-
            nämnderna såsom bidrag till täckande av kostnaderna för handhavande
            av de av staten pålagda förvaltningsuppdragen. Särskilt blevo
            härigenom kom- munerna i s. k. överskottsområden tillgodosedda,
            vilket ansågs skäligt, enär de hade det minsta intresset av de
            statliga ingripandena. Enligt lagförslaget äro kommunerna pliktiga
            att bestrida kostnaderna för kristidsnämndernas verksamhet. Det
            torde icke vara uteslutet, att åtskilliga kommuner härige- nom
            kunna komma att åsamkas ganska betydande utgifter. Särskilt för
            mindre bärkraftiga kommuner måste en sådan utveckling framstå
            såsom mycket ailvarlig. Utskottet förutsätter med hänsyn härtill,
            att, därest lag- stiftningen bringas i tillämpning, statsmakterna
            tillse, i vad mån statsbidrag böra lämnas kommuner för deras nu
            ifrågavarande verksamhet.» Detta uttalande har emellertid ännu
            ej föranlett till någon direkt åtgärd. Emellertid har statsrådet
            och chefen för folkhushållningsdepartementet i sitt svar på en
            i andra kammaren framställd interpellation rörande kostna- derna
            för kristidsnämndernas verksamhet förklarat, att han anmodat livs-
            medelskommissionen att verkställa utredning rörande den av krisarbetet
            för- orsakade ekonomiska belastningen av kommunerna. (Riksdagens
            protokoll för Andra kammaren den 16 december 1940.) Det kan även
            framhållas, att i 1941 års statsverksproposition under 11:e huvudtiteln
            upptagits dels ett anslag till kristidsstyrelserna m. m. å kronor
            2488 000 dels kronor 148 000 såsom bidrag till förvaltningskostnaderna
            för Stockholms stads kristidsnämnd. Detta senare anslag har emellertid
            moti- verats av den omständigheten, att stadens kristidsnämnd
            i vissa avseenden fullgör de uppgifter, som ankomma på länens
            kristidsstyrelser. Det får således anses konstaterat, att statsmakterna
            icke äro främmande för en anordning att genom anslag av statsmedel
            bereda kommunerna skä- lig lättnad i den ekonomiska börda, som
            åvilar dem för deras insats i kris- tidsförvaltningen. Under sådana
            förhållanden är det angeläget, att frågan bringas till avgörande
            under innevarande riksdag och att riksdagen må sät- tas i tillfälle
            att i samband med behandling av 11:e huvudtiteln bevilja er- forderligt
            anslag. Det bör också kunna förväntas, att den av statsrådet och
            chefen för folkhushållningsdepartementet igångsatta ovannämnda
            utrednin- gen fortskridit så långt, att Kungl. Maj:t må kunna
            av innevarande riksdag äska för ändamålet erforderligt anslag.
            På grund därav hemställa vi,
          </p>
          <pb facs="riksdagen-motions-pdf/data/1941/mot_1941__ak__172/mot_1941__ak__172-003.pdf"/>
          <p>
            Motioner i Andra kammaren, Nr 172.
          </p>
          <p>
            att riksdagen må vid behandling av 11:e huvudtiteln un- der punkten
            14 om anslag till kristidsstyrelserna m. m. i skri- velse till
            Kungl. Maj:t anhålla, att Kungl. Maj:t måtte på- skynda verkställandet
            av den utlovade utredningen om stats- bidrag till landets kommuner
            för kostnader, som föranledas genom den lokala kristidsförvaltningen,
            samt till inneva- rande riksdag framlägga det förslag, som därav
            föranledes.
          </p>
          <p>
            Stockholm den 23 januari 1941.
          </p>
          <p>
            Eric Hansson.
          </p>
          <p>
            Ewald Lindmark.
          </p>
          <p>
            J. O. Gavelin.
          </p>
          <p>
            Gösta Skoglund.
          </p>
          <p>
            Jonas Eriksson, Frägsta.
          </p>
          <p>
            Anders Pettersson Dahl.
          </p>
          <p>
            Stig Janson i Frändesta.
          </p>
          <p>
            Joh. Nilson.
          </p>
          <p>
            Aron Gustafsson i Lekåsa.
          </p>
          <p>
            Victor J. Mattsson.
          </p>
          <p>
            D. Larsson, Hede. Elof Lindberg. Ivar Jansson, Kalix. Ernst Berg.
            Hildur Nygren. Gillis Olsson.
          </p>
          <p>
            K. A. Westman.
          </p>
          <p>
            Ellen Svedberg.
          </p>
          <p>
            Uddo R. Jacobson.
          </p>
          <p>
            E. Birke.
          </p>
          <p>
            O. E. Sandberg.
          </p>
          <p>
            Emil Petersson, Gäddvik.
          </p>
          <p>
            Ernst Hage.
          </p>
          <p>
            Lars Jonsson
          </p>
          <p>
            i Haverö.
          </p>
          <p>
            P. L. Persson
          </p>
          <p>
            i Undersvik.
          </p>
          <p>
            Hj. R. Nilson, Spånstad.
          </p>
          <p>
            Gust. Larsson, Julita.
          </p>
          <p>
            Axel Landgren.
          </p>
          <p>
            E. Thorell.
          </p>
          <p>
            . Oskar Åkerström.
          </p>
        </div>
      </div>
    </body>
  </text>
</TEI>
