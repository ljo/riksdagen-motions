<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__251/mot_1942__ak__251-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 251. 1
          </p>
          <p>
            Nr 251.
          </p>
          <p>
            Av herr Hansson i Vännäsby m. fl., i anledning av Kungl. Maj:ts
            proposition, nr 29, angående höjning av vissa postav- gifter m.
            m.
          </p>
          <p>
            I Kungl. Maj:ts proposition nr 29 vid årets riksdag föreslås
            en höjning av inrikes brevportot. Ifråga om motiveringen för detta
            förslag framhål- ler finansministern att »portohöjningar f. n.
            knappast anses påkallade för att ernå en tillfredsställande avkastning
            å det till postverket investe- rade kapitalet jämte en skälig
            vinstmarginal». I samband härmed anför finansministern: »En höjning
            av postavgifterna får därför karaktären av beskattning och hade
            enligt min mening ej bort ifrågasättas, därest normala förhållanden
            varit rådande. Då det för erhållande av balans mellan verkliga
            löpande inkomster och såsom normalt ansedda utgifter under nästa
            budgetår har visat sig nödvändigt att tillföra statsverket ökade
            intäkter icke blott genom höjning av de direkta skatterna och
            andra avgifter utan även genom en höjning av inkomsterna från
            statens affärsdrivande verksamhet, torde emellertid i nuvarande
            läge en mindre höjning av vissa av postverkets av- gifter kunna
            anses befogad.» Av propositionen framgår sålunda, att den föreslagna
            höjningen av vissa postavgifter har karaktären av beskattning
            i syfte att tillföra statsverket ökade inkomster. De betänkligheter,
            som man under normala förhållan- den kunde anföra mot en sådan
            åtgärd, betänkligheter som finansminis- tern synes dela, måste
            i dagens läge vika för statens behov av ökade in- komster. Så
            mycket nödvändigare är det emellertid då, att denna beskatt- ning
            så långt som möjligt drabbar rättvist och fördelas på olika kategorier
            av landets befolkning. Då förslaget endast omfattar riksbrevportot
            men icke räknar med en höjning av lokalportot ger det med hänsyn
            till sina verkningar det oför- delaktiga intrycket att ensidigt
            drabba landsbygden, vars befolkning i sär- skild utsträckning
            här blir skatteobjekt. Enligt undertecknade motionärers mening
            kan det därför ifrågasättas, huruvida det icke vore lämpligt att
            låta portohöjningen omfatta även lokalförsändelserna. Genom en
            sådan åt- gärd skulle statsverket tillföras ytterligare någon
            inkomstökning, och dess- utom skulle önskemålet om en rättvis
            fördelning av ifrågavarande beskatt- ning tillgodoses. Den principiella
            betydelsen av att hela landet, då denna fråga avgöres, behandlas
            lika ur beskattningssynpunkt framgår bl. a. därav att redan den
            i propositionen ifrågasatta höjningen av portosatserna måste komma
            att
          </p>
          <p>
            Bihang till riksdagens protokoll 1942. 4 saml. Nr 251. 1
          </p>
          <pb facs="riksdagen-motions-pdf/data/1942/mot_1942__ak__251/mot_1942__ak__251-002.pdf"/>
          <p>
            9 Motioner i Andra kammaren, Nr 251.
          </p>
          <p>
            drabba landsbygden särskilt hårt. Den därigenom vållade ökningen
            i om- kostnader spelar kanske ej så stor roll för den enskilde
            medborgaren — ehuru väl den även för honom har betydelse — men
            den kan väntas med- föra en ökad belastning av kommunerna, som
            i sitt utförande av många för staten angelägna uppgifter redan
            nu nödgas räkna med stora omkost- nader. Om höjningen av riksbrevportot
            alltså för landsbygden är en i och för sig ovälkommen åtgärd,
            för vars nödvändighet man dock måste böja sig, är det så mycket
            viktigare att rättvisesynpunkten tillgodoses. Då det gäller att
            bära de av tidsförhållandena nödvändiggjorda bördorna böra alla
            vara med. Landsbygden bör ej försättas i ett ogynnsammare läge
            än städerna och stadssamhällena.
          </p>
          <p>
            Det är i syfte att kunna medverka till såväl en sådan rättvis
            avvägning som en ytterligare ökning av statsverkets inkomster
            som vi vilja föreslå en mot det förändrade riksbrevportot svarande
            höjning även av avgifterna för lokala brevförsändelser. Som skäl
            häremot har från generalpoststy- relsen anförts, att en ökning
            av lokalportot »kan beräknas medföra en vä- sentligt större trafikminskning
            än vad fallet blir beträffande riksbreven, enär större möjligheter
            förefinnas att skicka ut räkningar m. m. med egna bud å samma
            ort än då de skola tillställas affärsförbindelser å annan plats».
            En fullt säker beräkning rörande omfattningen av en sådan befa-
            rad trafikminskning torde vara svår att åstadkomma. Även om man
            otvi- velaktigt måste räkna med en viss minskning torde enligt
            vår mening skäl dock föreligga till antagandet, att det av finansministern
            beräknade in- komstbeloppet skulle kunna få ett icke obetydligt
            tillskott genom den av oss föreslagna åtgärden. I detta sammanhang
            tillåta vi oss att fästa uppmärksamheten vid ett annat önskemål
            rörande postbefordringen på landsbygden. För de stads- liknande
            samhällen, som i regel finnas inom landsbygdskommunerna — i form
            av municipalsamhällen, bysamhällen o. s. v. — är det en olägenhet
            att de ej kunna tillgodogöra sig lokalportot. Därigenom att postbeford-
            ringen i dessa stadsliknande samhällen i allmänhet ombesörjes
            av lant- brevbärare måste de av dem behandlade försändelserna
            åsättas riksporto. Detta innebär för affärsmän och andra med omfattande
            brevväxling en påtaglig olägenhet, ägnad att fördyra deras omkostnader.
            Frågan är av ekonomisk betydelse även för kommunerna i deras bl.
            a. på grund av kris- förhållandena numera väsentligt ökade verksamhet.
            En hel del av de kommunala myndigheternas postförsändelser röra
            rent lokala angelägen- heter, kallelser till sammanträden, protokollsutdrag
            m. m. I den mån l1o- kalportot därvid icke kan utnyttjas medför
            detta en avsevärd fördyring även av kommunens omkostnader. Den
            fråga, som motionärerna här upptagit, är icke ny för riksdagen
            utan har förut varit föremål för övervägande. Vi erinra sålunda
            om att
          </p>
          <pb facs="riksdagen-motions-pdf/data/1942/mot_1942__ak__251/mot_1942__ak__251-003.pdf"/>
          <p>
            Motioner i Andra kammaren, Nr 251. S
          </p>
          <p>
            bevillningsutskottet vid 1922 års riksdag, i samband med att
            utskottet till- styrkte en motion om återinförande av det en tid
            upphävda lokalportot och på tal om 1917 års bestämmelse om innebörden
            av beteckningen lokal- befordran, gjorde bl. a. följande uttalande:
          </p>
          <p>
            »Inom utskottet har anmärkts, att för landsbygden nämnda bestämmel-
            ses tillämpning visat sig förenad med vissa olägenheter. Särskilt
            har fram- hållits såsom oskäligt, att brev, som inlämnades å en
            postanstalt på landet och tillställdes adressaten genom lantbrevbärare,
            icke kunde behandlas så- som lokalpost, även om den sträcka, som
            befordran med brevbärare om- fattade, vore mycket kort. Vidare
            har inom utskottet påpekats, att vid postbefordran mellan städer
            och till desamma hörande förstäder bestäm- melser om lokalpost
            icke tillämpats i vissa fall. Utskottet har ansett vad sålunda
            anförts vara värt beaktande och har därför velat fästa uppmärk-
            samheten på omförmälda förhållanden och uttala en önskan, att
            Kungl. Maj:t ville taga under övervägande frågan, huruvida och
            på vad sätt be- rörda intressen må kunna bättre än nu tillgodoses,
            samt att Kungl. Maj:t måtte, därest förhållandena finnas därtill
            föranleda, för riksdagen fram- lägga förslag till ändring av ovan
            återgivna bestämmelser.» Riksdagen fattade beslut i enlighet med
            vad utskottet hemställt, men först efter gemensam omröstning,
            varför bevillningsutskottets nyss åter- givna uttalande icke inflöt
            i riksdagens till Kungl. Maj:t avgivna skrivelse i ämnet.
          </p>
          <p>
            Vid 1925 års riksdag förekommo två motioner med förslag om ändring
            av de allmänna bestämmelserna rörande lokalbefordran av post,
            i syfte att landsbygden skulle i större utsträckning än vad dittills
            varit fallet komma i åtnjutande av de förmåner lokalportot medförde.
            I den ena av dessa motioner — nr 84 i andra kammaren och undertecknad
            av bl. a. den nu- varande kommunikationsministern hr Andersson
            i Rasjön — yrkades »att riksdagen måtte besluta hos Kungl. Maj:t
            begära förslag till sådan ändring av gällande bestämmelser i allmänna
            poststadgan rörande lokalbefordran, att försändelse som behandlas
            allenast av en fast postanstalt eller ock en- dast av lantbrevbärare
            må åsättas de lägre portoavgifter, som gälla för lo- kalbefordran»&gt;.
            I enlighet med bevillningsutskottets hemställan föranledde dessa
            motio- ner icke någon riksdagens åtgärd. Frågan återkom 1934 i
            samband med Kungl. Maj:ts proposition angående ändring i gällande
            bestämmelser rö- rande lokal postförsändelse. I motion nr 510
            i andra kammaren hemställ- des, »att riksdagen vid behandling
            av Kungl. Maj:ts proposition nr 53 med förslag till ändring i
            gällande bestämmelser rörande lokal postförsändelse måtte besluta
            sådana ändrade grunder, att en postanstalts adressområde och dess
            lokalportoområde komma att sammanfalla». I händelse detta yr-
            kande icke kunde bifallas hemställde motionärerna, »att riksdagen
            med avslag å Kungl. Maj:ts proposition nr 53 måtte begära ny utredning
            och förslag till bestämmelser rörande lokalporto med beaktande
            av att lands-
          </p>
          <pb facs="riksdagen-motions-pdf/data/1942/mot_1942__ak__251/mot_1942__ak__251-004.pdf"/>
          <p>
            4 Motioner i Andra kammaren, Nr 251.
          </p>
          <p>
            bygden i större grad än hittills kan bliva delaktig av den förmån,
            som lokalportot innebär». Bevillningsutskottet erinrade i sitt
            utlåtande nr 38 om vad det redan vid 1922 och 1925 års riksdagar
            framhållit, nämligen att gällande bestämmel- ser om lokalbefordran
            av post i tillämpningen äro förenade med vissa olä- genheter för
            landsbygdens vidkommande. Utskottet påpekade vidare, att det i
            motionen framställda förslaget anslöt sig nära till den tanke,
            som framfördes i motionen II: 84 vid 1925 års riksdag. Då sistnämnda
            mo- tion av såväl generalpoststyrelsen som av 1925 års bevillningsutskott
            an- sågs icke innebära en tillfredsställande lösning av frågan,
            kunde utskottet icke heller 1934 tillstyrka, att det i motionen
            framförda förslaget lades till grund för ett riksdagens beslut.
            Enligt den undersökning, som general- poststyrelsen vid denna
            tidpunkt gjorde om de ekonomiska verkningarna av förslaget, skulle
            detta ha medfört en inkomstminskning av 150 000— 200 000 kr. för
            år. Om den i motionen föreslagna lösningen av frågan va- rit ur
            postal synpunkt tillfredsställande, hade emellertid enligt utskottets
            uppfattning en inkomstminskning av denna storleksordning i och
            för sig icke behövt utgöra hinder för förslagets realiserande.
            I utskottsutlåtandet hette det vidare:
          </p>
          <p>
            »Spörsmålet om lokalportot påverkas för landsbygdens del jämväl
            av motoriseringen av postbefordringen. Frågan om en allmännare
            använd- ning för postbefordran av omnibusar och andra motorfordon,
            som av en- skilda användas i linjetrafik, är, enligt vad utskottet
            inhämtat, föremål för utredning inom generalpoststyrelsen. Därest
            i samband med denna ut- redning uppkommer förslag om en mera tillfredsställande
            lösning av lands- bygdens lokalportofråga än de förut vid skilda
            tillfällen framförda upp- slagen i ämnet, torde det kunna förväntas,
            att generalpoststyrelsen under- ställer Kungl. Maj:t vederbörliga
            förslag i ämnet. Med hänsyn härtill och då det torde ligga i Kungl.
            Maj:ts och generalpoststyrelsens intresse att medverka till en
            lösning av den sedan länge diskuterade frågan om lokal- porto
            för landsbygden, har utskottet icke funnit skäl biträda det i
            motio- nen alternativt framställda yrkandet om utredning och förslag
            i ämnet.» Som av dessa erinringar framgår har riksdagen alltså
            redan förut i olika sammanhang haft sin uppmärksamhet riktad på
            frågan om landsbygdens lokalporto. Då vi nu hemställa att frågan
            på nytt tages under omprövning äro vi väl medvetna om de svårigheter
            som möta försöken att åstadkomma en tillfredsställande lösning.
            Såsom en utväg att tillgodose landsbygdens önskemål i här berörda
            avseende kunde man måhända tänka sig socken- områden, poststationsområden
            eller andra lämpliga områden för lokalpor- tots tillämpning. Dessa
            och andra möjligheter kunna emellertid först vid en närmare undersökning
            klarläggas. Vi tillåta oss därför föreslå en utred- ning med syfte
            att i högre grad än hittills göra landsbygden delaktig av lokalportots
            förmåner. Då frågan, såsom här framhållits, har ekonomisk betydelse
            för såväl landsbygdskommunerna som många enskilda vore det
          </p>
          <pb facs="riksdagen-motions-pdf/data/1942/mot_1942__ak__251/mot_1942__ak__251-005.pdf"/>
          <p>
            Motioner i Andra kammaren, Nr 251.
          </p>
          <p>
            F 2
          </p>
          <p>
            önskvärt att utredningen och därav föranledda förslag komme snarast
          </p>
          <p>
            möjligt. Med stöd av det anförda hemställes,
          </p>
          <p>
            att riksdagen, med bifall i övrigt till Kungl. Maj:ts pro- position
            nr 29, ville besluta höjning av det lokala brevportot med 53 öre
            i fråga om lägsta viktsatsen och i övrigt i pro- portion till
            de i propositionen föreslagna portona å riks-
          </p>
          <p>
            försändelserna;
          </p>
          <p>
            samt att riksdagen i skrivelse till Kungl. Maj:t ville an- hålla
            om skyndsam utredning och förslag angående möjlig- heter för sockenområden,
            poststationsområden och annars tätt bebyggda orter att i större
            utsträckning utnyttja lokal-
          </p>
          <p>
            portot.
          </p>
          <p>
            Stockholm den 17 februari 1942.
          </p>
          <p>
            Eric Hansson. Albert Larsson. Birger Anderson i Mejstad. T. G.
            v. Seth. Brynolf Stattin. D. B. Blombäck. David Larsson, C. Oscar
            Nolin. Aron Gustafsson Hede. i Lekåsa. Eskil Eriksson. Sven Andersson,
            Per Persson, Vigelsbo. Norrby. And. Hilding. James I. A. Dickson.
            Rudolf Boman. And. Andersson, Arvid Jonsson. T. V. Lundell. Gisselås.
            Ewald Lindmark. Jon. N. Jonsson.
          </p>
          <p>
            Bihang till riksdagens protokoll 1942. 4 saml. Nr 251.
          </p>
        </div>
      </div>
    </body>
  </text>
</TEI>
