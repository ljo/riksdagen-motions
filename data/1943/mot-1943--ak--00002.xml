<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__2/mot_1943__ak__2-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 2.
          </p>
          <p>
            Nr 2,
          </p>
          <p>
            Av herr Nilsson i Kristinehamn m. fl., angående beredande åt
            enskilda av statslån till kontantinsatser i bostadsrätts- föreningar.
          </p>
          <p>
            Under rådande bostadskris ha bostadsrättsföreningarna kommit
            att spela en betydande roll i strävandena att säkra landets bostadsförsörjning.
            I städer och tättbebyggda samhällen landet runt ha flerfamiljhus
            uppförts av bostadsrättsföreningar eller fastigheter, som uppförts
            av enskilda, om- bildats till bostadsrättsföreningar. Betydande
            medborgargrupper ha genom köp av bostadslägenheter i sådan förening
            ordnat sin bostadsfråga. Emellertid är det inte alla förunnat
            att på denna väg kunna skaffa sig en tidsenlig bostad. Den kontanta
            insats på 5—15 ?/o av lägenhetens värde, som bostadsrättsföreningarna
            äro nödsakade avkräva vederbörande lägen- hetsspekulanter, lägger
            för många oöverstigliga hinder i vägen. Åtskilliga ha väl haft
            möjlighet att spara ett kapital, som kunnat komma till använd-
            ning för köp av en bostadslägenhet. Andra kunna kanska skaffa
            sig bor- gen för ett lån bland arbetskamrater eller vänner. Men
            för ett mycket stort antal finnas icke dessa möjligheter. Detta
            gäller framförallt de unga människor, som sätta bo och som redan
            genom bosättningen ådraga sig skulder. För många av dessa ter
            det sig säkerligen äventyrligt att öka skuldbördan även genom
            lån till en insats uti en bostadsrättsförening, vilket lån måste
            förräntas efter en ganska hög ränta och amorteras rela- tivt snabbt.
            Det är kanske heller inte alltid så lätt att finna villiga borgens-
            män under sådana förhållanden. Statsmakterna hava som bekant under
            senare år på mångahanda sätt medverkat till lösandet av bostadsfrågor
            av olika slag. Under den nu- varande krisen har detta skett i
            större utsträckning och på ett generösare sätt än någonsin tidigare.
            Det kan emellertid ifrågasättas, om det inte finns fog för att
            statens ordnande och hjälpande hand utsträckes även till dem,
            som gärna skulle önska lösa sin bostadsfråga genom köp av en lä-
            genhet uti en bostadsrättsförening, men som av ekonomiska skäl
            icke se sig någon möjlighet härtill på grund av ovan angivna förhållanden.
            Detta skulle kunna ske, synes det, efter ungefärligen samma principer,
            som kom- mit till användande i fråga om bosättningslånen. Genom
            uppläggande av en särskild lånefond för förmedling av lån till
            insatser uti bostadsrätts- förening skulle genom statsmakternas
            försorg ingen behöva se sig urstånd- satt att på denna väg skaffa
            sig bostad. En sådan statlig låneverksamhet skulle också komma
            de sämst ställda till godo och framförallt bli ett verk- samt
            stöd för unga människor vid familjebildningen.
          </p>
          <pb facs="riksdagen-motions-pdf/data/1943/mot_1943__ak__2/mot_1943__ak__2-002.pdf"/>
          <p>
            Motioner i Andra kammaren, nr 2. 3
          </p>
          <p>
            En låneverksamhet av detta slag skulle säkerligen hava flera
            goda verk- ningar med sig. Den regelbundna amorteringen av lånet
            utgjorde ju i själva verket ett sparande. Psykologiskt vore det
            säkerligen heller icke värdelöst, att allt större grupper av medborgare
            bleve ägare av den egna bostaden och komme att känna sig som sådana.
            För att en låneverksamhet av detta slag skall fylla en verklig
            uppgift erfordras dock, att lånens förräntning och amortering
            icke blir för be- tungande. Jämsides med detta lån har ju nämligen
            bostadsrättsinnehava- ren andra amorteringsskyldigheter för sin
            bostad. Lånen måste därför ut- lämnas mot en låg ränta och ges
            en relativt lång löptid. Riskerna med en låneverksamhet av angivet
            slag synas mycket väl kunna överskådas. Tillräcklig kontroll kan
            lätt erhållas. Exempelvis torde bo- stadsrättsföreningarna kunna
            anlitas som förmedlingsorgan. De kommu- nala instanser, som redan
            finnas för bosättningslånen, kunna eventuellt be- redas tillfälle
            att yttra sig även om det klientel, som kan komma i fråga för
            erhållande av dessa lån. Mot en låneverksamhet av detta slag kan
            kanske den invändningen gö- ras, att samma resultat skulle kunna
            ernås genom en höjning av de statliga tertiärlånens övre gräns.
            En så radikal åtgärd torde emellertid icke vara erforderlig. Som
            redan framhållits, torde många utan svårighet själva kunna åstadkomma
            medel till erforderlig kontantinsats. Det är säkerligen därtill
            värdefullt, att köparen av en lägenhet uti en bostadsrättsförening
            känner med sig, att han på ett eller annat sätt gjort en prestation
            för sin bostad och inte bara haft att flytta in och erlägga årsavgift.
            Det finns anledning befara, att staten och kommunerna för framtiden
            måste ägna en helt annan uppmärksamhet åt bostadsbehovets tillgodose-
            ende än vad som hittills varit nödigt. Här skisserade plan skulle
            säker- ligen kunna bli ett gott stöd i detta arbete. Med hänvisning
            till det anförda hemställes,
          </p>
          <p>
            att riksdagen måtte besluta att i skrivelse till Kungl. Maj:t
            hemställa om utredning — antingen genom redan befintligt organ
            eller genom särskilda sakkunniga — av frågan om på vilket sätt
            lån kan beredas enskilda till kontantinsatser uti bostadsrättsföreningar
            och formerna för en sådan verksamhet samt att av utredningen even-
            tuellt föranlett förslag snarast måtte föreläggas riksdagen.
          </p>
          <p>
            Stockholm i januari 1943.
          </p>
          <p>
            Gustaf Nilsson, Sven Andersson, Nils A. Larsson Kristinehamn.
            Göteborg. i Östersund.
          </p>
        </div>
      </div>
    </body>
  </text>
</TEI>
