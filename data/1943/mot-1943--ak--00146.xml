<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__146/mot_1943__ak__146-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 146. 1
          </p>
          <p>
            Nr 146.
          </p>
          <p>
            Av herr Hoppe m. fl., angående tillförande av sakkunskap från
            psykiatriskt utbildade barnläkare till skoldistrikt och barnavårdssamhällen.
          </p>
          <p>
            Tacksamt skall det erkännas, att samhället i vår tid — barnets
            århund- rade — gör mycket och gör mer än någonsin förr för att
            ge barnen, det upp- växande släktet, vård och fostran. Att mycket
            mer behövde göras, synes oss emellertid uppenbart — vi erinra
            om sådana önskvärda ting som barn- bespisning i skolorna, barnkrubbor,
            barnens i förskoleåldern omhänderta- gande i barnträdgårdar, stadsbarnens
            sommarvistelse på landet. Det är emellertid en sällan beaktad,
            en i stort sett försummad uppgift, som vi ville rikta uppmärksamheten
            på, och det är åtgärder för de många barn i Sveriges land, som
            ha svårt att finna sig tillrätta, att anpassa sig, de barn, vilkas
            fostran ställer hem, skola och samhälle inför de största svå-
            righeter. Det torde ej vara för mycket sagt, att det i vårt land
            i detta nu finnas många tusende barn, som äro verkligt besvärliga
            i hem, i skola och ute i livet och som också själva ha det mycket
            besvärligt. — Far och mor komma ohjälpligt till korta i sitt fostringsarbete;
            i hemmen äro barnen olydiga, uppstudsiga, krångliga; i skolan
            blir det snart likadant — i en klass kan ett sådant barn dag efter
            dag försvåra lärarens arbete, fördärva stäm- ningen, stjäla mycken
            tid från undervisningen och sänka hela klassens standard och arbetsresultat;
            ute i livet kunna sådana barn lätt komma på kant med människor,
            de bli ohågade och loja, likgiltiga för ordnat arbete eller drivas
            av en obetvinglig lust att bråka och bravera; andra bli lång-
            fingriga, börja snatta och dra så småningom andra med in på brottets
            bana. Och under allt detta ha de själva det mycket besvärligt.
            De känna på sig, att de ej äro väl sedda; alltför ofta bli de
            påminta om vilka stackare de äro och hur omöjliga, hur odugliga
            de äro. De åsyftade barnen ha verkligen mycket svårt att slå sig
            fram i livet. Många av dem bli mer eller mindre livsodugliga;
            många komma att falla det allmänna till last. Och det mest skrämmande:
            ur skaran av krångliga, misslyckade, ej anpassningsdugliga barn
            rekryteras i stor utsträckning våra brottslingar.
          </p>
          <p>
            Bihang till riksdagens protokoll 1943. 4 saml. Nr 146—151.
          </p>
          <pb facs="riksdagen-motions-pdf/data/1943/mot_1943__ak__146/mot_1943__ak__146-002.pdf"/>
          <p>
            2 Motioner i Andra kammaren, nr 146.
          </p>
          <p>
            Om många, ja, de flesta av dessa barn, som av sina fostrare betraktas
            som slöa, lata, uppstudsiga, krångliga, elaka, gäller det, att
            de lida av psykiska rubbningar, som bottna i arv eller miljö.
            Och uppfostringssvårigheterna komma just från dessa psykiska rubbningar.
            Det synes oss nu högeligen angeläget att på fullaste allvar ta
            upp frågan: Vad kan göras för att hjälpa dessa barn tillrätta?
            Det är vår mening, att mycket här kunde vinnas, om till hemmens,
            skolans och samhällets tjänst stod en skara psykiatriskt utbil-
            dade barnläkare. Sådana läkare ha uppenbarligen de bästa förutsättningar
            att förstå barnen, förstå varför de äro så litet anpassningsdugliga,
            så omöj- liga, så besvärliga, och de böra också bättre än någon
            annan kunna hjälpa dem tillrätta. Den antydda vägen är redan prövad
            även i vårt land. I Stockholm t. ex. utför »Rådgivningsbyrån för
            uppfostringsfrågor» ett utomordentligt fram- gångsrikt arbete
            i uppfostrans tjänst. Denna byrå står under ledning av en psykiatriskt
            utbildad barnläkare. Under de senaste åren ha c:a 800 barn årligen
            nyanmälts till byrån. Barnen anmälas dit av skolläkare, barnavårds-
            myndigheter, lärare, föräldrar o. s. v. Det synes av de gångna
            årens verk- samhet klart framgå, att hemmen, skolan och samhället
            i sin fostraregär- ning bland de svårfostrade barnen här fått
            en mycket välkommen och väl- behövlig hjälp. Vad Stockholms stad
            kan göra för sina barn, det orkar en liten kommun, ett litet skoldistrikt
            ej göra för sina barn. Skola de svårfostrade barnen i Sverige
            i stort få samma hjälp som de svårfostrade i Stockholm, måste
            nog statsmakterna gripa in. Kanske kunde saken ordnas så, att
            psykiatriskt utbildade barnläkare anställas länsvis med uppgift
            att stå länets samtliga skoldistrikt och barnavårdssamhällen till
            tjänst. Vi drista oss icke komma med något förslag om hur det
            hela skall organiseras, vi vilja blott energiskt hävda, att det
            är synnerligen önskvärt, att sådana barnläkare anställas i det
            allmännas tjänst i sådan omfattning, att varje skoldistrikt och
            varje barna- vårdssamhälle ha tillgång till den sakkunskap, som
            är nödvändig för att komma till rätta med problemet: de svårfostrade
            barnen. Det är vår bestämda uppfattning, att genom en åtgärd som
            den vi här rekommendera mycket värdefulla resultat skulle kunna
            vinnas. Många skulle få en ljusare barndom, skolans och lärarens
            gärning skulle ofta bli lättare och effektivare, många skulle
            på ett nytt sätt bli livsdugliga, många räddas till ett samhällsgagnande
            liv, många skyddas från att glida in på brottets bana — en i ungdomsfrågor
            väl förfaren man har nyligen förklarat, att vi skola aldrig kunna
            framgångsrikt ge oss i kast med det brännande problemet ungdomskriminaliteten,
            om vi ej vilja särskilt vårda oss om de barn, som förete psykiska
            rubbningar. Under hänvisning till vad vi så anfört få vi hemställa,
          </p>
          <pb facs="riksdagen-motions-pdf/data/1943/mot_1943__ak__146/mot_1943__ak__146-003.pdf"/>
          <p>
            Motioner i Andra kammaren, nr 146. 3
          </p>
          <p>
            att riksdagen ville hos Kungl. Maj:t anhålla om utred- ning snarast
            möjligt om åtgärder för att ge landets skoldi- strikt och barnavårdssamhällen
            i deras arbete med de svår- fostrade barnen tillgång till den
            sakkunskap, som psykia- triskt utbildade barnläkare besitta.
          </p>
          <p>
            Stockholm den 21 januari 1943.
          </p>
          <p>
            Thorvald Ekdahl. Henry Allard. K. G. Viklund.
          </p>
          <p>
            Andreas Nilsson, Norrlångträsk.
          </p>
          <p>
            Uddo R. Jacobson.
          </p>
          <p>
            Edvin Gustafsson.
          </p>
          <p>
            Einar Johansson.
          </p>
          <p>
            Fridolf Thapper.
          </p>
          <p>
            Walter Sundström.
          </p>
          <p>
            Verner Hedlund,
          </p>
          <p>
            Östersund.
          </p>
          <p>
            Carl Hoppe.
          </p>
          <p>
            Rolf Edberg. Harald Hallén. Judith Olsson.
          </p>
          <p>
            Hildur Nygren.
          </p>
          <p>
            Adolf Wallentheim.
          </p>
        </div>
      </div>
    </body>
  </text>
</TEI>
