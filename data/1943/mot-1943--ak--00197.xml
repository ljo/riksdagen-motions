<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__197/mot_1943__ak__197-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 197. 7
          </p>
          <p>
            Nr 197.
          </p>
          <p>
            Av herr Witzell m. fl., angående viss ändring i förordningen
            om mödrahjälp.
          </p>
          <p>
            I Kungl. Maj:ts förordning av den 11 juni 1937 om mödrahjälp
            heter det i 4'8 andra stycket: ”Mödrahjälp skall, där det kan
            ske, sökas i god tid före den väntade nedkomsten. Ingives ansökan
            senare än å sextionde dagen efter barnsbörden, må den icke upptagas
            till prövning”. Skulle emellertid nya behov yppa sig inom sex
            månader efter barnsbörden, kan en sökande, som inom 60 dagar efter
            barnets födelse inkommit med ansökan om mödrahjälp, ånyo göra
            framställning om utökad mödrahjälp. Ingenting hindrar således
            en sökande att upprepade gånger under 6-månaders- perioden inkomma
            med nya framställningar under förutsättning att den första framställningen
            inkommit inom föreskriven tid. ”Genom en dylik till- lämpning
            vinnes den fördelen, att även senare inträffade behov kunna till-
            godoses genom mödrahjälp”, heter det i den av kungl. socialstyrelsen
            utgivna ”Handbok för mödrahjälpsverksamheten” (sid. 88). En barnaföderska,
            som icke inom föreskriven tid — 2 månader efter bar- nets födelse
            — inkommit med en första ansökan om mödrahjälp, är däremot utestängd
            från möjligheten att få en ansökan prövad, även om för henne helt
            nya förhållanden och behov inträtt, sedan barnet blivit två månader
            gammalt. Detta förefaller icke vara rättvist. Lika väl som den,
            som inom 2-månaders- perioden ingivit ansökan, kan få nya förhållanden
            och behov ånyo prövade under ytterligare fyra månader, lika väl
            — synes det oss — borde den, som icke ingivit ansökan under de
            två första månaderna, kunna få en ansökan prövad under de återstående
            fyra månaderna, om hon nämligen kan påvisa, att helt nya och ändrade
            förhållanden inträtt. Endast om nya förhållanden inträtt, har
            den förstnämnda utsikter att få utökad mödrahjälp. Om nya förhållanden
            inträda för den sistnämnda, borde hon ha samma möjligheter. Resultatet
            kan i annat fall bli, att av tvenne mödrar, som vid barnets födelse
            och två månader därefter befinna sig i alldeles samma belägenhet,
            och båda skulle fått sina ansökningar avslagna, den ena därefter
            på grund av inträffade nya omständigheter blir tillerkänd mödrahjälp,
            därför att hon ingivit ansökan, medan den andra däremot är frånkänd
            möjligheten att få en ansökan prövad. Ett exempel torde måhända
            kunna belysa detta: Av två mödrar, vilkas män båda voro anställda
            i samma företag med all- deles samma inkomst, samma barnantal,
            och så långt det gick att bedöma samma ekonomiska ställning, sökte
            den ena mödrahjälp och fick sin ansökan
          </p>
          <pb facs="riksdagen-motions-pdf/data/1943/mot_1943__ak__197/mot_1943__ak__197-002.pdf"/>
          <p>
            8 Motioner i Andra kammaren, nr 197.
          </p>
          <p>
            avslagen. Den andra ingav däremot ingen ansökan, enär hon tyckte,
            att deras ekonomi var sådan, att de icke borde ta mödrahjälpen
            i anspråk. Tre månader efter barnens födelse blev den förstnämndas
            man tillfälligt arbetslös, medan den sistnämndas omkom vid en
            eldsvåda, där makarna dessutom förlorade all sin egendom. Den
            första ingav ny ansökan om mödrahjälp och blev tillerkänd sådan,
            medan den andra, på grund av förordningens bestämmelser, blev
            utan, trots att hon befann sig i ännu sämre belägenhet. Med stöd
            av vad vi sålunda anfört hemställes,
          </p>
          <p>
            att riksdagen i skrivelse till Kungl. Maj:t måtte göra fram-
            ställning om sådan ändring i mödrahjälpsförordningen, att an-
            sökan om mödrahjälp må kunna upptagas till prövning jämväl från
            sökande, som inom sexmånadersperioden åberopar nya omständigheter
            inträdda senare än två månader efter barnets födelse, oberoende
            av att hon icke inom de två månaderna in- givit ansökan om mödrahjälp.
          </p>
          <p>
            Stockholm den 15 januari 1943.
          </p>
          <p>
            Hugo Witzell. Lars V. Lindén. Martin Forsberg. Elsa Johansson.
            Disa Västberg. Kerstin Hesselgren.
          </p>
          <p>
            Carl Hoppe. Hildur Nygren. Blenda Björck.
          </p>
        </div>
      </div>
    </body>
  </text>
</TEI>
