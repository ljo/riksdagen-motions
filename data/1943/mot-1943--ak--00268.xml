<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__268/mot_1943__ak__268-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 268. 1
          </p>
          <p>
            Nr 268.
          </p>
          <p>
            Av herrar Staxäng och Hallén, angående bestämmelser om er- sättning
            till nämndemän.
          </p>
          <p>
            Enligt gällande bestämmelser om nämndemans rätt till ersätt-
            ning av statsmedel äger nämndeman vid resa för tjänstgöring vid
            allmänt tingssammanträde, lagtima ting eller särskilt sammanträde
            för tings avslu- tande åtnjuta resekostnadsersättning enligt allmänna
            resereglementet. Samma rätt till ersättning tillkommer nämndeman
            vid resa för tjänstgö- ring vid rannsakning med häktad person
            å urtima ting eller extra rätte- gångsdag under lagtima ting;
            i visst fall äger nämndeman vid sådan tjänst- göring även rätt
            till dagtraktamente. För inställelse vid sammanträde, som avses
            i lagen den 7 maj 1918 om särskilda tingssammanträden för handläggning
            av vissa mål och ärenden, äger nämndeman enligt lagen rätt till
            resekostnadsersättning. I fjolårets förslag till processlagreform
            upptogos inga bestämmelser om nämndemans rätt till ersättning.
            I motiven framhölls att i anledning av förslaget en viss omarbetning
            borde ske av nu gällande bestämmelser i detta avseende; som allmän
            regel borde stadgas att rätt till ersättning av statsmedel tillkommer
            nämndeman för tjänstgöring i häradsrätt, om ej för särskilt fall
            sådan ersättning skall gäldas av enskild part. Ersättning till
            nämndeman i stad med rådhusrätt förutsattes skola utgå efter samma
            grunder som i häradsrätt och bestridas av stadens medel. I motion
            II: 244 vid fjolårets riksdag yrkades, att riksdagen i samband
            med behandlingen av förevarande proposition måtte besluta, att
            dagtrakta- menten skulle utgå för nämndemansuppdrag. Motionären
            framhöll bland annat, att genom att dylik ersättning icke utgår
            måste vid val av nämnde- män tillses att endast sådana personer
            väljas, som äga ekonomiska förut- sättningar för att mottaga uppdraget.
            Därigenom hade möjligheten att fritt välja nämndemän bland de
            mest betrodda medborgarna väsentligt inskränkts. För att råda
            bot på detta uppenbara missförhållande hade åt- skilliga kommuner
            — ehuru laglig rätt därtill saknas — likväl anslagit medel för
            ersättning till sina nämndemän. Frågan om nämndemans rätt till
            ersättning har tidigare vid flera tillfällen varit föremål för
            statsmakternas uppmärksamhet. Sålunda anhöll riksdagen 1937 i
            skrivelse till Kungl. Maj:t om utredning och förslag rörande trakta-
            mentsersättning till nämndemän för tjänstgöring vid tingssammanträden.
            I skrivelsen anfördes, att riksdagen funnit skäl tala för att
            traktamentsersätt- ning beredes nämndemännen i samtliga de fall,
            då reseersättning utgår.
          </p>
          <p>
            Bihang till riksdagens protokoll 1943. 4 saml. Nr 268—273. i
          </p>
          <pb facs="riksdagen-motions-pdf/data/1943/mot_1943__ak__268/mot_1943__ak__268-002.pdf"/>
          <p>
            2 Motioner i Andra kammaren, nr 268.
          </p>
          <p>
            I statsverkspropositionen till 1938 års riksdag anmälde chefen
            för justitie- departementet, att den begärda utredningen igångsatts.
            I syfte att erhålla material för beräkning av kostnaderna för
            statsverket, därest nämndemän- nen bereddes traktamentsersättning,
            hade från domhavandena införskaffats uppgifter angående antalet
            tjänstgöringsdagar och resedagar för nämnde- männen år 1936. Enlig
            en med ledning av dessa uppgifter verkställd preli- minär beräkning
            skulle kostnaderna för traktamentsersättning komma att uppgå till
            i runt tal åtminstone 350,000 kronor. Sedermera anförde departe-
            mentschefen i statsverkspropositionen till 1939 års riksdag, att
            viss utred- ning i frågan verkställts men att han icke vore beredd
            att då framlägga något förslag. I statsverkspropositionen till
            1940 års riksdag yttrade de- partementschefen, att någon utsträckt
            rätt till ersättning åt nämndemän- nen för kostnader i anledning
            av tingsresor icke för det dåvarande syntes böra ifrågakomma.
          </p>
          <p>
            Första särskilda utskottet yttrade om denna motion: I likhet
            med vad riksdagen i ovanberörda skrivelse framhållit och med vad
            som anförts i nu ifrågavarande motion anser utskottet starka skäl
            tala för att traktamentsersättning beredes nämndemännen. Utskottet
            anser det viktigt för nämndens ställning i rättsskipningen, att
            nämndemansuppdraget icke övergår till en arvodesbefattning utan
            alltjämt bibehåller karaktären av ett heders- och förtroendeuppdrag,
            men det kan icke anses tillfreds- ställande att enskilda personer
            nödgas för fullgörande av detta förtroende- uppdrag vidkännas
            kostnader och att valet i realiteten begränsas till dem som äga
            ekonomiska förutsättningar för att mottaga uppdraget. Emeller-
            tid kan utskottet i frågans nuvarande läge icke tillstyrka, att
            riksdagen, på sätt yrkats i motionen, nu beslutar att dagtraktamente
            skall utgå för nämndemansuppdrag. Denna fråga synes icke böra
            regleras i rättegångs- balken utan liksom nu i särskild författning.
            Utskottet vill dock uttala önsk- värdheten av att den utredning,
            som enligt vad ovan antytts påbörjats inom justitiedepartementet,
            fullföljes och att förslag i ämnet snarast möjligt fram- lägges
            för riksdagen. Ifrågavarande spörsmål sammanhänger icke ome- delbart
            med rättegångsreformen utan torde böra lösas oberoende av denna.
            Som synes avstyrkte utskottet motionen endast av formella skäl,
            men underströk det starka behovet av denna reform och begärde,
            att den ut- redning i frågan, som pågår, skall slutföras snarast
            möjligt. Det kunde då synas som vore en förnyad framställning
            onödig.
          </p>
          <p>
            Emellertid stegras olägenheterna starkt under nu rådande dyrtid.
            Nämn- demän kunna få deltaga i tingssammanträden ett par dagar
            i sträck och få av egna medel betala uppehållskostnader och därjämte
            gå miste om sina dagsinkomster i hemorten. Det har också inträffat
            under fjolåret, att nämndemän därför av ekonomiska skäl avsagt
            sig nämndemannaskapet. De av utskottet påtalade olägenheterna
            skärpas därför snabbt under denna
          </p>
          <pb facs="riksdagen-motions-pdf/data/1943/mot_1943__ak__268/mot_1943__ak__268-003.pdf"/>
          <p>
            Motioner i Andra kammaren, nr 268. 3
          </p>
          <p>
            tid. Med det utredningsarbete, som redan föreligger, borde det
            vara möjligt att få denna fråga avgjord vid årets riksdag. Det
            hemställes därför,
          </p>
          <p>
            att riksdagen ville hos Kungl. Maj:t begära, att förslag om ersättning
            till nämndemän snarast och om möjligt under innevarande år förelägges
            riksdagen.
          </p>
          <p>
            Stockholm den 23 januari 1943.
          </p>
          <p>
            Ernst V. Staxäng. Harald Hallén.
          </p>
        </div>
      </div>
    </body>
  </text>
</TEI>
