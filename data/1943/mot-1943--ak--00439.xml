<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__439/mot_1943__ak__439-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 439. 11
          </p>
          <p>
            Nr 439.
          </p>
          <p>
            Av herrar Persson i Stockholm och Senander, i anledning av Kungl.
            Maj:ts proposition, nr 274, med förslag till lag an- gående utsträckt
            tillämpning av lagen den 15 december 1939 (nr 856) om utbetalande
            av krigsriskersättning till sjömän.
          </p>
          <p>
            I Kungl. Maj:ts propositon nr 274 föreslås att lagen av den 15
            december 1939 om utbetalande av krigsriskersättning till sjömän
            skall gälla krigsriskersättning som belöper å tiden till och med
            den 30 juni 1944. Denna lag innebär, att sjöfolkets bestämmanderätt
            över egna arbetsinkom- ster mer eller mindre inskränkes. Därmed
            har man stiftat en undantagslag mot en viss yrkesgrupp och inkräktat
            på en urgammal demokratisk medborgarrätt. Rätten att själv sköta
            egen inkomst bestrides inte någon annan medborgare än sjömannen.
            Undantagna äro endast sådana personer som icke kunna betecknas
            som fullgoda medborgare, t. ex. sådana som genom sinnessjukdom
            eller liknande äro oförmögna att taga vara på sig själva och därför
            måste ställas under för- myndarskap. Genom ovannämnda lag placerar
            man svenskt sjöfolk i samma kategori. Lagen motiverades vid sin
            tillkomst med ett påstått omfattande spritmissbruk bland sjömännen,
            samt att krigsriskersättningen tillförde sjömännen så stora in-
            komster, att det inte kunde anses försvarligt att de själva skulle
            handhava skötseln av desamma utan kontroll av myndigheterna. Dessa
            ohållbara och orik- tiga påståenden återfinnas i koncentrat i
            justitieministerns yttrande i riksdags- debatten, då lagen antogs
            1939. Han yttrade bl. a. om sjömännen:
          </p>
          <p>
            ». .. Under sådana förhållanden förefaller det mig väl motiverat,
            att lagstift- ningen ger dem ett stöd, som hindrar dem att slå
            sig lösa i den höga grad som styrkan av spänningen, under vilken
            de arbeta och komma att arbeta, giver anledning till... Det har
            då förefallit mig som om det skulle ligga i såväl hans eget som
            i hans anhörigas intresse, att man begränsar hans möjligheter
            att leva det glada livet till att han blir hänvisad till att göra
            det med den ordinarie hyran.»
          </p>
          <p>
            Med sådana motiveringar antogs lagen, som innebar, att sjöfolket
            sattes un- der ett förnedrande förmynderskap. På ett sådant upprörande
            cyniskt och kränkande sätt tog man på sin tid ställning i riksdagen
            till frågan om en viktig demokratisk rätt för sjöfolket. Eftersom
            man sedermera förlängt lagen två gånger, kan man antaga, att lagens
            tillskyndare fortfarande företräda samma uppfattning om sjöfolket.
            Nutidens sjömansliv är dock inte så glatt, att det behöver begränsas
            genom
          </p>
          <pb facs="riksdagen-motions-pdf/data/1943/mot_1943__ak__439/mot_1943__ak__439-002.pdf"/>
          <p>
            12 Motioner i Andra kammaren, nr 439.
          </p>
          <p>
            lagstiftning. Det är i stället i bästa fall en ändlös kedja av
            hårda, arbetsfyllda vakter på däck och fyrdurk — och i sämsta
            fall, vilka tyvärr äro nog så van- liga, torpederingar, bombningar,
            minsprängningar och ohyggliga dagar och nätter i livbåtar och
            på flottar. Krigets järnhårda lagar, som sjöfolket lever under,
            äro tillräckligt hårda, utan att man i sjömannens eget hemland
            behöver stifta undantagslagar för att ytterligare beskära rörelsefriheten.
            Lagen är byggd på förutsättningen att svenskt sjöfolk brister
            ifråga om an- svarskänsla inför sig själva, sin kår och sitt land.
            Detta är en falsk förutsätt- ning. Sjöfolket står på den mest
            utsatta delen av svensk beredskap, och på den posten ha de fullgjort
            sin medborgarplikt till fullo. Svensk sjöfart har kunnat hållas
            i gång under krigets svåra år. Det är sjöfolket och inga andra,
            som möj- liggjort detta. I den mån, som sjöfarten inskränkts under
            dessa år, så har det inte berott på att matroser och eldare, maskinister
            och styrmän eller andra sjö- folksgrupper vägrat att ställa sin
            yrkeskunskap och sina liv till förfogande. I dessa dagar är det
            populärt att vitt och brett tala om beredskapsanda och om uppoffringar
            för det gemensammas bästa. I sjöfolkskretsar talas det inte så
            mycket om dessa saker. Däremot har man i handling bevisat sin
            samhälls- anda på ett markerat sätt. Sjöfolkets dagliga gärning
            inom sjöfarten, och de offer, som de i ständigt växande omfattning
            göra för landets bästa, torde ut- göra fullgoda och tillräckliga
            bevis för att kåren består av kvalificerade med- borgare med sådana
            moraliska och fysiska egenskaper, att de tillfullo äro berät-
            tigade att åtnjuta medborgerliga rättigheter liksom andra medborgare.
            Med hänvisning till ovanstående föreslå undertecknade,
          </p>
          <p>
            att riksdagen måtte besluta avslå Kungl. Maj:ts proposition nr
            274.
          </p>
          <p>
            Stockholm den 1 juni 1943.
          </p>
          <p>
            Set Persson.
          </p>
          <p>
            -
          </p>
          <p>
            7. Senander.
          </p>
          <p>
            Caslon Pregs Boktr. Stockholm 1943.
          </p>
        </div>
      </div>
    </body>
  </text>
</TEI>
