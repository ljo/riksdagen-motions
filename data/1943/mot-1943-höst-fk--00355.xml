<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943_höst_fk__355/mot_1943_höst_fk__355-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 355.
          </p>
          <p>
            Nr 355.
          </p>
          <p>
            Av herr Velander m. fl., i anledning av Kungl. Maj:ts proposi-
            tion med förslag till förordning om ändring i vissa delar av taxeringsförordningen
            den 28 september 1928 (nr 379), m. m.
          </p>
          <p>
            I Kungl. Maj:ts den 8 oktober 1943 dagtecknade proposition med
            förslag till förordning om ändring i vissa delar av taxeringsförordningen
            anför före- dragande departementschefen, att det torde få betecknas
            som en brist i taxeringsorganisationen att intet centralt organ
            funnes, som hade till upp- gift att verka för enhetlighet i taxeringen
            genom en rådgivande, ledande och övervakande verksamhet. Beskattningsorganisationssakkunniga
            hava föreslagit, att denna brist skulle avhjälpas genom inrättande
            av en så kallad riksskattenämnd, vilken utöver nyssnämnda uppgifter
            skulle övertaga de arbetsuppgifter, som nu äro anför- trodda åt
            den mellankommunala prövningsnämnden. I åtskilliga över beskattningsorganisationssakkunnigas
            förslag avgivna ytt- randen har hemställts, att riksskattenämnden
            jämväl skulle få till uppgift att på begäran av skattskyldig meddela
            auktoritativa förhandsuttalanden i beskattningsfrågor. Departementschefen
            invänder mot beskattningsorganisationssakkunnigas förslag, att
            det icke torde vara lämpligt, att ovanberörda uppgifter samman-
            kopplas med de uppgifter, som för närvarande ankomma på mellankommu-
            nala prövningsnämnden, samt tillägger, att om ett ständigt fungerande
            organ skulle handha uppgiften att främja enhetlighet vid -taxeringen,
            synes detta böra vara antingen ett särskilt fristående organ,
            lämpligen en central nämnd, eller en byrå i finansdepartementet.
            Med hänsyn till att nämnda organ borde utöva även en rådgivande
            verksamhet — därvid även förhandsuttalanden på begäran av skattskyldig
            kunde komma i fråga — syntes det förstnämnda av de båda alternativen
            mest ändamålsenligt. Departementschefen förklarar sig emellertid
            icke beredd att för närvarande tillstyrka inrättandet av en riks-
            skattenämnd, och propositionen upptager intet förslag i ämnet.
            Vi finna denna underlåtenhet desto mer anmärkningsvärd, som redan
            1941 års riksdag i skrivelse nr 350 i anledning av motionerna
            I: 94 och II: 133 efterlyst utredning och förslag i frågan, därvid
            bevillningsutskottet i sitt av riksdagen godkända betänkande nr
            33 framhållit angelägenheten av att denna fråga toges under närmare
            omprövning. I likhet med departementschefen anse vi ifrågavarande
            uppgifter lämpligen böra anförtros åt en fristående cen-
          </p>
          <pb facs="riksdagen-motions-pdf/data/1943/mot_1943_höst_fk__355/mot_1943_höst_fk__355-002.pdf"/>
          <p>
            Motioner i Första kammaren, nr 355. 11
          </p>
          <p>
            tral nämnd, vilken i huvudsak synes kunna givas samma organisation
            som den centrala krigskonjunkturskattenämnden. Att de årligen
            återkommande s. k. landskamrerarmötena icke lämpa sig såsom organ
            för här ifrågavarande uppgifter torde få anses uppenbart. Vi kunna
            icke, såsom i propositionen göres gällande, finna denna fråga
            mindre brådskande än den i samma proposition föreslagna omorganisatio-
            nen av taxeringsväsendet i övrigt och vilja erinra om att i såväl
            Danmark som Norge liknande organ fungerat under åtskilliga år
            och att man i Fin- land, trots där rådande förhållanden, icke
            ansett sig kunna underlåta att under det sistförflutna året inrätta
            ett sådant. Intill dess ett dylikt centralt organ trätt i funktion
            föreligga, såsom beskatt- ningsorganisationssakkunniga framhållit,
            betydande områden, där faktiska av- göranden av stor räckvidd
            träffas utan att någon egentlig slutlig prövning av högre instans
            kommer till stånd. Så vore fallet, anföra de sakkunniga, i den
            mångfald hänseenden, vari landskamrerarna nu årligen lämnade direktiv
            till vederbörande taxeringsnämnder, exempelvis angående naturaförmåners
            vär- dering, angående grunderna för medgivande av avdrag för resekostnader
            och kostnad för facklitteratur, angående skattebefrielse för dödsbo
            m. m. I dessa och andra hithörande fall meddelade varje landskamrerare
            direktiv i enlighet med sin uppfattning, och dessa direktiv kunde
            förty ock inom skilda län bliva av olika innebörd. Visserligen
            vore taxeringsnämnderna icke bundna av direk- tiven i fråga, men
            självklart vore, att taxeringsnämnderna ändock genomgå- ende ställde
            sig desamma till efterrättelse. Stundom hade förekommit, att även
            i mål av betydande ekonomiskt intresse viss prövningsnämnd friat
            från beskattning, ehuru så rätteligen icke bort ske, medan övriga
            prövningsnämn- der åsatt sådan, och att det friande beslutet icke
            överklagats med påföljd, att endast skattskyldiga i vissa län
            beskattats, medan skattskyldiga i andra län, på grund av underlåtet
            överklagande, felaktigt blivit fritagna från be- skattning. &amp;
            Beträffande det ifrågasatta centrala organets uppgift att på begäran
            av skattskyldig meddela förhandsbesked i beskattningsfrågor åberopa
            vi vad som anförts i ovanberörda motioner och bevillningsutskottets
            däröver av- givna betänkande ävensom Stockholms handelskammares
            och Sveriges in- dustriförbunds yttrande över beskattningsorganisationssakkunnigas
            betänkan- de, vilket yttrande i nu ifrågavarande del återgives
            å sid. 220 och 221 i pro- positionen. På sätt näringsorganisationerna
            anfört synas sådana anordningar utan vidtagande av vidlyftiga
            organisatoriska åtgärder kunna träffas, att ifrågavarande förhandsuttalanden
            bliva bindande för beskattningsmyndighe- terna i den utsträckning,
            som ur praktiska synpunkter är erforderligt för vin- nande av
            det avsedda syftet. Vi vilja i denna del ytterligare allenast
            framhålla, att det, särskilt med hänsyn till de höga skattesatser,
            som för närvarande tillämpas, och skatte- lagstiftningens alltmer
            invecklade karaktär, framstår som en angelägenhet av
          </p>
          <pb facs="riksdagen-motions-pdf/data/1943/mot_1943_höst_fk__355/mot_1943_höst_fk__355-003.pdf"/>
          <p>
            12 Motioner i Första kammaren, nr 355.
          </p>
          <p>
            största vikt, att de skattskyldiga beredas möjlighet att erhålla
            dylika för- handsuttalanden i beskattningsfrågor. Intill dess
            så skett, kommer skattebe- lastningen att förorsaka större olägenheter
            icke blott för de skattskyldiga utan även — genom produktionshämmande
            verkningar — för det allmänna, än vad de höga skattesatserna i
            och för sig måhända behövde innebära. Möj- ligheten att erhålla
            sådana förhandsuttalanden utgör en av förutsättningarna för att
            produktiva investeringar under efterkrigstiden skola komma till
            stånd i önskvärd omfattning. En försiktig företagare måste vid
            upprättande av kostnads- och vinstkalkyler i tveksamma fall —
            och sådana förekomma ofta vid tillämpning av skattelagstiftningen
            — räkna med den för honom oför- delaktigaste utgången av en eventuell
            taxeringstvist. I en dylik kalkyl spelar exempelvis frågan om
            avskrivning i beskattningshänseende av anläggnings- kostnaden
            en mycket stor roll. Ett aktiebolag, som nödgas verkställa av-
            skrivning med beskattade vinstmedel, måste för att åstadkomma
            en av- skrivning å 1,000 kronor på grund av nuvarande skattebelastning
            disponera omkring 1,700 kronor av vinsten. Det torde icke råda
            någon tvekan om, att ovissheten angående utgången av blivande
            taxeringsfrågor, som inverka å kalkylerna, ofta bidrager till,
            att en tilltänkt produktiv verksamhet icke kom- mer till stånd.
            Icke minst för industriens omställning till fredsförhållanden
            vore en snar lösning av denna fråga av stort värde. På grund av
            vad sålunda anförts hemställes, att riksdagen vid behandlingen
            av propositionen nr 345 måtte vidtaga sådana ändringar i och tillägg
            till det fram- lagda förslaget till förordning om ändring i vissa
            delar av taxeringsförordningen, att en central nämnd, organiserad
            i huvudsaklig överens- stämmelse med vad som gäller beträffande
            den centrala krigs- konjunkturskattenämnden, inrättas med uppgift
            att främja enhetlighet i taxeringen genom en rådgivande, ledande
            och övervakande verksamhet och att på begäran av skattskyldig
            meddela förhandsuttalanden i beskattningsfrågor, samt att här
            ovan och i näringsorganisationernas omför- mälda yttrande framförda
            synpunkter därvid måtte beaktas. Stockholm den 30 oktober 1943.
          </p>
          <p>
            Gustaf Velander. Eilif Sylwan. Harald Nordenson. Joh. Friggåker.
            Nils Holmström. Azel Roos.
          </p>
        </div>
      </div>
    </body>
  </text>
</TEI>
