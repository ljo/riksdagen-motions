<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__6/mot_1944__ak__6-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 6. 1
          </p>
          <p>
            Nr 6.
          </p>
          <p>
            Av herr Hallén, om årligt understöd åt folkskolläraren Axel An-
            derssons änka Alma Charlotta Andersson.
          </p>
          <p>
            I Kungl. Maj:ts reglemente för statens anstalt för pensionering
            av folk. skollärare m. fl., givet den 31 december 1919, är i $
            32 rörande familjepen- sion stadgat: »Äktenskap grundlägger ej
            pensionsrätt, om det ingås efter det mannen fyller 65 år». Folkskolläraren
            Axel Andersson, Värmlands Nysäter, som avlidit den 5 februari
            1943, efterlämnande änkan Alma Charlotta Andersson, har tjänst-
            gjort som ordinarie lärare i folkskolan i 42 år, 1878—1919, och
            som vikarie- rande lärare i cirka tre år. Hela hans ordinarie
            tjänstetid har alltså varit för- lagd till den tid, då Kungl.
            Maj:ts reglemente den 15 oktober 1875 för folk- skollärarnas änke-
            och pupillkassa var gällande, med undantag av blott hans sista
            tjänstår, 1919, till vilket samma års reglemente enligt en kungl.
            kungörelse med avseende på familjepension retroaktivt sträcker
            sig. Dock är att märka, att reglementet av år 1919 utgavs först
            sista dagen nämnda år och utkom från trycket den 4 mars 1920.
            I reglementet av 1875 var Axel Andersson såsom delägare i änke-
            och pupillkassan under hela sin ordinarie tjänstetid tillför-
            säkrad familjepensionsrätt för hela livet, oavsett vid vilken
            ålder äktenskapet ingåtts. Då berörde lärare genom döden förlorade
            sin förra hustru, som efterlämnade en 23-årig vanför son, vilken
            ej kunde behärska sina lemmar, ej stå eller gå, icke ens föra
            maten till munnen, men hade goda själsförmögenheter, måste mannen
            för att erhålla god och billig hjälp till den vanföres skötsel
            år 1925 ingå nytt äktenskap, så att omskrivne son fick åtnjuta
            moderlig omvårdnad till sin död 1931 samt mannen sedan på sin
            ålderdoms dagar erhålla den bästa hjälp och omsorg. Vid äktenskapets
            ingående var mannen på grund av bestäm melserna i 1875 års reglemente
            i den fasta övertygelsen, att han skulle ha familjepensionsrätt
            oavsett åldern, emedan han därför troget tjänstgjort för- utom
            vikarietiden i 42 år som ordinarie lärare. Han kunde ej tro, att
            stats- makterna skulle vilja eller kunna taga denna rätt ifrån
            honom, helst som den- samma förvisso städse under hans tjänstgöring
            ansågs och även nu måste anses som en betydande del av hans eljest
            under hans tjänstgöringstid lilla och otill- räckliga lön. Rätten
            till familjepension skänkte honom trygghet, så att han ej behövde
            oroa sig för hustruns ekonomiska ställning, i händelse hon skulle
          </p>
          <p>
            Bihang till riksdagens protokoll 1944. 4 saml. Nr 6—10. 1
          </p>
          <pb facs="riksdagen-motions-pdf/data/1944/mot_1944__ak__6/mot_1944__ak__6-002.pdf"/>
          <p>
            2 Motioner i Andra kammaren, nr 6.
          </p>
          <p>
            överleva honom. Icke ens statens pensionsanstalt kunde år 1926
            meddela upp: lysning, huruvida Axel Andersson skulle erhålla familjepensionsrätt
            enligt reglementet av år 1875. Först år 1933 erhölls från nyssnämnda
            anstalt det be- sked, att folkskollärare, som tjänstgjort år 1919,
            skola tilldömas familjepen- sionsrätt enligt reglementet av samma
            år, vadan Axel Anderssons gamla för livstiden tillförsäkrade och
            med 42 års tjänst intjänta rätt till familjepension genom 1919
            års pensionsstadga blivit upphävd, enär han vid sitt sista äkten-
            skaps ingående råkade vara över 65 år. Detta måste bliva en stor
            orättvisa, helst som Andersson redan åren 1912—1918 hade intjänt
            rätt till familjepen- sion och hade haft den, vilketdera av dessa
            åren han hade avgått, således även om han hade avgått med året
            1918. Därför att han avgick först med år 1919, oaktat han då enligt
            nästföregående års stadganden tjänstgjort sju år mer än behövligt
            för familjepensionsrättens bibehållande, skulle han förlora den-
            samma, och denna så kännbara förlust blir som ett straff, i stället
            för att han med sin långa och trogna tjänstgöring förtjänat belöning.
            Se bilaga 1.
          </p>
          <p>
            Det måtte ha varit ett förbiseende av dem, som skrevo stadgarna
            i 1919 års reglemente, att de ej i övergångsstadgarna rörande
            familjepension intagit en bestämmelse, som bibehållit de folkskollärare,
            vilka stodo färdiga till av- gång de närmaste åren, i synnerhet
            1919 och 1920, vid deras gamla rätt till familjepension. Detta
            synes bekräftat av att Kungl. Maj:t och riksdagen år 1938 beslutat
            bibehålla de lärare, som tjänstgjort under första hälften av år
            1938, vid deras gamla rätt till familjepension, så att änka efter
            sådan lärare, i motsats till de därefter nyblivna lärarnas, erhåller
            pension, även om äkten- skapet ingått efter det mannen fyllt 60
            år. Med samma, för att ej med hänsyn till hans långa tjänstgöring
            mot mycket liten lön säga större, rätt bör Axel Andersson, som
            avgick med år 1919, bibehållas vid sin under år 1878 och föl-
            jande år till 1919 ägda rätt till familjepension enligt 1875 års
            reglemente, så att hans änka erhåller pension, oaktat sista äktenskapet
            ingåtts efter det han fyllt 65 år, helst som Andersson varje år
            1878—1918 fullgjort föreskrivna in- betalningar till änke- och
            pupillkassan och år 1919, då denna kassa övertogs av staten, till
            familjepensionskassan inbetalt 100 kronor samt även sedan han
            avgått från ordinarie tjänst med tjänstepension från 1 januari
            1920 — i mot- sats till vad i nyaste familjepensionsreglementet
            är stadgat, att befattnings- havare skall erlägga pensionsavgift
            (familjepensionsavdrag) endast så länge han tjänstgör — fått från
            och med sistnämnda år till och med 1942 till familje- pensionskassan
            varje år inbetala 75 kronor enligt ett från reglementet 1875 över-
            fört stadgande. Rättvisan kräver till följd därav, att Anderssons
            änka på grund av samma reglemente erhåller pension, då mannen
            för änkepensions bekom- mande gjort årliga inbetalningar i ej
            mindre än 65 år. Inbetalningen jämte rän- tor belöper sig till
            mellan 12 000 och 13 000 kronor.
          </p>
          <p>
            Man bör därför till Axel Andersson återge hans under i det närmaste
            hela hans långa ordinarie tjänstetid lagligen ägda och så välförtjänta
            rätt till fa-
          </p>
          <pb facs="riksdagen-motions-pdf/data/1944/mot_1944__ak__6/mot_1944__ak__6-003.pdf"/>
          <p>
            Motioner i Andra kammaren, nr 6. 3
          </p>
          <p>
            miljepension, helst som han av trängande behov ingick sitt sista
            äktenskap efter fyllda 65 år i den övertygelsen, att han enligt
            reglementet av 1875 ägde familje- pensionsrätt, så att hans änka
            Alma Charlotta Andersson måtte erhålla en väl- behövlig pension
            eller i annan form få ett årligt understöd i likhet med vad riksdagen
            år 1939 beviljade änkan Adolfina Pettersson, Närby, Fiskebäckskil,
            vars avlidne man varit folkskollärare och ingått sitt sista äktenskap
            efter fyllda 65 år. Att Axel Andersson med större rätt än de nu
            avgående folkskollärarna bör bibehållas vid sin gamla familjepensionsrätt
            på grund av att staten år 1919 övertog folkskollärarnas änke-
            och pupillkassa, som nämnda år hade ett över- skott på i runt
            tal inemot tre miljoner kronor utöver vad som erfordrades för
            fullgörandet av de framtida förbindelserna gentemot de dåvarande
            delägarnas eventuella efterlevande, torde framgå därav att han
            själv under hela sin långa ordinarie tjänstetid, utom sista året,
            varit delägare i och gjort årliga inbetal- ningar till densamma.
            Under föregående behandling av Axel Anderssons familjepensionsfråga
            inom ecklesiastik- och finansdepartementen har hans familjepensionsrätt
            tillstyrkts av skolöverstyrelsen och folkskollärarförbundet, där
            främst att märka folkskol- lärarnas ombud i pensionssakkunniga
            år 1938 överlärare Rickard Örtendal, Stockholm. Förbundet lär
            ha föreslagit, att om ej familjepensionsrätt anses kunna meddelas
            åt Axel Andersson, det i annan form må tilldelas honom rätt, så
            att hans änka erhåller årligt understöd. Det må även här påvisas
            vad pensionerade folkskollärares riksförbund i sin under hösten
            1938 till Kungl. Maj:t inlämnade framställning rörande folk- skollärarnas
            familjepensioner säger: »Riksförbundet kan ej finna annat än att
            varje åldersgräns i berörda hänseende innebär en orättvisa mot
            de lärar- änkor, som drabbas av denna bestämmelse, alldenstund
            deras make under hela sin tjänstetid och även som pensionär erlagt
            avgifter för att trygga änkans ekonomiska ställning». Familjepensionsrätt
            för Axel Andersson tillstyrkes enhälligt av skolstyrelsen i Långserud
            — där Andersson längsta tiden, åren 1885—1922, varit lärare —
            på grund av att Andersson regelbundet betalat sina pensionsavgifter
            och det pensionsreglemente, som varit gällande under Anderssons
            ordinarie tjänstetid utom under hans sista tjänstår, medger rätt
            till pension åt efterlevande änka efter folkskollärare utan hänsyn
            till vid vilken tid äktenskapet ingåtts. Se bil. 2. Att bevilja
            Anderssons änka pension kan ej medföra några avskräckande konsekvenser,
            enär det för visso icke finnes någon mer folkskollärare av dem,
            som avgingo åren 1919 och 1920, vilken i likhet med Axel Andersson
            ingått sitt sista äktenskap efter fyllda 65 år samt har 42 ordinarie
            tjänstår och till familjepensionskassan erlagt årliga avgifter
            i sextiofem år. Änkan Alma Charlotta Andersson, som är 68 år gammal
            och har klen hälsa och lider av ledgångsreumatism, kan komma att
            behöva anlita fattigvården,
          </p>
          <pb facs="riksdagen-motions-pdf/data/1944/mot_1944__ak__6/mot_1944__ak__6-004.pdf"/>
          <p>
            4 Motioner i Andra kammaren, nr 6.
          </p>
          <p>
            om hon ej erhåller pension, vartill hennes man i livstiden gjort
            så många års inbetalningar. Med hänsyn till vad sålunda här och
            i bilagda skrivelser blivit anfört hem- ställes,
          </p>
          <p>
            att riksdagen ville i skrivelse till Kungl. Maj:t begära, att
            åtgärder vidtagas, så att till avlidne folkskolläraren Axel An-
            dersson, Värmlands Nysäter, återbördas hans i 41 år ägda och med
            42 års tjänstgöring förtjänta rätt till familjepension enligt
            Kungl. Maj:ts reglemente den 15 oktober 1875, så att hans änka
            Alma Charlotta Andersson må under sin återstående levnad erhålla
            årligt understöd, motsvarande vad hon eljest skulle i pension
            hava erhållit.
          </p>
          <p>
            Stockholm den 12 januari 1944.
          </p>
          <p>
            Harald Hallén.
          </p>
          <p>
            Bilaga 1.
          </p>
          <p>
            Tillförordnade folkskolläraren A. Andersson, vilken under en
            tid 25 veckor förestått Bolstads församlings östra folkskola,
            har fullgjort sin tjänst till såväl församlingens som skolrådets
            fullkomliga nöje och belåtenhet, det varder här- med på begäran
            intygat.
          </p>
          <p>
            Bolstad den 22 december 1877.
          </p>
          <p>
            0. Lindegren: Kyrkoherde.
          </p>
          <p>
            Folkskolläraren Axel Andersson från Södra Fjell i Steneby församling
            är född den 15/7 1857, har i sju (7) år förestått folkskolan i
            Fjells och Långeds rotar och skött denna sin befattning med allvar,
            nit och skicklighet till både min och skolrådets fulla belåtenhet,
            och då han tillika är vår kyrkas lära och bekännelse varmt tillgiven
            samt förer en hedrande vandel, anser jag mig hava goda skäl att
            honom till det bästa rekommendera, då han nu ämnar söka mera lönande
            befattning.
          </p>
          <p>
            Steneby den 11 november 1884.
          </p>
          <p>
            J. Johansson. Pastor och ordförande i skolrådet.
          </p>
          <pb facs="riksdagen-motions-pdf/data/1944/mot_1944__ak__6/mot_1944__ak__6-005.pdf"/>
          <p>
            Motioner i Andra kammaren, nr 6. 5
          </p>
          <p>
            Utdrag ur protokoll, hållet vid sammanträde med Långseruds kyrko-
            och skolråd den 21 september 1919.
          </p>
          <p>
            $ 4.
          </p>
          <p>
            Behandlades folkskolläraren herr Axel Anderssons i Sillingebyn
            begäran om avsked från sin tjänst från och med den 1 jan. 1920
            mot åtnjutande av pension efter 3 000 kronors lön. Under erkännande
            av herr Anderssons långvariga och trogna tjänst beslöt skolrådet
            bevilja hans avsked samt på det varmaste till- styrka den begärda
            och välförtjänta pensionen.
          </p>
          <p>
            Som ovan. Karl Järner. Ordförande.
          </p>
          <p>
            Bilaga 2.
          </p>
          <p>
            Utdrag av protokoll vid sammanträde med Lång- seruds skolstyrelse
            den 2 november 1939.
          </p>
          <p>
            $ 15.
          </p>
          <p>
            Förre folkskolläraren och kantorn Axel Andersson, som tjänstgjort
            som ordinarie folkskollärare åren 1885—1919 och 1920—1922 tjänstgjort
            som vi- karie inom Långseruds skoldistrikt, hade begärt skolstyrelsens
            yttrande över sin anhållan om rätt till familjepension. Då herr
            Andersson regelbundet inbetalat sina pensionsavgifter och det
            pen- sionsreglemente, som varit gällande under Anderssons ordinarie
            tjänstetid utom under hans sista tjänsteår, medgav rätt till pension
            åt efterlevande änka efter folkskollärare utan hänsyn till, vid
            vilken tid äktenskapet ingåtts, tillstyrkte skolstyrelsen enhälligt
            herr Anderssons anhållan om rätt till dylik familje- pension.
          </p>
          <p>
            Som ovan. CARL EDVINSSON. Ordförande. A. Olsson.
          </p>
          <p>
            Överlärare.
          </p>
        </div>
      </div>
    </body>
  </text>
</TEI>
