<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__164/mot_1944__ak__164-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            can
          </p>
          <p>
            Motioner i Andra kammaren, nr 164.
          </p>
          <p>
            Nr 164,
          </p>
          <p>
            Av herr Nolin m. fl., om anslag till bidrag till Jordbrukar-
            ungdomens förbund.
          </p>
          <p>
            För budgetåret 1943/44 har Jordbrukarungdomens förbund i likhet
            med föregående år åtnjutit ett statsbidrag av 85000 kronor. I
            proposi- tion till årets riksdag har Kungl. Maj:t på nionde huvudtiteln
            för budgetåret 1944/43 som bidrag till förbundet äskat motsvarande
            belopp. I yttrande till statsverkspropositionen har departementschefen
            emellertid uttalat, att det varit önskvärt i betraktande av den
            mycket gagnande verksamhet som förbundet utövar, att en ökning
            av anslaget hade kunnat komma till stånd. Lantbruksstyrelsen har
            också i sitt yttrande rörande förbundets ansökan om statsbidrag
            uttalat, att för- bundet utför en mycket betydelsefull gärning
            i lantbruksundervis- ningens tjänst, samt hemställt, att förbundet
            måtte under kalenderåret 1944 komma i åtnjutande av ett till 110000
            kronor förhöjt statsbidrag. De statsmedel, som under en följd
            av år ställts till Jordbrukarungdo- mens förbunds förfogande,
            ha till övervägande del tagits i anspråk för den rent undervisande
            och fostrande verksamhet för uppväxande ungdom, ”klubbverksamheten”,
            som förbundet bedriver. Till anställning av undervisare för denna
            ungdom ha av statsmedlen årligen omkring 60000 kronor brukat användas.
            Sammanlagda kostnaden härför upp- gick år 1942 till 115347: 37
            kronor. Det belopp, som utöver statsanslaget för sagda ändamål
            förbrukats, utgöres av bidrag från hushållnings- sällskap, landsting
            m. fl. Enär så betydande anslag från de olika länen offras för
            denna undervisning, synes härav framgå, att det lokala intresset
            för densamma bland den jordbrukande allmänheten är stort. Vittnesbörd
            från de ungas föräldrar och andra för ungdomens fostran nitälskande
            personer över hela landet bestyrka också detta. De unga fostras
            i denna rörelse under självständigt, produktivt jordbruksarbete
            till arbetsglädje, kärlek till jordbruk, hem och lantliv. Ungdomens
            flykt från landsbygden är i ständigt tilltagande, och det motverkande
            härav, som ungdomens fostran till vakna och intresserade yrkesmän
            och -kvinnor kan åstadkomma, synes oss värt allt det stöd från
            sam- hällets sida, som kan åvägabringas. De unga samlas till denna
            ungdoms- verksamhet från alla slag av hem, med vitt skilda ckonomiska
            förutsältningar och med varierande politisk inställning. De, liksom
            framför allt deras äldre syskon, tillhöra också olika ungdomssamman-
            slutningar, inom vilka sålunda klubbverksamhet upptagits som arbets-
            uppgift. Härigenom fostras de unga till en samhörighetskänsla,
            som
          </p>
          <pb facs="riksdagen-motions-pdf/data/1944/mot_1944__ak__164/mot_1944__ak__164-002.pdf"/>
          <p>
            6 Motioner i Andra kammaren, nr 164.
          </p>
          <p>
            utgör en viktig förutsättning för deras sammanhållning i framtiden
            såsom vuxna i jordbrukarnas ekonomiska föreningsrörelse. Det är
            anmärkningsvärt att i Finland klubbverksamheten omfattas av samhället
            med sådant intresse att där över 1 miljon kronor årligen av allmänna
            medel disponeras för densamma. Dessa betydande medel ha möjliggjort
            anställande av omkring 800 ungdomsinstruktörer. Tack vare denna
            stora stab av undervisare ha omkring 100000 pojkar och flickor
            kunnat mottagas i verksamheten eller, praktiskt taget, all lantungdom
            i de åldersklasser, som verksamheten åsyftar. Antalet deltagare
            i klubbverksamheten i vårt land har under de båda senare åren
            kunnat avsevärt ökas och har uppgått till omkring 30000 huvudsakligen
            i åldern 12—15 år. Värdet av de livsmedel dessa fram- bringa uppgår
            till mellan en och två miljoner kronor. Å ena sidan är det av
            värde att vårt land f.n. genom ungdomen erhåller ett tillskott
            av livsmedel, å andra sidan är värdet härav sannolikt ännu större
            för denna ungdom själv. Medvetandet om att kunna på ett verksamt
            sätt gagna fosterlandet skall utan tvivel hos de unga stärka självförtroendet
            och lägga grunden till en god medborgaranda. Med åberopande av
            det anförda få vi hemställa,
          </p>
          <p>
            att riksdagen må som bidrag för kalenderåret 1944 till Jordbrukarungdomens
            förbund för budgetåret 1944/45
          </p>
          <p>
            änvisa ett anslag av 110000 kronor.
          </p>
          <p>
            ” Stockholm i januari 1944.
          </p>
          <p>
            C. Oscar Nolin. Ragnar Sveningsson. Arvid Karlsson, Granebo.
            Gust. Nilsson, Lars E. Andersson, Alarik Hagård. Göingegården.
            Hedensbyn. Folke Kyling. D. B. Blombäck. T. G. v. Seth. Albert
            Larsson. James I. A. Dickson. Andr. Andersson,
          </p>
          <p>
            Gisselås.
          </p>
        </div>
      </div>
    </body>
  </text>
</TEI>
