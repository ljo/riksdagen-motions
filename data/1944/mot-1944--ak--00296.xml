<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__296/mot_1944__ak__296-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 296.
          </p>
          <p>
            Nr 296.
          </p>
          <p>
            Av herrar Svensson i Ljungskile och Nilsson i Sandviken, om frihet
            från allmän omsättningsskatt för kött, fläsk och fisk samt salt
            sill och strömming.
          </p>
          <p>
            När omsättningsskatten infördes på hösten 3940, voro alla överens
            om att man av statsfinansiella skäl nödgats tillgripa en skatteform,
            som från social synpunkt var synnerligen otillfredsställande.
            Detta särskilt i den mån skat- ten drabbar de mest nödvändiga
            livsmedlen. Redan från början undantogos därför mjölk, grädde,
            smör, margarin och potatis. Beträffande mjöl, bröd och gryn lades
            avgörandet i Kungl. Maj:ts hand. Resultatet har blivit, att säd
            och alla väsentliga produkter därav undantagits. Från början undantogos
            även alla slag av bränsle. Genom senare beslut ha också hönsägg
            befriats från beskattning. Av de mest betydande födoämnena är
            det alltså kött, fläsk och fisk, inklusive sill och strömming,
            som alltjämt fördyras genom omsättningsskat- ten. Redan i Kungl.
            Maj:ts proposition nr 3 till 1940 års urtima riksdag diskuterades
            lämpligheten av att låta skatten drabba kött och fläsk. Stats-
            rådet och chefen för finansdepartementet yttrade härom: »Jag har
            haft under övervägande att föreslå skattefrihet även på kött och
            fläsk. Då jag stannat vid att icke nu framlägga något förslag
            i detta hän- seende, har detta främst berott på förut antydda
            skattetekniska skäl. Jag vill emellertid framhålla, att departementsförslaget
            i likhet med utrednings- männens förslag innehåller ett stadgande,
            enligt vilket Kungl. Maj:t skall äga förordna om ytterligare undantag
            från skatteplikt beträffande särskilda varor och varugrupper.»
            Det ansågs alltså inte från början definitivt avgjort, att omsättningsskatten
            borde drabba dessa varor, om vilka man kan säga precis detsamma
            som statsrådet yttrat om mejeriprodukterna, »att det här är fråga
            om elementära livsförnödenheter av mycket stor betydelse för de
            breda lagrens ekonomi». Det nedlades före kriget mycken möda på
            att undervisa allmänheten om att den underkonsumtion av animaliska
            produkter, som förekom inom de lägre inkomstgrupperna, och särskilt
            bland de större familjerna, var en fara för det uppväxande släktet.
            Den ensidiga bröd-, mjöl- och grynkost, som ofta blir resultatet
            av brist på animaliska produkter, är från näringsfysiolo- gisk
            synpunkt otillfredsställande. Under bristperioden under kriget
            ha dylika betänkligheter fått fara. Då de näringsfysiologiska
            grundvillkoren inte växla med den statliga propagandan finnes
            det emellertid anledning att på nytt respektera dem, när tillgång
            på animaliska livsmedel finnes. Så torde nu vara fallet.
          </p>
          <pb facs="riksdagen-motions-pdf/data/1944/mot_1944__ak__296/mot_1944__ak__296-002.pdf"/>
          <p>
            Motioner i Andra kammaren, nr 296. 13
          </p>
          <p>
            Många stora familjer kunna nu inte köpa ut sina ransoner av kött
            och fläsk därför att de inte ha råd därtill. Det bör ej heller
            förbises, att för familjer med låga inkomster ökas kristidens
            tryck alltjämt, trots prisstoppet, därför att allt mera av kläder,
            skodon och andra förbrukningsartiklar måste förnyas till de nu
            rådande högre priserna. Om arbetslöshet inom vissa folk- grupper
            skulle inträda vid övergång till fredshushållning, bli de synpunkter,
            som här framförts, ännu mera avgörande. Visserligen förutsattes
            vid omsättningsskattens införande, att den i sin helhet var en
            provisorisk skatteform, som snarast möjligt borde avskaffas. Även
            om det finnes alla skäl att hålla fast vid denna ståndpunkt, är
            det dock alltjämt en öppen fråga, när detta önskemål kan realiseras.
            Under dessa förhållanden finnes det vägande skäl för att de viktigaste
            animaliska födo- ämnena, kött, fläsk och fisk samt salt sill och
            strömming, nu undantagas från omsättningsskatt. Även om vårt folk
            nu har större fysiologisk mot- ståndskraft än för 25 år sedan
            mot sjukdomar, som kunna följa i krigets spår, så är det dock
            all anledning att göra allt som står i vår makt för att skydda
            de ekonomiskt svagaste folkgrupperna för underkonsumtion av vik-
            tiga födoämnen. Med stöd av det ovan anförda hemställes,
          </p>
          <p>
            att riksdagen måtte i skrivelse till Kungl. Maj:t hemställa,
            att kött, fläsk och fisk samt salt sill och strömming över- flyttas
            till de varugrupper, som äro befriade från allmän omsättningsskatt.
          </p>
          <p>
            Stockholm i januari 1944.
          </p>
          <p>
            Wald. Svensson. Azxel Nilsson.
          </p>
        </div>
      </div>
    </body>
  </text>
</TEI>
