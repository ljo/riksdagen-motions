<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__414/mot_1944__ak__414-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 414. 11
          </p>
          <p>
            Nr 414.
          </p>
          <p>
            Av herr Skoglund i Umeå m. fl., angående inrättande av en statlig
            försöksanstalt på trädgårdsodUingens område.
          </p>
          <p>
            Under de senaste åren har trädgårdsodlingen i Norrland gått starkt
            framåt. Inte minst gäller detta Västerbottens län. Ur försörjnings-
            och utkomstsynpunkt är det emellertid angeläget, att verksamheten
            kan ytterligare utvidgas och differen- tieras. För den norrländska
            befolkningen, framför allt på landsbygden, är det nämligen ett
            livsvillkor, att nya inkomstkällor kunna skapas. Under tidigare
            år stodo sådana att finna i arbetet i skogarna och vid flottlederna
            och vägarna. För framtiden lära dock dessa arbeten bli av mindre
            omfattning. Överavverkningen de senaste åren har gått så hårt
            åt skogsbeståndet, och på vägbyggandets område har också det mesta
            redan tagits ut. För landsbygdsbefolkningen i Norrland, enkannerligen
            övre Norrland, är det sålunda en trängande angelägenhet att skaffa
            sig ersättning för de inkomsttillfällen, som på detta sätt gått
            förlorade. Fisket lär i det fallet kunna erbjuda vissa möjligheter,
            för så vitt fiskodlingsverksamheten kan utbyggas i tillräcklig
            och avsedd omfattning. Även på andra områden stå vissa möjligheter
            till buds, vilka därför måste planläggas och utnyttjas. Frågan
            är emellertid om inte det mesta dock står att vinna genom en mer
            intensifierad och differentierad jordbruksdrift och trädgårdsodling.
            För att vinna ett sådant syfte lär det emellertid vara erforderligt,
            att man också tar växt- förädlingsverksamheten i sin tjänst. Så
            sker ju för övrigt redan, inte endast i södra och mellersta Sverige,
            utan också i Norrland, där verksamheten dock kommit i gång åtskilligt
            senare än i övriga delar av landet. På trädgårdsodlingens område
            — för att nu hålla oss till detta — förekommer sålunda en viss
            försöksverksamhet vid trädgårdsskolan i Söråker i Västernorrlands
            län, där en försöksstation under ”statens trädgårdsförsök” varit
            förlagd sedan 1938. Till följd av lokala och andra omständigheter
            sker emellertid försöksverksamheten där i en något begränsad omfattning.
            Ett sådant förhållande verkar givetvis hämmande på arbetet sam-
            tidigt som det begränsar möjligheterna till större och mer omfattande
            resultat. Till detta kommer vidare, att anstalten i fråga är belägen
            alltför långt från det egentliga övre Norrland för att dess trädgårdsodlare
            skola få tillräcklig nytta av dess verksamhet. Ur den synpunkten
            är det sålunda av betydelse, att en försöks- anstalt på trädgårdsodlingens
            område kan komma till stånd även inom något av de båda nordligaste
            länen. Genom en dylik åtgärd skulle man vinna icke endast en utvidgning
            av den nuvarande verksamheten utan också — i vad det gäller en
            anstalt för övre Norrland — att försöken finge utföras inom ett
            klimatområde och under förutsättningar i övrigt som i mycket likna
            dem varunder de uppdragna
          </p>
          <pb facs="riksdagen-motions-pdf/data/1944/mot_1944__ak__414/mot_1944__ak__414-002.pdf"/>
          <p>
            12 Motioner i Andra kammaren, nr 414.
          </p>
          <p>
            växterna senare skola odlas. Att eit sådant förhållande skulle
            komma att verka stimulerande på försöksverksamheten och därigenom
            också bidraga till ytterst goda resultat, lär väl av ingen kunna
            bestridas. Av detta följer i sin tur att den ifrågasatta verksamheten
            skulle komma att få den allra största betydelse för träd- gårdsodlingen
            i övre Norrland och dess utövare. Från deras sida har också vid
            ett och annat tillfälle uttalats önskemål om att en statlig försöksverksamhet
            av detta slag måtte förläggas till denna del av Norrland. Under
            alla förhållanden är den föreliggande frågan av den vikt och betydelse,
            att den lämpligen bör göras till föremål för en närmare omprövning
            från statsmakternas sida. Under hänvisning till det anförda få
            vi därför anhålla,
          </p>
          <p>
            att riksdagen ville besluta att i skrivelse till Kungl. Maj:t
            hemställa om utredning och förslag rörande en statlig försöks-
            anstalt på trädgårdsodlingens område, förlagd till något av de
            båda nordligaste länen.
          </p>
          <p>
            Stockholm i januari 1944.
          </p>
          <p>
            Gösta Skoglund.
          </p>
          <p>
            J. O. Gavelin. D. B. Blombäck. Lars E. Andersson, Hedensbyn.
          </p>
          <p>
            Andreas Nilsson. Uddo R. Jacobson. 0. E. Sandberg.
          </p>
        </div>
      </div>
    </body>
  </text>
</TEI>
