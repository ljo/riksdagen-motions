<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__448/mot_1944__ak__448-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 448. 3
          </p>
          <p>
            Nr 448.
          </p>
          <p>
            Av herr Hedlund i Östersund m. fl., i anledning av Kungl. Maj:ts
            proposition, nr 112, angående uppförande av centrala tvätt- och
            reparationsanstalter för försvaret.
          </p>
          <p>
            I Kungl. Maj:ts proposition nr 112 angående uppförande av centrala
            tvätt- och reparationsanstalter för försvaret föreslås dylik anstalt
            för mel- lersta Norrland förlagd till Långsele.
          </p>
          <p>
            Militära reparationstjänstutredningen har i fråga om förläggningsplats
            för mellersta Norrlandsanstalten framhållit, att valet bör stå
            mellan Bräcke och Långsele stationssamhällen. I den av arméns
            tvättsakkunniga verk- ställda utredningen har Bräcke förordats
            som förläggningsplats.
          </p>
          <p>
            Militärbefälhavaren för II. militärområdet hade på utredningens
            förfrå- gan meddelat, att — även om Bräcke och Långsele under
            fredsförhållan- den kunde anses ur militär synpunkt i stort sett
            likvärdiga såsom förlägg- ningsplatser — Bräcke likväl ägde ett
            bestämt företräde framför Långsele med hänsyn till etappgrupperingen.
            Därest endast militära skäl finge fälla utslaget, borde platsvalet
            fördenskull utfalla till förmån för Bräcke. De militära nackdelarna
            beträffande Långsele-alternativet vore dock icke så stora, att
            militärbefälhavaren ville motsätta sig anstaltens förläggande
            till sistnämnda plats.
          </p>
          <p>
            Departementschefen, vilken haft att bedöma frågan om förläggningsort
            för anstalten ur andra än enbart militära synpunkter, har dock
            föreslagit anstaltens förläggning till Långsele. Skälen härför
            äro att genom anstal- tens förläggning till Långsele Västernorrlands
            läns landsting förklarat sig villigt att anlita anstalten för
            länets sjukvårdsinrättningars behov. Jämtlands läns landsting
            har icke funnit det förmånligt att ingå med sin sjukhustvätt till
            en statlig anstalt, förlagd till Bräcke.
          </p>
          <p>
            Genom samgåendet med Västernorrlands landsting kommer statens
            tvätt- inrättning, förlagd till Långsele, att tillföras tvättgods
            som för år räknat blir lika stort som det militära tvättgodset.
            Härigenom kommer — enligt propositionen — kostnaden för den militära
            tvätten att årligen minskas med omkring 18 000 kr. Den ökning
            av anläggningskostnaden, som anstal- tens förläggning till Långsele
            kommer att medföra i förhållande till an-
          </p>
          <pb facs="riksdagen-motions-pdf/data/1944/mot_1944__ak__448/mot_1944__ak__448-002.pdf"/>
          <p>
            4 Motioner i Andra kammaren, nr 448.
          </p>
          <p>
            läggningskostnaden för en anstalt i Bräcke, anser departementschefen,
            kommer att kompenseras genom den årliga driftkostnadsminskningen
            vid en anstalt i Långsele. Om enbart statens ekonomiska synpunkter
            skola anläggas vid bedöman- det av förläggningsort för ifrågavarande
            anstalt, är intet att erinra emot förslaget att förlägga densamma
            till Långsele. Vi tillåta oss dock fram- hålla, att i förevarande
            fall fog finnes för att beakta även andra ur det allmännas synpunkt
            betydelsefulla förhållanden. Genom statliga åtgärder har Bräcke
            kommun kommit i ett ofördelaktigt ekonomiskt läge. Bräcke station
            har varit en av Norrlands större ranger- bangårdar. Under denna
            tid nödgades kommunen och municipalsamhället nedlägga aktningsvärda
            summor på ett dyrt vattenverk och omfattande dräneringsarbeten.
            Allt byggt på förutsättningen att stationen komme att utvecklas
            som centralrangerbangård. Järnvägsförvaltningen har emellertid
            därefter flyttat rangerbangården till Ånge, vilket medfört katastrofal
            utflyttning från Bräcke. Vattenverkets drift har oroväckande fördyrat
            vattenförsörjningen, och dräneringsåtgär- derna äro numera för
            omfångsrika i förhållande till bostadsbeståndet. Affärsverksamheten
            har lamslagits, och enskilda fastighetsägare ha drab- bats av
            kännbara förluster.
          </p>
          <p>
            Då genom statliga åtgärder ett samhälle drabbas av dylika svårigheter,
            är det ett berättigat krav att staten — om möjlighet därtill förefinnes
            — kompenserar samhället genom att dit förlägga inrättningar som
            med beak- tande av alla praktiska hänsyn kunna anläggas där.
          </p>
          <p>
            Ett sådant tillfälle står nu till buds. Militära myndigheter
            ha liksom ut- redningen ansett Bräcke lämpligare som förläggningsort
            än Långsele för här berörda anläggning.
          </p>
          <p>
            Vi finna det givetvis välgrundat att beakta den ekonomiska bärigheten
            av anstaltens förläggning till den ena eller andra platsen, och
            vi finna det naturligt att departementschefen, vilken sannolikt
            icke vid val av plats haft anledning att beakta de sociala synpunkter
            som tala till förmån för Bräcke, med hänsyn till de förmånliga
            driftkostnaderna i Långsele före- slår anstaltens förläggning
            dit.
          </p>
          <p>
            Även om vi sålunda erkänna, att det ur driftkostnadssynpunkt
            är för- månligt för staten att förlägga anstalten till Långsele,
            finna vi det likväl berättigat att staten förlägger anstalten
            till Bräcke för att därigenom i någon mån kompensera samhället
            för de förluster det åsamkats genom nyssberörda omläggning av
            bangården därstädes. För staten betyder den
          </p>
          <pb facs="riksdagen-motions-pdf/data/1944/mot_1944__ak__448/mot_1944__ak__448-003.pdf"/>
          <p>
            Motioner i Andra kammaren, nr 448. 5
          </p>
          <p>
            ökade driftkostnaden vid en centraltvättinrättning i Bräcke intet
            i förhål- lande till den ekonomiska hjälp som därav skulle lämnas
            Bräcke samhälle. På grund av det anförda tillåta vi oss föreslå,
          </p>
          <p>
            att riksdagen måtte besluta att den blivande centrala tvätt-
            och reparationsanstalten för mellersta Norrland för- lägges till
            Bräcke.
          </p>
          <p>
            Stockholm den 1 mars 1944.
          </p>
          <p>
            Verner Hedlund. Anna Ronnebäck. Andr. Andersson, Gisselås. Nils
            A. Larsson Sigfrid Jonsson.
          </p>
          <p>
            i Östersund.
          </p>
        </div>
      </div>
    </body>
  </text>
</TEI>
