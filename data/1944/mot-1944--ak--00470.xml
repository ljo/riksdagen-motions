<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__470/mot_1944__ak__470-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 470. 11
          </p>
          <p>
            Nr 470.
          </p>
          <p>
            Av fröken Nygren, i anledning av Kungl. Maj:ts proposition, nr
            207, angående anslag för budgetåret 1944/45 till av- löningar
            vid de allmänna läroverken m. m.
          </p>
          <p>
            Med anledning av Kungl. Maj:ts i proposition nr 207 till riksdagen
            avgivna förslag rörande inrättandet av ett psykologiskt-pedagogiskt
            institut får jag härmed anföra följande. Enligt förslaget skall
            institutets styrelse utgöras av tio personer, av vilka rektor
            vid statens normalskola såsom direktor för institutet, de fyra
            professorerna i psykologi och pedagogik vid rikets universitet
            och hög- skolor samt skolöverläkaren äro självskrivna ledamöter.
            Av de övriga fyra ledamöterna, vilka föreslås skola utses av Kungl.
            Maj:t, skola två representera folkskola resp. läroverk och en
            representera yrkesundervis- ningen. Dessa representanter skola
            utses efter förslag av skolöverstyrelsen resp. överstyrelsen för
            yrkesundervisning. Den tionde ledamoten skall företräda allmänhetens,
            särskilt föräldrarnas, intressen.
          </p>
          <p>
            Tanken på ett psykologiskt-pedagogiskt institut har i Sverige
            med sär- skild styrka framförts och utformats av den år 1934 bildade
            föreningen för psykologisk-pedagogiska institutet. Det förslag
            till ett institut, som av föreningen framlagts, upptogs och utvecklades
            vidare av 1936 års lärar- utbildningssakkunniga. Enligt dessa
            sakkunnigas förslag skulle i styrelsen för det tilltänkta institutet
            ingå bl. a. två representanter för föreningen för psykologisk-pedagogiska
            institutet. I det nu föreliggande förslaget har ej upptagits någon
            representant för nämnda förening i styrelsen, vilket tydligen
            bl. a. sammanhänger med att institutet förutsättes erhålla en
            helt statlig karaktär.
          </p>
          <p>
            Emellertid synes det alltjämt vara av ett visst värde, att föreningen
            blir representerad i det tänkta institutets styrelse. Föreningen
            har som nämnts ej blott i hög grad främjat tanken på ett psykologiskt-pedagogiskt
            institut utan även tagit initiativ till och utfört undersökningar,
            som visat sig vara av praktisk pedagogisk betydelse i det pågående
            reformarbetet inom vårt skolväsen. Särskilt kan man i detta hänseende
            rikta uppmärksamheten på de undersökningar rörande inträdesprövningar
            och examensväsende,
          </p>
          <pb facs="riksdagen-motions-pdf/data/1944/mot_1944__ak__470/mot_1944__ak__470-002.pdf"/>
          <p>
            12 Motioner i Andra kammaren, nr 470.
          </p>
          <p>
            som av föreningen upptagits. Vissa publikationer i hithörande
            frågor föreligga redan, och andra äro under utarbetande. Föreningen
            är sålunda alltjämt verksam, och dess undersökningar ha i stor
            utsträckning bedrivits genom en internationell samverkan, med
            finansiellt bistånd framför allt från Carnegie Corporation i Förenta
            staterna. Även från enskilt håll i Sverige, nämligen sällskapet
            för folkundervisningens främjande, har eko- nomiskt stöd lämnats.
            Det bör i detta sammanhang nämnas, att för- eningen upptog sina
            undersökningar rörande examensväsendet i sam- arbete med ledande
            pedagoger i andra länder, sedan arbetsprogrammet under hand underställts
            dåvarande chefen för ecklesiastikdepartementet.
          </p>
          <p>
            I och för sig måste det sålunda anses önskvärt, att en samverkan
            mellan det planerade institutet och den hittillsvarande föreningen
            kommer till stånd. I denna riktning har också skolöverstyrelsen
            uttalat sig i under- dånig skrivelse den 9 december 1943 i så
            måtto, att skolöverstyrelsen anför följande: »Föreningen för psykologisk-pedagogiska
            institutet, vilken i hög grad medverkat till att frågan om inrättande
            av ett psykologiskt-pedagogiskt institut tagits upp, har utfört
            vissa undersökningar inom arbetsområdet för det ifrågavarande
            institutet och har vissa undersökningar i gång. Det synes önskvärt,
            att samarbete kommer till stånd mellan föreningen och institutet,
            icke minst för att föreningens erfarenhet skall tillvaratagas.»
          </p>
          <p>
            Ett samarbete av ifrågasatt slag torde få anses värdefullt även
            där- igenom, att inom föreningen kunna samlas intresserade krafter,
            repre- senterande såväl pedagogisk och medicinsk sakkunskap som
            även det all- männa medborgarintresset, vilka eljest ej kunna
            komma till ett samlat uttryck. Det psykologisk-pedagogiska institutet
            kan därigenom tillföras uppslag från vidare kretsar, än vad som
            annars är möjligt, liksom också beredas möjlighet att företaga
            undersökningar i större omfattning, än det statliga institutet
            kan lämna utrymme för. Överhuvud taget synes det önskvärt, att
            det enskilda intresset i en angelägenhet som denna får till- fälle
            att medverka i så stor utsträckning som möjligt.
          </p>
          <p>
            De önskemål om samverkan, som sålunda framförts, synas också
            böra komma till uttryck i vad gäller sammansättningen av styrelsen
            vid det tilltänkta institutet. Det torde vara av betydelse för
            föreningens fortsatta tillvaro, att dess verksamhet från det allmännas
            sida vinner erkännande på så sätt, att en representant för föreningen
            blir medlem av institutets styrelse.
          </p>
          <p>
            På grund av vad sålunda anförts, får jag hemställa,
          </p>
          <p>
            att riksdagen måtte uttala sig för en sådan ändring i förslaget
            angående styrelsens sammansättning vid det psy-
          </p>
          <pb facs="riksdagen-motions-pdf/data/1944/mot_1944__ak__470/mot_1944__ak__470-003.pdf"/>
          <p>
            Motioner i Andra kammaren, nr 470. 13
          </p>
          <p>
            kologisk-pedagogiska institutet, att en ledamot i styrelsen måtte
            utses av föreningen för psykologisk-pedagogiska in- stitutet eller
            eventuellt att Kungl. Maj:t måtte utse en leda- mot i styrelsen
            för institutet efter förslag av föreningen för psykologisk-pedagogiska
            institutet.
          </p>
          <p>
            Stockholm den 21 mars 1944.
          </p>
          <p>
            Hildur Nygren.
          </p>
        </div>
      </div>
    </body>
  </text>
</TEI>
