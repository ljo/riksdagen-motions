<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__503/mot_1944__ak__503-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 503. 19
          </p>
          <p>
            Nr 503.
          </p>
          <p>
            Av herr Skoglund i Umeå m. fl., i anledning av Kungl. Maj:ts
            proposition, nr 184, angående inrättande av en statens högre skogsskola.
          </p>
          <p>
            Under 1942 ingav Svenska forstmästarförbundet en till Kungl.
            Maj:t ställd skrivelse, vari föreslogs, att ett skogligt gymnasium
            måtte införas som en mel- lanform i det skogliga undervisningssystemet.
            Genom en dylik åtgärd skulle en återgång ske till den utbildningsform
            på detta undervisningsområde, som varit tillfinnandes fram till
            1936, då den indrogs. Med utgångspunkt från denna forstmästarförbundets
            hemställan och över densamma avgivna yttranden för- anstaltade
            Kungl. Maj:t om en utredning av frågan enligt beslut av den 12
            mars 1943. Utredningens utlåtande förelåg den 8 december samma
            år, och på dess grundval har Kungl. Maj:t utarbetat den i dagarna
            framlagda proposi- tionen nr 184 med förslag om inrättande av
            en statlig högre skogsskola, för- lagd till Skinnskatteberg. Liksom
            utredningsmannen har också departementschefen frångått det av
            forst- mästarförbundet gjorda förslaget om ett skogligt gymnasium
            och i stället an- sett, att frågan borde lösas genom inrättande
            av en ettårig högre skogsskola. Att valet fallit just på denna
            senare utbildningslinje synes främst vara betin- gat därav, att
            det ansetts önskvärt att vid den ifrågavarande utbildningen till-
            varataga skogsskolornas elevmaterial, vilket framstått som ett
            allmänt intresse av betydande vikt. Avsikten är därvid att lämna
            dessa elever en viss företrädes- rätt vid intagningarna till den
            föreslagna högre skogsskolan. Principen därom kommer dock icke
            att kunna fullt konsekvent genomföras. Även andra än de, som genomgått
            skogsskola, skola nämligen erhålla rätt till inträde. Från stats-
            rådets sida har därvid förklarats, att den högre skogsskolan också
            skall stå öppen för elever med realexamen eller motsvarande kunskaper
            jämte erforderlig skogspraktik. Ett dylikt medgivande är givetvis
            i sin ordning, men fråga är om icke detsamma får till följd, att
            skogsskolornas elever därigenom komma att utsättas för en mycket
            svår konkurrens från sådana elever, vilka avlagt real- examen
            eller äga motsvarande kunskaper. En sådan förmodan understrykes
            ytterligare av det av utredningsmannen gjorda och av statsrådet
            apostroferade uttalandet, att det vid intagning till den högre
            skogsskolan bör erfordras ett något högre kunskapsmått, än det
            folkskolan skänker, främst i de grundläg- gande ämnena svenska
            och matematik,
          </p>
          <pb facs="riksdagen-motions-pdf/data/1944/mot_1944__ak__503/mot_1944__ak__503-002.pdf"/>
          <p>
            20 Motioner i Andra kammaren, nr 503.
          </p>
          <p>
            Från dessa utgångspunkter synes det därför vara angeläget, att
            frågan om den skogliga utbildningens mellanformer ägnas fortsatt
            uppmärksamhet. Önsk- värt vore därvid om den skogliga gymnasieutbildningen
            kunde genomföras, fast i annan form och av annat slag än det,
            som tidigare förordats av forstmästar- förbundet och diskuterats
            av utredningsmannen och statsrådet utan att dock vinna deras anslutning.
            För vår del anse vi, att frågan om denna gymnasie- utbildning
            bör kunna lösas utan att man på sätt forstmästarförbundet före-
            slagit inrättar ett helt nytt och fristående gymnasium. Enklast
            torde detta kunna ske därigenom, att den skogliga utbildning,
            varom här är fråga, anslutes till och kombineras med undervisningen
            vid något av de tekniska läroverken. Så bör i varje fall kunna
            ske i fråga om de tekniska gymnasierna i Norrland, vid vilka undervisningen
            är starkt träindustriellt betonad. Tekniska gymnasiet i Härnösand
            har sålunda en cellulosateknisk linje och gymnasiet i Skellefteå
            en träkemisk sådan. Ur skilda synpunkter erbjuder sig här en möjlighet
            till an- knytning med den undervisning, som är avsedd att bedrivas
            vid en skogligt- teknisk utbildningsanstalt. Att märka är därvid,
            att samundervisning kan äga rum i åtskilliga ämnen, t. ex. svenska,
            träteknologi, arbetarskydd, fältmätning m. m. Någon särskild rektor
            för den skogliga avdelningen erfordras icke heller, enär den uppgiften
            bör kunna fyllas av den vid det tekniska gymnasiet redan tillsatta
            föreståndaren. Även vaktmästare och viss annan personal torde
            kunna vara gemensamma för de båda undervisningsavdelningarna.
            På enahanda sätt torde det också kunna ordnas i fråga om en stor
            del av den för undervisningen erforderliga materielen. En dylik
            uppläggning och anordning av den skog- liga gymnasieutbildningen
            skulle givetvis komma att avsevärt förbilliga orga- nisationen,
            något som är värt att allvarligt uppmärksammas. För den rent praktiska
            utbildningen erbjuder också kombinationen med de tekniska gymnasierna
            vissa fördelar. Omedelbart intill eller på ringa avstånd från
            de i Norrland befintliga gymnasierna ligga nämligen stora träindustriella
            anläggningar, till vilka studieutflykter med fördel kunna anordnas.
            Där finnas förutom pappersmassefabriker och sågverk även fabriker
            för tillverkning av såväl masonite som wallboard ävensom ugnar
            för framställning av tjära och kol. För sommarkurserna utgöra
            de stora kronoskogarna värdefulla arbets- och stu- dieobjekt.
            Med hänsyn till att den av oss skisserade skogliga utbildningslinjen
            icke tidi- gare varit uppe till diskussion finna vi det angeläget,
            att densamma nu göres till föremål för en närmare prövning. Ett
            bifall till den i ärendet framlagda propositionen utgör icke något
            hinder härför. Den av oss diskuterade utbild- ningslinjen är nämligen
            att betrakta som en utvidgning av de av Kungl. Maj:t föreslagna
            skogliga utbildningsmöjligheterna och står sålunda icke i något
            som helst motsatsförhållande till vad departementschefen föreslagit.
            Att behov av en dylik utvidgning för förhanden synes oss bestyrkt
            av vad utredhingsmannen anfört. För Norrlands vidkommande framträder
            för övrigt detta behov redan
          </p>
          <pb facs="riksdagen-motions-pdf/data/1944/mot_1944__ak__503/mot_1944__ak__503-003.pdf"/>
          <p>
            Motioner i Andra kammaren, nr 503. 21
          </p>
          <p>
            av den anledningen, att ungdomen där alltfort tränger efter ökade
            yrkesutbild- ningsmöjligheter. Till detta kommer, att skogen och
            skogsbruket är av mycket stor ekonomisk betydelse för Norrland,
            vilket ytterligare understryker ange- lägenheten av att landsdelen
            erhåller en skoglig utbildning, ordnad och inbyggd på det sätt,
            varom här är fråga. Under hänvisning till det anförda få vi därför
            hemställa,
          </p>
          <p>
            att riksdagen ville besluta att i skrivelse till Kungl. Maj:t
            anhålla om utredning och förslag angående införande av en skoglig-teknisk
            utbildningslinje vid något i Norrland befintligt tekniskt gymnasium.
          </p>
          <p>
            Stockholm den 25 mars 1944.
          </p>
          <p>
            Gösta Skoglund. Sigfrid Jonsson. And. Andersson.
          </p>
          <p>
            Judith Olsson.
          </p>
          <p>
            Andreas Nilsson.
          </p>
          <p>
            Uddo RB. Jacobson.
          </p>
          <p>
            D. B. Blombäck.
          </p>
          <p>
            Alfred Åslin.
          </p>
          <p>
            0. E. Sandberg. Jon. N. Jonsson.
          </p>
          <p>
            K. J. Andersson.
          </p>
          <p>
            Lars Jonsson i Haverö.
          </p>
          <p>
            Magnus Nilsson.
          </p>
          <p>
            Erik W. Norén.
          </p>
          <p>
            J. O. Gavelin.
          </p>
          <p>
            Karl Mäler.
          </p>
          <p>
            Ernst Berg. E. Oskar Åkerström. Hulda Skoglund-Lindblom.
          </p>
          <p>
            K. G. Viklund.
          </p>
          <p>
            Nils A. Larsson i Östersund.
          </p>
          <p>
            Anna Ronnebäck. Eric Hansson.
          </p>
          <p>
            Verner Hedlund.
          </p>
        </div>
      </div>
    </body>
  </text>
</TEI>
