<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__529/mot_1944__ak__529-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 529.
          </p>
          <p>
            Nr 529.
          </p>
          <p>
            Av herr Sveningsson m. fl., i anledning av Kungl. Maj:ts pro-
            position, nr 253, angående prisreglerande åtgärder på jordbrukets
            område m. m.
          </p>
          <p>
            Sedan försörjningen med gummiringar och smörjoljor genom krisen
            blivit alltmer försämrad, ha hårda ingripanden och restriktioner
            skett beträffande trafiken med motorfordon, och detta har inom
            stora delar av samhällslivet medfört betydande svårigheter. Till
            följd av lastbilstrafikens sammanförande i lastbilscentraler har
            den sunda konkurrensen på detta område i hög grad eliminerats
            och transporterna fördyrats. I stället för ett flertal olika företag
            ute i bygden, hos vilka anbud kunde infordras, finns nu bara ett
            företag — lastbilscentralen — och den taxa, som tillämpas, är
            orubbligt fastställd. Dessa åtgärder ha varit av krisen och tidsläget
            påkallade, men att de medfört olägenheter är uppenbart. Särskilt
            den gren av jordbrukets ekono- miska föreningsrörelse, som utgöres
            av mejeriorganisationen, har haft och har alltjämt mycket betydande
            svårigheter att övervinna. För att belysa den betydande gärning
            mejeriorganisationen utför i folkförsörjningens tjänst, behöver
            bara erinras om att mjölken är det födoämne, vilket varje dag
            och i regel i varje måltid ingår i vår föda, och när vi därtill
            tänka på den ömtå- liga produkt mjölken vid all behandling är,
            så förstå vi betydelsen av det arbete mejeriorganisationen utför.
            Att denna organisation, som är så bero- ende av biltransporter,
            drabbats hårt av transportrestriktionerna är uppen- bart. De allra
            hårdaste inskränkningar och restriktioner ha här vidtagits, och
            i vissa fall ha hela mjölktransportlinjer med bil på order från
            trafikkommis- sionen och respektive länsstyrelser indragits, och
            biltransporterna ha i sådana fall av jordbrukarna fått ersättas
            av hästtransporter. I andra fall har man i mycket stor utsträckning
            förbjudit framkörning med bil för uppsamling av mjölk till avlägset
            liggande gårdar, byar och uppsamlingsplatser, när det gällt framkörning
            å enskild väg. Även har av länsstyrelserna föreskrivits ett visst
            avstånd mellan mjölkborden vid de allmänna vägarna; på så sätt
            få många jordbrukare till och med bosatta vid allmän väg inte
            avlämna sin mjölk på samma mjölkbord som tidigare, utan i många
            fall får mjölken transporteras inte bara ut till den allmänna
            vägen utan även en god bit på densamma. Det är med anledning härav
            onödigt framhålla, att ett stort antal jord- brukare i vårt land,
            genom alla nu i kraft varande bestämmelser för biltrafi- ken,
            råkat i bekymmersamma situationer, när de dagligen få transportera
          </p>
          <pb facs="riksdagen-motions-pdf/data/1944/mot_1944__ak__529/mot_1944__ak__529-002.pdf"/>
          <p>
            Motioner i Andra kammaren, nr 529. 13
          </p>
          <p>
            sin mjölk långa vägsträckor, där de tidigare fått den hämtad
            vid gården. De som här drabbats allra hårdast äro som vanligt
            de mindre jordbrukarna, som varje dag ha en mycket liten kvantitet
            mjölk att fördela de individuella transportkostnaderna på. Dessa
            få således per liter mjölk en så hög transport- kostnad, att om
            kontant ersättning för densamma skulle utgå, transportkost- naderna
            i vissa fall kunna tänkas överstiga hela mjölklikviden. Dessa
            stora svårigheter få även ses mot bakgrunden av den alltjämt rådan-
            de bristen på arbetskraft vid jordbruket. För mången jordbrukare
            har den stora frågan vid militära inkallelser varit, när kanske
            därigenom vissa tider helt saknats manlig arbetskraft vid mindre
            jordbruk, vem som skall trans- portera ut mjölken den långa vägen
            till uppsamlingsplatsen. Övergång till hemtillverkning av smör
            på gårdarna är ej heller någon önskad utveckling och för övrigt
            något fullständigt ogenomförbart, efter de bestämmelser som här
            råda. Tillstånd för hemtillverkning av smör måste även erhållas
            av kristidsmyndigheterna. Vissa mejeriföreningar ha nog i någon
            mån försökt lämna transportbidrag till jordbrukare, som fått synnerligen
            försvårade transportförhållanden, men i så fall få dessa bidrag
            lämnas på samtliga leverantörers bekostnad vid ifrågavarande mejerier,
            och bidraga dessa på sådant sätt vidtagna åtgärder till en allmän
            sänkning av mjölkpriset vid de mejeriföretag ett sådant system
            tillämpas. Av ovanstående framgår att riksdag och regering böra
            uppmärksamma de nu påtalade omständigheterna och vidtaga sådana
            åtgärder, att inga lastbilar gående med livsmedelstransport bli
            onödigtvis indragna samt att kompen- sation lämnas de jordbrukare,
            som genom vidtagna statliga regleringar för- orsakats ökade kostnader
            för sin produktion. Medel härför torde enligt Kungl. Maj:ts proposition
            nr 253 finnas i viss mån tillgängliga, varför vi hemställa, att
            riksdagen måtte besluta, dels att i skrivelse till Kungl. Maj:t
            hemställa om lättna- der beträffande rådande trafikrestriktioner
            när det gäller livs- medelstransporter av ovan anfört slag, dels
            ock att skälig kompensation skall utgå till de jordbru- kare,
            som genom statliga ingripanden fått förhöjda trans- portkostnader
            vid leverans av mjölk till mejeri.
          </p>
          <p>
            Stockholm den 24 maj 1944.
          </p>
          <p>
            Ragnar Sveningsson. Gust. Nilsson Birger Anderson i Göingegården.
            i Mejstad. Albert Larsson. Ernst V. Staxäng. James I. A. Dickson.
            Jonas Eriksson, And. Andersson, Brynolf Stattin.
          </p>
          <p>
            Frägsta. Gisselås.
          </p>
        </div>
      </div>
    </body>
  </text>
</TEI>
