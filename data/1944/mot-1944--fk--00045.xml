<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__45/mot_1944__fk__45-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 45. 3
          </p>
          <p>
            Nr 43.
          </p>
          <p>
            Av herr Nilsson, Johan, i Malmö, m. fl., angående utredning av
            frågan om utbildningen av tandläkare, tandtekniker och tandsköterskor.
          </p>
          <p>
            Den 9 juni 1943 beslöt riksdagen bifalla Kungl. Maj:ts proposition
            angå- ende omorganisation av tandläkarinstitutet, varigenom bl.
            a. tandläkarinstitu- tets examinationskapacitet kommer att utökas
            från nuvarande 90 till 120 tandläkare för år. Härigenom beredas
            ökade möjligheter för tillgodoseende av först och främst folktandvårdens
            men även den militära tandvårdens be- hov av tandläkare. I den
            utredning med förslag, vilken låg till grund för ovanstående beslut,
            beräknades att en tillgång av minst omkring 3 400 praktiserande
            tandläkare skulle visa sig tillräcklig för den tid, som nu närmast
            kunde överblickas, d. v. s. c:a 15 år framåt, och att detta slutmål
            skulle kunna uppnås genom ökning av examinationskapaciteten vid
            institutet till 120 tandläkare per år. Det är emellertid sannolikt,
            att ovanstående beräkningar äro tilltagna be- tydligt i underkant.
            Vi tillåta oss härvidlag hänvisa till medicinalstyrelsens yttrande
            av den 7 mars 1942 över ifrågavarande utredning och förslag. Det
            erinras sålunda bl. a. om att för tillgodoseende av tandläkarbehovet
            i Dan- mark intagas numer årligen 100 studerande vid Tandläkarhögskolan
            i Köpen- hamn. I betraktande härav och med hänsyn till andra förhållanden,
            bl. a. den pågående feminiseringen av tandläkaryrket, som beräknas
            reducera tandlä- karkårens relativa behandlingskapacitet, ansåg
            medicinalstyrelsen, att det för vårt lands vidkommande vore ofrånkomligt
            att årligen utexaminera 150-—160 tandläkare, i synnerhet som vi
            här i landet hålla på att genomföra en omfat- tande social tandvårdsorganisation.
            Det förtjänar f. ö. erinras om, att redan för omkring 15 år sedan
            vid då gjorda utredningar rörande tandläkarundervisningen ansågs
            en årlig exami- nation av 160 tandläkare nödvändig. Att då inga
            åtgärder vidtogos i denna riktning är givetvis nu i hög grad att
            beklaga. Tillgången på tandläkare för folktandvårdens behov skulle
            säkerligen ha varit mera tillfredsställande, om då föreslagna
            åtgärder kommit till utförande. Såsom läget nu ter sig, måste
            uppenbarligen kraftåtgärder från statsmakternas sida vidtagas
            för att säker- ställa tandläkarbehovet. Såsom ovan anförts avsåg
            den i fjol beslutna utvidgningen av det nuvaran- de tandläkarinstitutet
            endast en utökning av examinationskapaciteten till 120 tandläkare
            årligen. På av medicinalstyrelsen anförda skäl torde en ytterligare
            utvidgning vid detta institut varken vara tillrådlig eller möjlig.
            Gränsen för
          </p>
          <pb facs="riksdagen-motions-pdf/data/1944/mot_1944__fk__45/mot_1944__fk__45-002.pdf"/>
          <p>
            4 Motioner i Första kammaren, nr 45.
          </p>
          <p>
            dess utbildningskapacitet torde icke blott uppnås utan även överskridas.
            På grund härav synes det ofrånkomligt, att det inrättas ett nytt
            tandläkarinstitut, som möjliggör en utexaminering av åtminstone
            50—60 tandläkare årligen, varvid det nuvarande institutets examinationskapacitet
            samtidigt bör reduce- ras till omkring 100 tandläkare årligen.
            En sådan reducering kommer, såsom framhålles av medicinalstyrelsen
            och tandläkarinstitutets lärarråd, icke att möta några som helst
            hinder ur organisatorisk synpunkt eller medföra nack- delar i
            ekonomiskt hänseende. I detta samband bör f. ö. erinras om den
            medicinska lundafakultetens ytt- rande för 15 år sedan i en utredning
            beträffande åtgärder för ökad tandläkar- produktion. Fakulteten
            framhåller bl. a. »att vissa fördelar äro knutna vid en decentralisering
            av den högre undervisningen och vid en dubblering av un- dervisningsanstalterna,
            så snart ekonomiska skäl ej omöjliggöra en sådan. Ge- nom en dylik
            dubblering inträder gärna ett befruktande moment av tävlan, som
            äger sin bestämda betydelse. Genom två jämställda undervisningsanstal-
            ter vinnes också större garanti för att de nya uppslagen från
            de stora kul- turländerna snabbt tillgodogöras i vårt land.» I
            annat sammanhang framhål- ler lundafakulteten vidare: » Det torde
            bland initierade ej råda mer än en upp- fattning om vad som räddats
            åt vårt lands läkarutbildning och medicinska forskning, då de
            centralisationstendenser gentemot den medicinska undervis- ningen,
            som för ett 50-tal år sedan gjorde sig gällande i avsikt att koncentre-
            ra den till Stockholm, lyckligen övervunnos. Ingen torde nu beklaga,
            att vårt land håller sig med tre medicinska högskolor. På samma
            sätt torde en andra tandläkarskola, om den överhuvud kommer till
            stånd, snart ha sitt fulla existensberättigande.» Detta skrevs
            allså redan 1929 och synes i dag ak- tuellare än någonsin. Som
            en intressant jämförelse med nuvarande svenska förhållanden på
            detta område kan erinras om att Schweiz med sina omkring 4 miljoner
            invånare har fyra tandläkarinstitut, samtliga anknutna :iill de
            medicinska fakulteterna vid de schweiziska universiteten. Härigenom
            har tandläkarbehovet för detta lands del kunnat tillfredsställas
            på ett helt annat sätt än som varit möjligt genom blott ett institut,
            samtidigt som den odontologiska undervisningen och vetenskapen
            på olika sätt befrämjats. Denna organisation av undervisningen
            har sålunda för Schweiz inneburit enbart fördelar och en utveckling
            av den svenska tandläkarundervisningen i liknande riktning skulle
            i flera hänseenden säkert också vara nyttig och välgörande. På
            grund av vad ovan anförts bör för prövning och överarbetning bl.
            a. upptagas det för omkring 25 år sedan framförda och senare vid
            olika till- fällen upprepade förslaget om inrättandet av en odontologisk
            institution i an- knytning till Lunds universitet. För den nya
            institutionens förläggning till Lund talar denna stads belägenhet
            inom ett landskap med synnerligen tät be- folkning, för vilken
            Lund med sitt universitet, sina vetenskapliga institutioner och
            sina sjukvårdsinrättningar utgör ett naturligt centrum. Skulle
            det vid en företagen undersökning visa sig, att det för tandläkarundervisningen
            nödiga kliniska materialet icke skulle kunna uppbringas i Lund,
            vilket är sannolikt,
          </p>
          <pb facs="riksdagen-motions-pdf/data/1944/mot_1944__fk__45/mot_1944__fk__45-003.pdf"/>
          <p>
            Motioner i Första kammaren, nr 45. 5
          </p>
          <p>
            bör det övervägas att helt eller delvis förlägga den praktisk-kliniska
            under- visningen till Malmö, som härför bör kunna erbjuda tillräckligt
            klientel. I detta samband bör då erinras om att folktandvården
            ännu icke genomförts i Malmö, varför det synes möjligt att i vissa
            hänseenden samordna denna folktandvård med den praktiska tandläkarundervisningen,
            varigenom vissa besparingar och fördelar skulle kunna vinnas både
            för folktandvården och undervisningens räkning. Även ett annat
            spörsmål tilldrar sig i detta sammanhang uppmärksamhet, nämligen
            frågan om utbildning av tandtekniker och tandsköterskor. Det är
            nämligen icke uteslutet, att inom folktandvården kommer att yppa
            sig brist på tandtekniker, vilken inom en icke avlägsen framtid
            kanske kan vålla lika stort avbräck i folktandvårdens utveckling
            som tandläkarbristen hittills. En- ligt vad vi hava oss bekant
            har redan i Västerbottens län dylik brist gjort sig gällande och
            Västerbottens läns landstings hälsovårdsberedning har sist- lidna
            höst gjort framställning till Kungl. Maj:t om vidtagande av åtgärder
            till förhindrande av dylik brist. Det synes därför vara klokt
            att med det snaraste upptaga frågan om tandteknikerutbildningen
            till prövning. Tand- läkarinstitutets lärarråd har visserligen
            år 1940 till Kungl. Maj:t avlåtit för- slag i ämnet, men detta
            har ännu icke föranlett någon åtgärd. Då några år numera förflutit,
            sedan förslaget avgivits, torde en överarbetning av det- samma
            vara välbetänkt, och stora fördelar torde kunna förväntas av att
            verkställa dylik översyn i det större sammanhang, som nedan föreslås.
            Med hänsyn till det sagda anse vi frågans lösning icke längre
            böra uppskjutas. I samband med prövning av tandteknikerfrågan
            bör också utbildningen av tandsköterskor upptagas till behandling.
            Under hänvisning till vad ovan anförts hemställa vi,
          </p>
          <p>
            att riksdagen i skrivelse till Kungl. Maj:t anhåller, att Kungl.
            Maj:t särskilt med hänsyn till nödvändigheten av folktandvårdens
            utbyggnad, låter verkställa en skyndsam, allsidig utredning av
            frågan om tandläkarutbildningen inom landet ävensom utbildningen
            av tandtekniker och tandskö- terskor, därvid särskilt bör beaktas
            möjligheten och lämp- ligheten av att inrätta en odontologisk
            institution i anknyt- ning till Lunds universitet med den praktisk-kliniska
            under- visningen eventuellt förlagd till Malmö.
          </p>
          <p>
            Stockholm den 18 januari 1944.
          </p>
          <p>
            Joh. Nilsson, Malmö.
          </p>
          <p>
            Eilif Sylwan. Alfred Andersson. Edwin Berling.
          </p>
          <p>
            Rud. Anderberg. Herman Ericsson. Axel Leander.
          </p>
          <pb facs="riksdagen-motions-pdf/data/1944/mot_1944__fk__45/mot_1944__fk__45-004.pdf"/>
          <p>
            Ivar Persson. Emil Ahlkvist. Arvid De Geer.
          </p>
          <p>
            J. Hansson.
          </p>
          <p>
            N. R. Rosenberg.
          </p>
          <p>
            Bernhard Nilsson.
          </p>
          <p>
            F. O. Ericson. J. B. Johansson. Ruben Wagnsson. Anton Eklund.
          </p>
          <p>
            Gustaf Karlsson.
          </p>
          <p>
            Axel Mannerskantz.
          </p>
          <p>
            Gust. Sundelin.
          </p>
          <p>
            Carl Sundberg.
          </p>
          <p>
            John Björck.
          </p>
          <p>
            Henry Johansson. David Norman. Edgar Sjödahl. Erik Olof Wiklund.
            A. Gillström. C. Fr. Carlström. Arthur Engberg.
          </p>
          <p>
            KE. E. Johanson.
          </p>
          <p>
            Axel Roos. William Linder. Gust. Elofsson. Emil Petersson. And.
            Andersson. Arthur Heiding.
          </p>
          <p>
            Gottfrid Karlsson.
          </p>
          <p>
            Gust. E. Andersson
          </p>
          <p>
            i Södergård. L. Franzon.
          </p>
          <p>
            Gunnar Lodenius. O. E. Mattsson. Alb. Ramberg.
          </p>
          <p>
            Eric Ericson i Karlskoga.
          </p>
          <p>
            K. Schlyter.
          </p>
          <p>
            John Gustavson i Guntorp.
          </p>
          <p>
            Axel Löfgren. G. Heiman. H. Sten. ÅA. J. Bärg. Sven V. Hansson.
            Emil Näsström. Karl Aug. Johanson.
          </p>
          <p>
            Erik Arrhén.
          </p>
          <p>
            Motioner i Första kammaren, nr 45.
          </p>
          <p>
            Lennart Bondeson. Rob. Berg. N. Elowsson. Sven Larsson. Verner
            Andersson. K. F. Söderdahl. K. A. Westman.
          </p>
          <p>
            Helge Bäcklund.
          </p>
          <p>
            Carl H. Dahlström. Lars V. Lindén. Karl H. Andersson. Rob. Kriigel.
          </p>
          <p>
            Birger Andersson.
          </p>
          <p>
            Joh. Friggeråker.
          </p>
          <p>
            J. Sandén.
          </p>
          <p>
            John Sandberg. Anders Sundvik. Eskil Albertsson. Ernst Hage.
            Ragn. Bergh. Elon Andersson.
          </p>
          <p>
            Per Olofsson.
          </p>
          <p>
            S. G. W. Wahlund.
          </p>
        </div>
      </div>
    </body>
  </text>
</TEI>
