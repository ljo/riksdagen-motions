<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__294/mot_1944__fk__294-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 294. 11
          </p>
          <p>
            Nr 294.
          </p>
          <p>
            Av herr Andrén m. fl., om ändrad lönegradsplacering för hem-
            värnschefen.
          </p>
          <p>
            I samband med 1940 års riksdags beslut angående organiserandet
            av ett hemvärn beslöts, att chefen för hemvärnet skulle placeras
            i lönegraden Ob 1, d. v. s. samma lönegrad som för regementschef.
            Såsom motiv för denna löne- gradsplacering hade departementschefen,
            bland annat, åberopat den för hem- värnschefen avsedda självständiga
            ställningen och de omfattande ansvarsfulla arbetsuppgifter, som
            komme att åvila honom. Denna ställning för hemvärnschefen har
            därefter icke ändrats och i Kungl. Maj:ts proposition nr 185 angående
            avlöningsanslagen m. m. under fjärde huvudtiteln för nästa budgetår
            har någon ändring heller icke ifrågasatts av departementschefen.
            Det synes emellertid oss, att sedan hemvärnets inrät- tande vunna
            erfarenheter motivera, att en högre ställning än den som svarar
            mot regementschefs nu bestämmes för chefen för hemvärnet. Såsom
            skäl härför må anföras följande. Hemvärnsorganisationen har fått
            en väsentligt större omfattning än den 1940 beräknade, och detta
            har givetvis ökat hemvärnschefens arbetsuppgifter och ansvar.
            Vidare skall hemvärnet ytterligare utökas genom att ett särskilt
            driftvärn också skall ingå i hemvärnsorganisationen. Då detta
            driftvärn del- vis skiljer sig från det hittills organiserade
            hemvärnet och det alltså kommer att medföra särskilda arbetsuppgifter
            för hemvärnschefen och hans stab, hava de förutsättningar under
            vilka hemvärnschefens ställning på sin tid bestäm- des så ändrats,
            att nämnde chef nu bör givas en högre ställning än regements-
            chefernas. Ytterligare skäl för en högre ställning åt hemvärnschefen
            är, att det, enligt vad som framkommit, bland rikets hemvärnsmän
            fästes visst avseende vid att hemvärnets främste målsman inom
            försvarsorganisationen intager en sådan ställning i löne- och
            andra avseenden, att han kan anses likställd med högre befattningshavare
            än en regementschef. Hemvärnets vikt och betydelse för försvarsorganisationen
            angives också härigenom. Av innehavaren av befattningen såsom
            chef för hemvärnet måste fordras speciella kvalifikationer. Han
            måste ha förutsättningar att med framgång verka för hemvärnets
            rekrytering med lämpliga män, och härför fordras sär- skild läggning.
            Han måste vidare vara god organisatör, hava god erfarenhet på
            utbildningsområdet, vara väl insatt i förvaltningsfrågor av olika
            slag, och
          </p>
          <pb facs="riksdagen-motions-pdf/data/1944/mot_1944__fk__294/mot_1944__fk__294-002.pdf"/>
          <p>
            12 Motioner i Första kammaren, nr 294.
          </p>
          <p>
            han måste därjämte hava auktoritet hos högre myndigheter för
            att hemvär- nets speciella förhållanden skola bliva i behörig
            utsträckning beaktade. Det är under dessa förhållanden av särskild
            betydelse, att hemvärnschef kvarstår i sin befattning under åtskilliga
            år, och detta motiverar, att innehavaren av befattningen tillgodoses
            i löneavseende och att för honom fastställes en pen- sionsålder,
            som är bestämd med hänsyn till denne befattningshavares särskilda
            arbetsförhållanden. Befattningshavaren bör därför icke ha lägre
            ställning än den för truppslagsinspektörer och ställföreträdande
            militärbefälhavare fast- ställda, d. v. s. i lönegraden Ob 2.
            Tvärtom böra möjligheter förefinnas att uppflytta honom till lönegraden
            Ob 3. Genom en dylik löneställning skapas möjligheter för ett
            större urval vid befattningens tillsättande, och lämplig in- nehavare
            kan beräknas kvarstå i befattningen under längre tid. Oavsett
            om hemvärnschefen hänföres till lönegraden Ob 2 eller Ob 3 kan
            det icke före- ligga något skäl för att hemvärnschefens pensionsålder
            liksom regementschefs och ställföreträdande militärbefälhavares
            är fastställd till 60 år. En lämplig hemvärnschef kan väl fylla
            sin uppgift även efter det han uppnått nämnda ålder, och hemvärnschefens
            pensionsålder synes därför böra bestämmas till 65 år. På grund
            av det sålunda anförda anse vi, att hemvärnschefsbefattningen
            från och med ingången av nästa budgetår bör uppflyttas i högre
            lönegrad, och synes det därvid lämpligast, att befattningen hänföres
            till lönegraden Ob 2 eller Ob 3. Om pensionsåldern för hemvärnschefen
            göra vi hemställan i särskild motion. Vi få sålunda hemställa,
          </p>
          <p>
            alt riksdagen må besluta, att beställningen såsom chef för hem-
            värnet från och med budgetåret 1944/45 skall vara hänförd till
            lönegraden Ob 2 eller Ob 3.
          </p>
          <p>
            Stockholm den 22 mars 1944.
          </p>
          <p>
            Georg Andrén. Rickard Lindström. Gust. Elofsson. Axel Roos. Arthur
            Engberg. J. B. Johansson. Azxel Mannerskantz. G. Branting. S.
            Linnér. Nils Holmström. Nils Herlitz. Ivar Anderson.
          </p>
          <p>
            Ruben Wagnsson. V. Ljungdahl.
          </p>
        </div>
      </div>
    </body>
  </text>
</TEI>
