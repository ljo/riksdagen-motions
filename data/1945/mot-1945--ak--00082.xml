<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__82/mot_1945__ak__82-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 82. 3
          </p>
          <p>
            Nr 82.
          </p>
          <p>
            Av fröken Öberg och herr Sundberg, om rätt för sjuka personer
            att utan personlig inställelse utöva rösträtt vid allmänna val.
          </p>
          <p>
            Vid 1944 års riksdag beslöts att såsom vilande för vidare grundlagsenlig
            be- handling antaga ett förslag till ändrad lydelse av $ 16 RO.
            Förslaget innebar avskaffande av fattigvårds- och konkursstrecken
            såsom diskvalifikationsgrun- der vid val till riksdagens andra
            kammare. När detta beslut konfirmerats på ännu en riksdag efter
            nyval torde varje svensk medborgare, som uppnått den för valdeltagande
            lagstadgade åldern, ha rätt att deltaga i allmänna val. Undantag
            utgöra endast de omyndigförklarade samt i fråga om kommunala val
            de som häfta för mer än ett års kommunalut- skylder. I vallagarna
            föreskrives också hur den skall förfara, som av en eller annan
            orsak är förhindrad att på valdagen infinna sig vid vallokalen.
            Så kunna exempelvis makar genom fullmakt rösta för varandra varjämte
            väljare, som på valdagen icke vistas inom sitt eget valdistrikt,
            äga rätt att rösta på fast post- anstalt å annan ort. Personer,
            som äro förhindrade att på valdagen utöva sin rösträtt, kunna
            under vissa villkor få rösta före valdagen, inom riket på fast
            postanstalt och utom riket på svensk beskickning eller konsulat.
            Ännu finnes dock en icke obetydlig del av samhällsmedborgare,
            som äro berövade varje möjlighet att deltaga i allmänna val, nämligen
            de, som genom sjukdom äro förhindrade att infinna sig i vallokalen.
            Endast i de fall, då ve- derbörande är gift kan han eller hon
            genom fullmakt för andra maken bliva i tillfälle att utöva sin
            rösträtt. Det torde för övriga kategorier av sjuka människor i
            synnerhet för dem, som hysa stort intresse för samhället och dess
            angelägenheter, te sig som en betydande orättvisa, att deras sjukdom,
            den må vara av längre eller kortare art, skall för dem utgöra
            ett oöverstigligt hinder för fullgörandet av deras rösträtt. Det
            skulle kunna tänkas att de i likhet med en del här ovan nämnda
            grup- per kunde få utöva sin rösträtt genom fullmakt eller eventuellt
            på annat sätt. I varje fall bör givetvis oförmåga att infinna
            sig i vallokalen styrkas genom intyg av läkare. Huruvida alla
            grupper av sjuka kunde medtagas, finge en blivande utredning klargöra.
          </p>
          <pb facs="riksdagen-motions-pdf/data/1945/mot_1945__ak__82/mot_1945__ak__82-002.pdf"/>
          <p>
            Motioner i Andra kammaren, nr 82.
          </p>
          <p>
            På grund av vad ovan anförts få vi hemställa,
          </p>
          <p>
            att riksdagen måtte besluta att hos Kungl. Maj:t anhålla, att
            uppdrag måtte lämnas åt 1944 års vallagssakkunniga att även utreda
            här ovan berörda spörsmål och framkomma med de förslag, vartill
            utredningen kan föranleda.
          </p>
          <p>
            Stockholm den 18 januari 1945.
          </p>
          <p>
            Märta Öberg. Abel Sundberg.
          </p>
        </div>
      </div>
    </body>
  </text>
</TEI>
