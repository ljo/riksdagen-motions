<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__119/mot_1945__ak__119-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 119. 15
          </p>
          <p>
            Nr 119.
          </p>
          <p>
            Av herr Andersson i Gisselås m. fl., om höjning av anslaget till
            befrämjande i allmänhet av nötboskapsaveln.
          </p>
          <p>
            Under nionde huvudtiteln (p. 58) föreslås i likhet med vad som
            anvisats för innevarande budgetår ett anslag på 300 000 kronor
            till befrämjande i allmänhet av nötkreatursaveln. Lantbruksstyrelsen
            har för sin del hem- ställt, att anslaget härför måtte uppföras
            med 323 000 kronor för att möjlig- göra 20000 kronor högre anslag
            till tjurföreningsverksamheten och 3 000 kronor högre bidrag för
            bekämpande av ofruktsamheten hos svensk kullig boskap. Den nya
            lagstiftningen om tjurbesiktningstvång, som redan genomförts eller
            vid 1946 års ingång kommer att vara genomförd inom åtskilliga
            hus- hållningssällskaps områden, har haft den med lagstiftningen
            avsedda effek- ten, att man nu allmännare än förr strävar efter
            att skaffa sig ett bättre tjurmaterial. Inom bondejordbruk och
            småbruk sker detta på det för dessa jordbruk lämpligaste sättet
            genom bildande av tjurföreningar. Antalet bi- dragsberättigade
            tjurföreningar har därigenom ökats, och de bidrag, som under senare
            år kunnat utdelas, ha varit avsevärt lägre än som avsetts, när
            nu gällande bestämmelser om bidragens storlek fastställdes. Sänkt
            penning- värde har också minskat bidragens realvärde. De utgående
            bidragen spela dock för nybildade tjurföreningar en inte ringa
            roll och möjliggöra för dem att vid köp av avelstjurar hålla en
            högre standard än annars skulle varit möjligt. Inom vissa orter
            har behovet av medel till nya tjurföreningar varit så stort, att
            hushållningssällskapen måst tigga medel från jordbrukets orga-
            nisationer eller nedskriva utgående anslag till äldre föreningar
            med 30 å 40 Z. Samtidigt som vi anse, att en omprövning av nu
            gällande grunder för statsbidragets storlek till tjurföreningarna
            snart är av utvecklingen på- kallad, anse vi den mycket försiktiga
            ökning av utgående anslag, som lant- bruksstyrelsen påkallat för
            att under kommande budgetår möta anslagsbe- hovet från nybildade
            tjurföreningar, synnerligen väl motiverad. Den svenska kulliga
            boskapens svaghet i fråga om fruktsamheten är värd att uppmärksammas.
            För dem, som skaffat sig kännedom om denna boskap i samband med
            förra årets generalmönstring av densamma vid distriktslant- bruksmötet
            i Umeå, står det klart vilken tillgång vi äga i denna för Norr-
            lands jordbruk så väl avpassade nötkreatursras. Dess svaghet i
            fråga om fruktsamhet kan med nuvarande kännedom om ärftlighetslagarna
            bekäm- pas, och bekämpandet har utsikt att lyckas bäst, ju mera
            energiskt och utan tidsutdräkt det bedrives. De medel, som avelsföreningen
            för svensk
          </p>
          <pb facs="riksdagen-motions-pdf/data/1945/mot_1945__ak__119/mot_1945__ak__119-002.pdf"/>
          <p>
            16 Motioner i Andra kammaren, nr 119.
          </p>
          <p>
            kullig boskap anser sig behöva för detta ändamål, böra därför
            utan ned- prutning ställas till dess förfogande. Med stöd av vad
            vi här anfört få vi hemställa, att riksdagen måtte besluta,
          </p>
          <p>
            att för ökat anslag till tjurföreningar och bekämpande av ofruktsamhet
            inom svensk kullig boskap anslaget under nionde huvudtiteln (p.
            58) till befrämjande i allmänhet av nötboskapsaveln måtte upptagas
            med ett till 323 000 kronor förhöjt belopp.
          </p>
          <p>
            Stockholm den 18 januari 1945.
          </p>
          <p>
            Andr. Andersson, Einar Heggblom. Brynolf Stattin. Gisselås. Märta
            Boman. C. Oscar Nolin. Ragnar Sveningsson. Carl Lindmark. Ernst
            V. Staxäng.
          </p>
          <p>
            Centraltryckeriet. Esselte ab. Stockholm 1945 540300
          </p>
        </div>
      </div>
    </body>
  </text>
</TEI>
