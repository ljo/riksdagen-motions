<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__146/mot_1945__ak__146-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 146.
          </p>
          <p>
            Nr 146.
          </p>
          <p>
            Av herr Lövgren, om årligt understöd åt f. d. telefonisten Helny
            Amanda Hynylä.
          </p>
          <p>
            F. d. telefonisten Helny Amanda Hynylä i Haparanda, född den
            22/8 1888 i Karl Gustafs församling i Norrbottens län, tjänstgjorde
            under åren 1908 —1938 som telefonist vid Karungi samtalsstation.
            Hösten 1938 övertogs stationen, som tidigare underhållits av abonnenterna,
            av telegrafverket och försågs med ett nytt växelbord med ett kopplingssystem,
            som skilde sig från det tidigare använda, varför fröken Hynylä,
            som är blind, icke hade möjlig- het att fortsätta sin anställning.
            Hon blev nu efter 30 års väl vitsordad tjänstgöring utan inkomst
            och har sedan dess endast den blindhetsersättning, som utgår av
            statsmedel, att leva av. Vid hänvändelse till telegrafverket med
            anhållan om något bidrag till sitt uppehälle har svarats, att
            telegrafverket lagenligt icke kan bevilja henne någon pension.
            Här föreligger enligt min mening ett fall, där riksdagen bör kunna
            träda emellan Och bereda en person, som trots sitt lyte under
            30 år utfört ett nyttigt arbete i det allmännas tjänst, ett årligt
            understöd som tillskott till den blindhetsersättning, som hon
            erhåller. Formellt är det naturligtvis all- deles riktigt, att
            hon icke varit anställd i det allmännas tjänst, men reellt är
            det ju ändock så att hon varit det. Ty en telefonstation av Karungis
            be- lägenhet är ju en omistlig del i det allmänna telefonnätet
            oavsett vem som sköter stationen. De personer, som under åren
            1908—1938 varit föreståndare för stationen, agronom O. Nydal och
            fru Mina Bergqvist, äro båda döda och från abonnenter inom Karungi
            kan icke rimligen begäras något understöd till henne. Jag vågar
            därför hemställa till riksdagen att behjärta hennes bekymmersamma
            belägenhet och som erkänsla för det arbete hon realiter utfört
            i det allmännas tjänst under trettio år bereda henne ett tillskott
            till blindhetsersättningen. Åldersbetyg och intyg, som styrka
            anställningens längd och hennes medellöshet, skola överlämnas
            till vederbörande utskott. Med stöd av det ovan anförda hemställes,
          </p>
          <p>
            att riksdagen måtte bevilja f. d. telefonisten Helny Amanda Hynylä
            i Haparanda ett årligt understöd av 600 kronor.
          </p>
          <p>
            Stockholm den 20 januari 1945.
          </p>
          <p>
            0. W. Lövgren.
          </p>
          <p>
            Statens Reproduktionsanstalt, Stockholm 1945 045
          </p>
        </div>
      </div>
    </body>
  </text>
</TEI>
