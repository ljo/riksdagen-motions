<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__243/mot_1945__ak__243-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 243. 13
          </p>
          <p>
            Nr 243.
          </p>
          <p>
            Av fröken Nygren m. fl., om rätt till fri portion in natura för
            husmödrar och biträdande husmödrar vid försvarsväsendets matinrättningar.
          </p>
          <p>
            Vid genomförandet av bruttolönesystemet för vård- och ekonomipersonal
            vid försvarsväsendet borttogos bland annat tidigare bestämmelser
            om fri portion för sådan personal. Evad gäller husmödrar och biträdande
            husmödrar ha därefter särskilda tillämpningsföreskrifter utfärdats
            av respektive cen- trala förvaltningsmyndigheter. Sålunda äro
            husmödrar och biträdande hus- mödrar vid arméns och flygvapnets
            matinrättningar skyldiga att under tjänst- göring uttaga portion
            in natura mot kontant ersättning. Omfattar tjänst- göring icke
            hel dag, föreligger sådan skyldighet även beträffande måltid,
            som enligt för vederbörande förband gällande dagordning börjar
            en timme före eller en timme efter början eller slutet av husmoders
            (biträdande husmoders) tjänstgöringstid. Ifrågavarande bestämmelser
            hava tillämpats från maj månad 1943. Ovannämnda egenartade bestämmelser
            ha aktualiserats och kommit till allmän kännedom genom det utslag,
            som krigsrätten vid kungl. Östgöta flyg- flottilj nyligen fällde
            i dom mot tvenne husmödrar vid nämnda flygflottilj. Ifrågavarande
            husmödrar hade erlagt stadgad avgift endast för de måltider de
            intagit. Kronan hade sålunda icke åsamkats någon ekonomisk förlust
            i sammanhanget. De nämnda bestämmelserna innebära, att husmödrarna
            i vissa fall tvingas att betala för måltider, som infalla under
            vederbörandes fritid och vistelse å annan ort. För husmödrar föreligger
            den skillnaden i förhållande till övrig vård- och ekonomipersonal,
            att i husmödrarnas arbetsuppgifter ingår skyldighet att avsmaka
            de anrättningar, som tillagas. De tvingas härigenom att med eller
            mot sin vilja inmundiga en del mat, varigenom aptiten för en kommande
            mål- tid förtages. Att därjämte år efter år intaga en relativt
            ensidig föda skapar inte enbart en viss leda vid kosten som sådan,
            utan det torde även ur hälso- synpunkt kunna ifrågasättas om erforderlig
            omväxling erhålles för ett all- mänt välbefinnande. Under alla
            förhållanden böra husmödrarna befrias från skyldigheten att uttaga
            kronans portion emot kontant ersättning, då det icke kan hava
            varit meningen att kronan skall göra sig en förtjänst på befattnings-
            havarens bekostnad i de fall portion icke uttages. Med hänsyn
            till den ovan- nämnda skyldighet, som ingår i husmödrarnas arbetsuppgifter,
            synes det med större rättvisa förenligt att husmödrarna beredas
            fri portion, en förmån, som alltjämt tillkommer köksföreståndare
            och dagbefäl. En sådan förmån bör
          </p>
          <pb facs="riksdagen-motions-pdf/data/1945/mot_1945__ak__243/mot_1945__ak__243-002.pdf"/>
          <p>
            14 Motioner i Andra kammaren, nr 243.
          </p>
          <p>
            därvid införas utan att löneställningen i övrigt förändras. Den
            merutgift, som staten härigenom åsamkas, blir med hänsyn till
            husmödrarnas relativt ringa antal så obetydlig att den på intet
            sätt kan anses påverka statens utgifter. Tillagandet av en eller
            två portioner mer eller mindre kan icke heller påverka förbandens
            matvaruomsättning. På grund av vad sålunda anförts tillåta vi
            oss hemställa,
          </p>
          <p>
            att riksdagen ville besluta att husmödrar och biträdande hus-
            mödrar vid försvarsväsendets matinrättningar skola erhålla fri
            portion in natura eller, därest riksdagen icke anser sig kunna
            bifalla denna hemställan, att riksdagen måtte uttala, att skyldighet
            för husmödrar och biträdande husmödrar vid försvarsväsendets matinrättningar
            att uttaga portion in natura icke skall föreligga. Stockholm den
            22 januari 1945.
          </p>
          <p>
            Hildur Nygren. Ebon Andersson. Märta Öberg. Ruth Gustafson. S.
            Rönn-Christiansson. Ivar Jansson.
          </p>
          <p>
            Carl Hoppe. Hildur Humla. Elsa Johansson.
          </p>
        </div>
      </div>
    </body>
  </text>
</TEI>
