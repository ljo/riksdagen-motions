<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__394/mot_1945__ak__394-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 394.
          </p>
          <p>
            Nr 394.
          </p>
          <p>
            Av herr Cruse, angående utredning om utvidgning av förliknings-
            mannaexpeditionens arbetsuppgifter.
          </p>
          <p>
            Vi bringa årligen stora offer för värnandet av landets fred och
            detta med rätta. Men för bevarandet av freden på arbetsmarknaden
            göres jämförelsevis litet och ändock är fred på arbetsmarknaden
            av avgörande betydelse för vår försörjning och landets ekonomi.
            Visserligen upprättas flertalet kollektivav- tal i vårt land genom
            förhandlingar och endast i undantagsfall genom öppna konflikter,
            men det pågående kriget har medfört en sänkning av arbetarnas
            levnadsstandard och detta sakförhållande torde komma att medföra
            ökade motsättningar mellan parterna på arbetsmarknaden och därmed
            även ökad risk för omfattande arbetskonflikter. Alla åtgärder
            som kunna underlätta förhandlingarna om kollektivavtal böra därför
            vidtagas. I första hand bör staten tillhandahålla lokaler för
            förhandlingar om kollektivavtal, så att dessa förhandlingar kunna
            föras på neutralt område. Svenska arbetsgivareföreningen tillhandahåller
            nu förhandlingslokaler för de industrier och verksamhetsområden
            vilkas arbetsgivare äro anslutna till ar- betsgivareföreningen.
            Härtill kommer att arbetsgivareföreningens tjänste- män i allmänhet
            tagas i anspråk som sekreterare för förhandlingsprotokollen och
            dess kanslipersonal till utskrivandet av förlikningsmännens medlingsför-
            slag. Även om man torde kunna utgå ifrån att arbetsgivarna icke
            missbruka denna fördel i förhandlingsorganisationen, har dock
            i arbetarnas förhand- lingsdelegationer framkastats den misstanken,
            att lyssnarapparater äro in- monterade i lokalerna och att arbetsgivarna
            därigenom kunna avlyssna arbe- tardelegationernas enskilda överläggningar.
            För dessa misstankar finns gi- vetvis intet fog, men de ha anförts
            som ett exempel på sinnesstämningen in- om vissa arbetardelegationer
            med anledning av att förhandlingarna äga rum på arbetsgivareföreningens
            lokaler. Många skäl tala för att staten skall till- handahålla
            neutrala förhandlingslokaler, där parterna ha en känsla av att
            ingendera sidan har någon förmån i själva förhandlingsapparaten.
            Staten bör givetvis även tillhandahålla opartiska sekreterare
            att föra förhandlingspro- tokollen och dessutom hålla den kanslipersonal
            som erfordras för utskrifter av parternas och förlikningsmännens
            förslag. Lämpligen bör förliknings- mannaexpeditionen utbyggas,
            så att den kan fullgöra även dessa uppgifter. På grund av vad
            sålunda anförts hemställes,
          </p>
          <p>
            att riksdagen i skrivelse till Kungl. Maj:t ville anhålla om
            utredning rörande utvidgning av förlikningsmannaexpeditio- nens
            arbetsuppgifter, så att densamma även tillhandahåller förhandlingslokaler
            och erforderlig kanslipersonal vid för- handlingar om kollektivavtal.
          </p>
          <p>
            Stockholm den 23 januari 1945. | Sigvard Cruse.
          </p>
        </div>
      </div>
    </body>
  </text>
</TEI>
