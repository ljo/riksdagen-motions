<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__466/mot_1945__ak__466-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 466. 11
          </p>
          <p>
            Nr 466.
          </p>
          <p>
            Av herr von Friesen m. fl., i anledning av Kungl. Maj:ts propo-
            sition, nr 74, angående studiehjälp för högre undervisning åt
            landsbygdens ungdom m. m.
          </p>
          <p>
            I Kungl. Maj:ts proposition nr 74 föreslås en rad åtgärder, som
            avse att hjälpa studiebegåvade ungdomar i landsorten att erhålla
            utbildning vid högre skolor. Det kan dock ifrågasättas, om icke
            detta reformprogram borde utvid- gas. Kraven på en demokratisk,
            mot vårt folkstyre svarande skola, vilka fått ett stöd i 1940
            års skolutrednings föreliggande betänkanden, tvinga till en fullständig
            översyn av de sociala förmåner våra läroverk erbjuda den stude-
            rande ungdomen. Den demokratiska grundsynen på undervisningsväsendet
            gör det nödvändigt, att folkskoleungdomens sociala förmåner så
            långt möj- ligt är utsträckas till läroverksungdomen, så mycket
            mer som läroverks- ungdomen ej tillhör en privilegierad överklass.
            Detta sista påstående bekräftas av undersökningar, gjorda av sittande
            skolutredning och refere- rade i dess betänkande nr 2. Det bör
            sålunda övervägas, om icke läroverkens terminsavgifter kunde nedbringas
            genom att avgifterna till statsverket helt avskaffades. Vidare
            borde den fria eller så gott som fria tandvård och läkarvård,
            t. ex. behandlingen vid ortopediska, öron-, näs- och hals- samt
            ögonkliniker, som tillkommer folkskolans och i stor utsträckning
            andra läroanstalters elever, även kunna utsträckas till de statliga
            läroverkens ungdom. Inrättande av särskilda s. k. hälsoklasser
            kunde dessutom övervägas. Även skolbad för läroverksungdom borde
            i mån av behov kunna anordnas. En utvidgning av den fria eller
            billiga skolfrukosten borde även övervägas. Frågan om beklädnadshjälp
            för läroverksungdom bör tagas upp. Av stor räckvidd är frågan
            om fria eller till väsentligt nedsatta priser anskaffade läroböcker
            liksom om fri eller förbilligad skolmateriel över- huvud. Den
            bör emellertid underkastas en ingående prövning för stats- läroverkens
            vidkommande. Det synes som om vad här ovan anförts vore av den
            vikt, att frågan borde utbrytas ur sitt sammanhang med skolutredningens
            övriga problem och en lösning av densamma snarast möjligt borde
            åvägabringas, alldeles oavsett vilka resultat skolutredningens
            arbete når i andra avseenden.
          </p>
          <pb facs="riksdagen-motions-pdf/data/1945/mot_1945__ak__466/mot_1945__ak__466-002.pdf"/>
          <p>
            12 Motioner i Andra kammaren, nr 466.
          </p>
          <p>
            I anslutning till vad här anförts hemställa vi,
          </p>
          <p>
            att riksdagen måtte besluta att i skrivelse till Kungl. Maj:t
            anhålla att en utredning rörande möjligheten av ökade sociala
            förmåner för läroverksungdomen med det snaraste igångsättes.
          </p>
          <p>
            Stockholm i februari 1945.
          </p>
          <p>
            Bertil von Friesen. Gotifr. Fröderberg. Joh. Nilson. Carl Björling.
            John Bergvall. Olov Rylander. O. Malmborg, Einar Osterman. M.
            Ståhl. Skövde. Ruben Swedberg. ÅA. Danielsson. Edvin Jacobsson
          </p>
          <p>
            i Igelsbo.
          </p>
        </div>
      </div>
    </body>
  </text>
</TEI>
