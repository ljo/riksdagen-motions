<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__228/mot_1945__fk__228-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 228. 1
          </p>
          <p>
            Nr 228.
          </p>
          <p>
            Av herr Bondeson, om ökat anslag till remontering vid armén.
          </p>
          <p>
            I statsverkspropositionen till innevarande riksdag har det å
            riksstatens fjärde huvudtitel (45) förekommande anslaget till
            arméns remontering för budgetåret 1945/46 föreslagits till ett
            belopp av 2 230 000 kronor, varav i av- rundat tal 906 000 kronor
            utgöra det beräknade medelsbehovet för inköp av remonter och stamhästar
            för dragbruk. Vid beräknande av sistnämnda anslagspost har föredragande
            departe- mentschefen i det väsentliga fallit tillbaka på en utav
            översten V. S. H. Tham enligt bemyndigande verkställd utredning
            rörande begränsning av antalet ridhästar inom armén. Utredningsmannen
            har ansett sig kunna före- slå en begränsning av stamhästbeståndets
            storlek med 189 djur, men endast under den förutsättningen, att
            samtidigt åtgärder vidtoges för att säkerställa, att den totala
            tillgången inom landet på för ridbruk lämpade och för krigs- bruk
            disponibla hästar icke minskades. Departementschefen har tagit
            fasta på den negativa sidan av detta förslag och t. o. m. gått
            något längre än utredningsmannen, i det att minskningen ansetts
            kunna utsträckas till 200 hästar, varigenom det tidigare till
            509 häs- tar beräknade årliga remonteringsbehovet skulle nedbringas
            till 489. Vad åter angår utredningsmannens som det vill synas
            av samtliga hörda myndig- heter biträdda uttalande beträffande
            förutsättningarna för minskningens genomförande avfärdas detta
            med några få rader i propositionen, där departementschefen uttalar,
            att han, i brist på uttömmande undersöknings- material, icke kunnat
            bilda sig någon uppfattning om huruvida anledning föreligger att
            genom särskilda åtgärder främja ridhästaveln. Denna nu återgivna
            inställning till det föreliggande spörsmålet synes mig ägnad att
            ingiva allvarliga bekymmer och farhågor för vår varmblodiga hästavels
            fortbestånd och vår därpå grundade försvarsberedskap vad beträf-
            far hästar, och detta särskilt som samma negativa inställning
            kommer till synes jämväl å nionde huvudtiteln, där Kungl. Maj:t
            vid beräkning av ansla- gen för hästavelsändamål icke ansett sig
            kunna biträda vissa av lantbruks- styrelsen framförda välmotiverade
            förslag till stödjande av den varmblodiga hästaveln. Det kan visserligen
            vara sant, att någon i sträng bemärkelse uttömmande undersökning
            angående den varmblodiga hästavelns förutsättningar och villkor
            icke föreligger. Anledningen därtill är helt enkelt den, att uppföd-
            ningen av varmblodiga, för militärt bruk avsedda hästar, som till
            övervä- Bihang till riksdagens protokoll 1945. 3 saml. Nr 228—234.
          </p>
          <pb facs="riksdagen-motions-pdf/data/1945/mot_1945__fk__228/mot_1945__fk__228-002.pdf"/>
          <p>
            2 Motioner i Första kammaren, nr 228.
          </p>
          <p>
            gande delen bedrives av mindre jordbrukare, ingår som en detalj
            i den övriga jordbruksdriften och ur kalkyleringssynpunkt är svår
            nog att skilja från denna. För den som är aldrig så litet insatt
            i förhållandena är det emel- lertid klart, att uppfödarens självkostnadspris
            för en remont vid den tid- punkt då försäljning till staten kan
            ifrågakomma betydligt överstiger 2 000 kronor. Härtill kommer
            att uppfödaren ofta löper risken att samtidigt med försäljningen
            få en eller annan remont kasserad. Med nuvarande ringa av- sättningsmöjligheter
            innebär detta, att en remont i och med kassationen i värdehänseende
            sjunker till den medelmåttiga arbetshästens nivå. Den lilla vinst,
            som uppfödaren till äventyrs kunnat betinga sig genom försäljning
            av en remont till armén, går sålunda i många fall förlorad genom
            kassation av en annan. Att någon varmblodig hästavel överhuvud
            taget bedrives under så ogynn- samma ekonomiska betingelser förefaller
            måhända egendomligt men kan förklaras. Hos den svenske bonden
            är nämligen kärleken till och intresset för hästen och vad med
            honom står i sammanhang en djupt rotad egen- skap, och på många
            gårdar är det en under generationer fortlevande tradi- tion, att
            hästavel i någon form skall kombineras med jordbruket. Om man
            är av den uppfattningen att hästen fortfarande som hittills bör
            och måste vara en oeftergivlig del av vårt försvar, synes det
            oss väl lättvin- digt att bygga säkerställandet av detta behov
            på förekomsten av nyss nämnda i alla fall tämligen irrationella
            förutsättning, vilken kan brista när som helst, så snart vederbörande
            ser att skäligt ekonomiskt vederlag och uppmuntran i övrigt icke
            äro att påräkna från det allmännas sida. Det förefaller mig knap-
            past förenligt med statens värdighet att vid tillgodoseendet av
            ett så riks- viktigt behov som det nu ifrågavarande slå mynt av
            den enskildes oftast med ekonomisk uppoffring förenade intresse.
            Lantbruksstyrelsen har som sin mening framhållit, att en effektiv
            höj- ning av remontpriset och inköp av ett ökat antal remonter
            voro de enda verkligt säkra medlen för säkerställande av landets
            behov av för krigsbruk lämpade ridhästar. Någon höjning av antalet
            remonter lärer under nuvarande förhållanden icke kunna ifrågasättas,
            men lantbruksstyrelsens uttalande i fråga om remontpriset står
            fast och torde icke kunna vederläggas. Medelinköpspriset för remonter
            har för budgetåret 1945/46 föreslagits till 1800 kronor. När man
            känner till de vanskligheter och risker som alltid äro förenade
            med varmblodig hästuppfödning och samtidigt konstaterar, att priset
            på en ordi- när arbetshäst av kallblodigt slag f. n. utgör 1700
            å 1800 kronor, i vilket prisläge några nämnvärda fluktuationer
            knappast äro att förvänta inom nu överskådlig tid, så göra reflexionerna
            sig själva vad beträffar det föreslagna remontprisets skälighet.
            Vid olika tillfällen och i skilda sammanhang har av de hästavelsledande
            myndigheterna framhållits, att ett i någon mån skäligt remontpris
            genom-
          </p>
          <pb facs="riksdagen-motions-pdf/data/1945/mot_1945__fk__228/mot_1945__fk__228-003.pdf"/>
          <p>
            Motioner i Första kammaren, nr 228—229. 3
          </p>
          <p>
            snittligt bör ligga åtminstone 300 kronor över det Pris, som
            betalas för kall- blodiga hästar i samma åldersklass. Om en dylik
            prissättning finge tillämpas skulle detta utan tvivel innebära
            en värdefull uppmuntran till fortsatt och utvidgad hästavel med
            varmblodigt materiel.
          </p>
          <p>
            På grund av vad sålunda anförts får jag hemställa, att riksdagen,
            med beräkning av ett genomsnittligt inköps- pris av 2 000 kronor
            per remont, måtte besluta höja det av Kungl. Maj:t i statsverkspropositionen
            föreslagna reserva- tionsanslaget Armén, remontering, med 97800
            kronor till 2 327 800 kronor.
          </p>
          <p>
            Stockholm den 23 januari 1945.
          </p>
          <p>
            Lennart Bondeson.
          </p>
          <p>
            Nr 229.
          </p>
          <p>
            Av herr Bondeson m. fl., om inrättande av tolv ordinarie läns-
            assessorstjänster vid länsstyrelserna.
          </p>
          <p>
            (Lika lydande med motion i Andra kammaren nr 386.)
          </p>
          <p>
            Stockholm den 23 januari 1945.
          </p>
          <p>
            Lennart Bondeson. Gösta Siljeström. Ernst Wehtje. Ruben Wagnsson.
            Jones Erik Andersson. Azxel Uhlén. Emil Petersson. John Björck.
            C. Fr. Carlström.
          </p>
        </div>
      </div>
    </body>
  </text>
</TEI>
