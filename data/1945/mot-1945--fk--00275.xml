<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__275/mot_1945__fk__275-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 275. 1
          </p>
          <p>
            Av herr Persson, Ivar, m. fl., om anslag till lån för anskaffande
            av skoljordbruk vid lantmanna- och lanthushållsskolor.
          </p>
          <p>
            I proposition till 1939 års lagtima riksdag (nr 109) angående
            den lägre lant- bruksundervisningens ordnande föreslog Kungl.
            Maj:t, bland annat, att lån av statsmedel för anskaffande av skoljordbruk
            åt lantmanna- och lanthus- hållsskolor skulle kunna beviljas.
            I bilagan till förenämnda proposition an- förde föredragande departementschefen
            i berörda fråga, bland annat, att lantmanna- och lanthushållsskolorna
            borde vara försedda med egna skoljord- bruk. För underlättande
            av anskaffandet av dylika skoljordbruk borde lån av statsmedel
            på fördelaktiga villkor kunna utlämnas till hushållningssäll-
            skap, landsting, stiftelser och föreningar, vilkas stadgar godkänts
            av Kungl. Maj:t. Beträffande villkoren för lånens utlämnande borde
            i huvudsak gälla de villkor, som vore stadgade för lån till egnahemsjordbruk.
            Lån skulle kun- na utlämnas med intill ”/s av jordbrukets värde,
            men borde lånebeloppen i allmänhet begränsas till 100 000 kronor
            för lantmannaskola och 30 000 kro- nor för lanthushållsskola.
            Medel för ändamålet borde anvisas under fonden för låneunderstöd.
            Vad Kungl. Maj:t sålunda föreslagit bifölls av riksdagen. Sedan
            1939 års lagtima riksdag i princip beslutat genomförande av om-
            organisation av den lägre lantbruksundervisningen, utbröt det
            ännu pågående kriget och en försämring inträdde i det statsfinansiella
            läget, som orsakade att då medel vid 1940 års riksdag skulle anvisas
            till den beslutade omorganisatio- nen av den lägre lantbruksundervisningen,
            vissa av de vid 1939 års lagtima riksdag fattade besluten, bland
            annat just frågan om lån av statsmedel till an- skaffande av skoljordbruk
            åt lantmanna- och lanthushållsskolor, ställdes på framtiden. Enligt
            den stadga för statsunderstödda lantbruksundervisningsanstalter,
            som på grund av den beslutade omorganisationen av den lägre lantbruksun-
            dervisningen utfärdades av Kungl. Maj:t den 21 juni 1940 (nr 724),
            skall till lantmanna- och lanthushållsskola höra ett med hänsyn
            till skolans ändamål och bygdens förhållanden lämpligt skoljordbruk.
            Med hänsyn till att en omedelbar tillämpning av ifrågavarande
            bestämmelse skulle hava medfört stora svårigheter har i stadgan
            föreskrivits, att skyldighet för lantmanna- och lanthushållsskola
            att hava eget skoljordbruk dock icke skall äga till- lämpning
            förrän den 1 november 1948. Det i samband med omorganisationen
            av den lägre lantbruksundervisningen fattade beslutet om möjlighet
            för ägare av lantmanna- och lanthushållsskolor att kunna erhålla
            statsbidrag med intill 75 procent av den beräknade kost- naden
            för uppförande av skolbyggnader, har inom flertalet län i hög
            grad stimulerat intresset för åstadkommande av tidsenliga och
            modernt utrustade
          </p>
          <p>
            Bihang till riksdagens protokoll 1945. 3 saml. Nr 275—281. 1
          </p>
          <pb facs="riksdagen-motions-pdf/data/1945/mot_1945__fk__275/mot_1945__fk__275-002.pdf"/>
          <p>
            2 Motioner i Första kammaren, nr 275.
          </p>
          <p>
            skolor på jordbrukets område. Icke minst hava landstingen visat
            stor förståel- se för åstadkommande av bättre förhållanden på
            ifrågavarande område. Det finnes dock landsting, som allt fortfarande
            icke insett nödvändigheten av landstingens medverkan för åstadkommande
            av en välordnad yrkesutbildning på jordbruksområdet. Inom sådana
            områden har det visat sig synnerligen svårt att inom orten uppbringa
            det ganska betydande belopp, som erfordras för en skolas utrustande
            med t. ex. skoljordbruk. Fortfarande äro ett flertal både lantmanna-
            och lanthushållsskolor i avsaknad av skoljordbruk, och skall det
            bliva möjligt att, såsom stadgan för statsunderstödda lantbruksundervis-
            ningsanstalter föreskriver, före den 1 november 1948 förse samtliga
            dylika skolor med skoljordbruk, är det hög tid, att det vid 1939
            års lagtima riksdag fattade beslutet om lån av statsmedel för
            anskaffande av skoljordbruk sättes i verkställighet och att medel
            anvisas för ändamålet. I två likalydande motioner till 1944 års
            riksdag (I: 149 och II: 224) före- slogs, bland annat, att 1939
            års riksdagsbeslut beträffande statens medverkan till anskaffande
            av skoljordbruk måtte genomföras. I jordbruksutskottets av riksdagen
            godkända utlåtande nr 1 anfördes, att utskottet funne det angeläget,
            att 1939 års beslut omedelbart kunde genomföras. Utskottet ansåge
            sig dock icke böra tillstyrka detta, men räknade med att Kungl.
            Maj:t, så snart förhål- landena det medgåve, skulle framlägga
            förslag om uppskovets hävande. I årets statsverksproposition finnes
            icke upptaget något anslag till lån för anskaffande av skoljordbruk
            vid lantmanna- och lanthushållsskolor. Då enligt vår mening ett
            uppskov ytterligare ett år med möjligheten till statslån för anskaffande
            av skoljordbruk i hög grad skulle försvåra eller till och med
            omöjliggöra för skolorna att i föreskriven tid anskaffa jordbruk,
            anse vi, att det vid 1939 års lagtima riksdag fattade beslutet
            bör genomföras från och med budgetåret 1945/46. Den ändringen
            bör dock genomföras, att lånens maximibelopp på grund av det ändrade
            penningvärdet fastställas till högst 150 000 kronor för lantmannaskola
            och 50000 kronor för lanthus- hållsskola. Med stöd av vad som
            ovan anförts hemställes, dels att beslutet vid 1939 års lagtima
            riksdag om lån av statsmedel för anskaffande av skoljordbruk vid
            lantmanna- och lanthushållsskolor måtte genomföras från och med
            bud- getåret 1945/46, dock med den ändringen att lånens maximi-
            belopp fastställas till 150 000 kronor för lantmannaskola och
            50 000 kronor för lanthushållsskola, dels att å kapitalbudgeten
            under fonden för låneunderstöd till Lån för anskaffande av skoljordbruk
            vid lantmanna- och lanthushållsskolor för budgetåret 1945/46 anvisas
            ett investe- ringsanslag av 1 000 000 kronor.
          </p>
          <p>
            Stockholm den 19 januari 1945. Ivar Persson.
          </p>
          <p>
            B. A. Nilsson. Gärda Svenson. Gust. Elofsson i Vä.
          </p>
        </div>
      </div>
    </body>
  </text>
</TEI>
