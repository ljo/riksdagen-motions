<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945_höst_ak__650/mot_1945_höst_ak__650-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 650. 3
          </p>
          <p>
            Nr 650.
          </p>
          <p>
            Av herr Hagberg i Luleå m. fl., i anledning av Kungl. Maj:ts
            proposition, nr 342, med förslag till lag om verkställighet av
            frihetsstraff m. m.
          </p>
          <p>
            Den i propositionen nr 342 föreslagna reformeringen av svenskt
            fång- vårdsväsen innebär utan tvekan ett stort framsteg på straffverkställighetens
            område. Strafflagsberedningens betänkande, vilket i stort sett
            mottagits med till- fredsställelse av både sakkunskap och lekmän,
            visar klart hur trängande behovet av en reformering är. Känslan
            av att det vore på hög tid med reformer på detta område är den
            genomgående tendensen i de remissvar som avgivits. Det är därför
            beklagligt att Kungl. Maj:t i den nu förelig- gande propositionen
            inte ansett sig helt kunna följa det förslag som straff- lagsberedningen
            avgivit. Vi hysa den uppfattningen att riksdagen vid behandlingen
            av denna fråga bör eftersträva så långt gående reformering av
            straffverkställighets- lagen som möjligt för att kunna uppnå det
            resultat som ur samhällets syn- punkt är mest fördelaktigt, nämligen
            att göra allt vad göras kan för att söka återföra största möjliga
            antal av dem som intagits i dessa anstalter till samhällsnyttiga
            individer. Med utgångspunkt från detta anse vi oss böra föreslå
            en enligt vår mening med den allmänna utvecklingen mera överensstämmande
            formulering av vissa paragrafer i föreliggande förslag. I paragraf
            4 har föreslagits tillsättandet av anstaltsnämnder vilka ha att
            tillsammans med styresmannen överlägga om vissa för de intagna
            mycket betydelsefulla frågor. Därest man vill uppnå någon effekt
            med tillsättandet av dessa nämnder är det enligt vår mening ofrånkomligt
            att anstaltsnämn- derna ges en större befogenhet än vad i propositionen
            avses. Att över- huvud taget tanken på skapandet av sådana nämnder
            uppstått kan enligt vår mening inte innebära annat än ett erkännande
            av att det nuvarande till- ståndet med enväldiga beslut i mycket
            vitala frågor inte står i överens- stämmelse med ett modernt betraktelsesätt.
            Enligt strafflagsberedningens betänkande skulle avsikten med tillsättandet
            av dessa nämnder vara att skapa ett större mått av förtroende
            för fångvårdsmyndigheternas oväld i behandlingen av de intagna.
            Även om tillsättandet av dessa nämnder i och för sig innebär ett
            stort steg framåt, synes det oss som om själva syftet med deras
            tillkomst i betänklig grad försvagas om de endast tilldelas råd-
            givande karaktär. Inom alla andra områden i ett demokratiskt samhälle
            eftersträvas en ut- vidgning av demokratien, d.v.s. ett avståndstagande
            från det tillstånd då
          </p>
          <pb facs="riksdagen-motions-pdf/data/1945/mot_1945_höst_ak__650/mot_1945_höst_ak__650-002.pdf"/>
          <p>
            4 Motioner i Andra kammaren, nr 650.
          </p>
          <p>
            det låg i enskilda människors makt att besluta i för andra medborgare
            viktiga frågor. Enligt vår mening måste det betraktas såsom avvita
            att en enda människa ges makt att utan inblandning avgöra för
            de intagna mycket allvarliga frågor. Utan att därmed vilja rikta
            någon anmärkning mot fångvårdsanstalternas styresmän är det ofrånkomligt
            att misstankar uppstå både utom och inom fängelserna att de intagna
            äro rättslösa, i vad det gäller förhållandena inom anstalterna.
            Helt kan inte heller den tanken avvisas, att det förekommit och
            alltjämt förekommer orättvisor inför vilka de intagna stå tämligen
            rätts- lösa så länge deras väl och ve är beroende av en enda persons
            god- tyckliga avgöranden. Ur denna synpunkt är det självklart,
            att tillkomsten av ett kollektivt organ, anstaltsnämnden, verksamt
            kan bidraga till att skapa förtroende för behandlingen av fångvårdsanstalternas
            klientel. Därest anstaltsnämnderna bli en garanti för oväld i
            behandlingen av fångarna har man enligt vår mening även lagt en
            bättre grund för ett återförande av de intagna till samhällsnyttiga
            människor. Även om strafflagsberedningens majoritet inte kunnat
            vinnas för ett sådant förslag är det ostridigt att det av barnavårdsinspektrisen
            Göta Rosén reser- vationsvis framförda förslaget bättre motsvarar
            det syfte utredningen gjort sig till tolk för. Hon anför bland
            annat följande i sin reservation: »Om tyngdpunkten inom fångvården,
            såsom beredningen framhåller, skall förskjutas från bevakningstjänst
            till arbetsdrift och social verksamhet, är det oundgängligen nödvändigt,
            att representanter i anstaltsnämnden erhålla större möjligheter
            att hävda de sociala synpunkterna. Så kan enligt min min mening
            endast bliva fallet, om anstaltsnämnden erhåller medbestäm- manderätt
            i frågor som röra behandlingen av fångarna och fängelsets skötsel.»
            Vi vilja med utgångspunkt från detta resonnemang föreslå, att
            de plane- rade anstaltsnämnderna erhålla medbestimmanderätt i
            frågor om de intagnas behandling och anordnandet av eftervård
            åt dem. Sammansättningen av dessa anstaltsnämnder är naturligtvis
            ingen oviktig fråga. För att en sådan nämnd skall kunna arbeta
            rationellt är det säkert av behovet påkallat att en del av dess
            ledamöter är anställd vid anstalten i fråga. Att utan närmare
            riktlinjer angiva att utöver styresmannen minst två befattningshavare
            skola vara ledamöter av nämnden kan dock i vissa fall leda till
            icke önskat resultat. Det är ju dock så att inte endast de intagna
            fångarna utan även de under honom lydande befattningshavarna stå
            i beroende ställning till styresmannen. Att detta beroende i vissa
            fall kan inverka på besluten torde av ingen kunna bestridas. Därför
            hade det varit bättre om lekmannainflytandet i nämnden lämnats
            större plats. Om riksdagen dock accepterar denna bestämmelse vilja
            vi föreslå att den ene av dessa två befattningshavare skall vara
            den vid anstalten tjänst- görande kuratorn. Propositionens förslag
            att den ene av de av länsstyrel- sen valda representanterna skall
            hava varit innehavare av domaräimbete eller eljest vara lagfaren
            synes oss sakna all grund.
          </p>
          <pb facs="riksdagen-motions-pdf/data/1945/mot_1945_höst_ak__650/mot_1945_höst_ak__650-003.pdf"/>
          <p>
            Motioner i Andra kammaren, nr 650. D
          </p>
          <p>
            I de flesta inom anstalterna förekommande frågor som nämnderna
            skulle komma att behandla synes det oss vara ett mera uppenbart
            behov, att i detta fall föreskrift ges att en läkare eller annars
            socialt arbetande person erhåller plats. I detta fall synes oss
            beredningens förslag mera överens- stämmande med det syfte nämnderna
            skulle komma att få. Där föreslås att de av länsstyrelsen utsedda
            personerna skola hava »insikt och erfarenhet rörande social hjälpverksamhet,
            rättshjälp eller liknande arbete». Om tyngd- punkten inom fångvården
            skall förskjutas till social verksamhet, borde därav logiskt följa
            ett större inflytande från socialt verksamma personer i de pla-
            nerade anstaltsnämnderna. I överensstämmelse med vårt resonemang
            om anstaltsnämndernas funk- tion följer, att en förändring bör
            ske i alla de paragrafer där styresmannen föreslagits få enväldig
            rätt att besluta i frågor som röra behandlingen av fångarna. I
            vissa fall är det ogörligt att hela nämnden sammanträder för besluts
            fattande. Det kan förekomma sådana fall där en viss fara skulle
            uppstå vid uppskov med besluten. Även i sådana fall skulle större
            rätts- säkerhet uppnås genom en föreskrift att minst en av de
            befattningshavare vilka skola tillhöra nämnden tillsammans med
            styresmannen har att fatta beslut för att sedermera, så fort ske
            kan, beslutet bör underställas hela nämnden för godkännande. Sålunda
            bör paragraf 25 tredje stycket ändras så att styresmannen jämte
            minst en av anstaltsnämndens övriga ledamöter äger besluta i där
            förekommande fall. I paragraf 34 upptages föreskrift om de intagnas
            korrespondens med yttervärlden. Den där utformade principen synes
            oss vara stridande mot den nya anda som annars besjälar föreliggande
            förslag. Därest straffverk- ställighetens funktion skall vara
            att eftersträva ett återförande av de intagna till samhällsnyttiga
            människor, synes det oss strida mot detta syfte att in- tagen
            förvägras rätten att avsända eller mottaga skriftligt meddelande.
            Därest de intagna skola göras beredda att en dag träda ut i det
            offentliga livet, borde väl därav följa att de lämnas möjlighet
            till största möjliga kontakt med världen utanför fångvårdsanstalterna.
            Det går naturligtvis inte att be- strida att det förekommer sådana
            fall där en censur är absolut oundviklig, men vi skulle tro att
            dessa fall motsvara en mycket liten del av fångvårds- klientelet.
            Enligt vår mening bör lagen i detta stycke utformas så att in-
            tagen som regel äger rätt att avsända och mottaga skriftliga meddelanden.
            Direst det i något fall skulle visa sig nödvändigt att kvarhålla
            sådant med- delande, bör även anstaltsnämnden meddelas för godkännande
            av åtgärden. Den i paragraf 40 behandlade s. k. eftervården har
            såväl av strafflags- beredningen som av Kungl. Maj:t accepterats
            i det skick den har för när- varande. Trots de tråkiga erfarenheter
            som vunnits av det nuvarande sy- stemet, då de frigivna ha en
            onödigt tung och svår väg att gå, ha inga åtgärder föreslagits
            för att skapa statligt ansvariga organ som skulle oi- händerha
            de frigivnas anpassning i samhället. Enligt vår mening är det
            osunt att i lag fastställa, att ansvaret för den s. k. eftervården
            för frigivna, i så stor utsträckning som faktiskt är fallet,
          </p>
          <pb facs="riksdagen-motions-pdf/data/1945/mot_1945_höst_ak__650/mot_1945_höst_ak__650-004.pdf"/>
          <p>
            6 Motioner i Andra kammaren, nr 650.
          </p>
          <p>
            skall överlåtas på enskilda hjälporgan. Att de existerande enskilda
            hjälp- organen, trots många gånger god vilja, icke i större utsträckning
            lyckats befordra de frigivnas anpassning torde vara ostridigt.
            Då detta är en fråga om skapandet av statligt ansvariga organ
            som ha medel till sitt förfogande för att bispringa de frigivna,
            vilken fråga icke upptagits av strafflagsberedningen, sakna vi
            möjlighet att nu föreslå några konkreta åtgärder på detta område.
            Den i paragraf 59 upptagna bestämmelsen om undervisning och utbild-
            ning för de intagna har tyvärr följt praxis att uppställa skyldigheter
            och förmåner efter könsprincipen. Det borde i vår tid vara en
            förlegad upp- fattning, att undervisning och utbildning skola
            göras beroende av till vilket kön vederbörande hör. I vår tid
            torde yrkesutbildning och annan under. visning vara lika nödvändig
            för såväl män som kvinnor, varför vi i detta fall anse oss böra
            föreslå ett borttagande av könsbestämmelsen vid frågan om undervisning
            och annan utbildning. I paragraf 69 stipuleras, att fängelsefånge
            äger fritt förfoga över intjänt arbetspremie. Övriga intagnas
            intjänta medel skola emellertid delas i två lika delar, varav
            endast den ena hälften fritt får disponeras av den intagne. Den
            på grundval av denna bestämmelse uppbyggda fördelningsprincipen
            av disponibla och besparade medel har dock enligt vår mening fått
            en något olycklig utformning. I paragraf 70 föreskrives nämligen,
            att endast dispo- nibla medel få av den intagne nyttjas för understöd
            åt närstående. Även om förslaget i nästkommande paragraf öppnar
            en möjlighet för den intagne att med fångvårdsstyrelsens medgivande
            även anlita besparade medel för understöd åt anhöriga, fastslås
            här såsom regel att endast disponibla medel få brukas för understöd
            åt närstående. Detta är en felaktig princip. De av fångvården
            omhändertagna, vilka själva önska att efter måttet av sin för-
            måga hjälpa familjen eller annan nära anhörig, borde utan några
            som helst restriktioner eller särskilda svårigheter lämnas sådan
            möjlighet. På grund av detta vilja vi föreslå, att både disponibla
            och besparade medel skola få användas för understöd åt familj
            eller andra närstående. I paragraf 76 i det nu behandlade förslaget
            om straffverkställighet har ett betänkligt avsteg tagits från
            principen om största möjliga rättssäkerhet. I nämnda paragraf
            har fångvårdsstyrelsen givits befogenhet att döma till förlängning
            av strafftiden å ända upp till tre månader. Även om denna bestämmelse
            har motiverats med förekomsten av svårare disciplinbrott anse
            vi densamma icke vara godtagbar. För andra medborgare som inte
            varit eller äro i delo med rättvisan föreskrives, att de äga rätt
            att påkalla juridisk hjälp för att föra sin talan, inkalla vittnen
            o. s. v., men för dem som be- finna sig inom fångvårdsanstalt
            är det tillräckligt att en enskild styresman så påfordrar för
            att fångvårdsstyrelsen utan övlig rannsakan skall utdöma frihetsstraff.
            Därest så svåra disciplinbrott förekomma, att de inte kunna beivras
            med de medel som i paragraf 75 ställas till fångvårdsmyndigheternas
            förfogande, borde enligt vår mening dessa brott upptagas av domstol
            för laga rannsakan
          </p>
          <pb facs="riksdagen-motions-pdf/data/1945/mot_1945_höst_ak__650/mot_1945_höst_ak__650-005.pdf"/>
          <p>
            Motioner i Andra kammaren, nr 650. 7
          </p>
          <p>
            och dom. I överensstämmelse med denna uppfattning vilja vi därför
            föreslå att hela paragraf 76 slopas och att, om så befinnes nödvändigt,
            en bestäm- melse införes som hänvisar svårare disciplinförbrytelser
            till handläggning vid domstol. På grund av vad vi ovan anfört
            föreslås,
          </p>
          <p>
            att riksdagen beslutar bifalla proposition nr 342 med föl- jande
            ändrade lydelse av nedan angivna paragrafer:
          </p>
          <p>
            3 8. Under fångvårdsstyrelsen beslutar, där ej annorlunda är
            stadgat, fång- vårdsanstalts styresman jämte anstaltsnämnden i
            frågor angående de intagnas behandling och anordnande av eftervård
            för dem.
          </p>
          <p>
            4 8. Vid fångvårdsanstalt skall finnas anstaltsnämnd, bestående
            av styres- mannen, minst två andra befattningshavare vid anstalten,
            varav den ene bör vara anstaltens kurator, samt minst två av länsstyrelsen
            utsedda personer med insikt och erfarenhet rörande social hjälpverksamhet,
            rättshjälp eller liknande arbete. Styresmannen skall, där det
            kan ske utan dröjsmål, till beslut i nämnden upptaga frågor om
            fånges hållande i enrum under arbete eller fritid — —
          </p>
          <p>
            — ledamot. Utöver — — — anstalten. De av — — — behandling. 25
            8. Intagen skall — — — möjligt förebyggas. Därest men för — —
            — av sådant men.
          </p>
          <p>
            Om det erfordras för upprätthållande av ordning och säkerhet
            inom an- stalten, äger styresmannen jämte en av anstaltsnämndens
            övriga ledamöter besluta om inskränkning i de förmåner som enligt
            denna lag tillkomma in- tagen. Beslutet skall fortast möjligt
            underställas anstaltsnämnden.
          </p>
          <p>
            34 8.
          </p>
          <p>
            Intagen äger rätt att avsända och mottaga skriftligt meddelande.
            Dock äger styresmannen eller den han i sitt ställe förordnar,
            granska innehållet i sådant meddelande, och om skäl därtill finnes
            hindra dess avsändande eller mottagande. Beslutas sådan åtgärd
            underställe styresmannen ofördröjligen den an- staltsnämnden för
            godkännande.
          </p>
          <p>
            Intagen må ej — — — finnes olämpligt. Brev från — — — förut granskats.
            Om brev — — — underrättas därom. 49 8. Fånge som — — — är avslutad.
          </p>
          <p>
            Finner styresmannen och anstaltsnämnden, med hänsyn till — —
            — varje gång. Då fånge -— — — under arbetstiden.
          </p>
          <pb facs="riksdagen-motions-pdf/data/1945/mot_1945_höst_ak__650/mot_1945_höst_ak__650-006.pdf"/>
          <p>
            8 Motioner i Andra kammaren, nr 650.
          </p>
          <p>
            59 8.
          </p>
          <p>
            Undervisning och utbildning skola meddelas i industriellt yrke,
            hantverk, jordbruk, husligt arbete och, där det låter sig göra,
            i annat lämpligt yrke.
          </p>
          <p>
            I övigt skall — — — fångvårdsstyrelsen bestämmer. Särskild uppmärksamhet
            — — — och idrott. 70 8.
          </p>
          <p>
            Disponibla och besparade medel må av den intagne användas till
            under- stöd åt närstående. Disponibla medel må även användas till
            gäldande av skadestånd eller fullgörande av annan förpliktelse
            ävensom till inköp av
          </p>
          <p>
            varor som tillhandahållas vid anstalten eller till annan personlig
            förmån, vartill han är berättigad.
          </p>
          <p>
            att 76 $&amp; med den förändring i paragrafernas ordningsföljd och
            numrering, som därav följer, utgår;
          </p>
          <p>
            att vid ett antagande av ovanstående ändrade lydelse even-
          </p>
          <p>
            tuellt därav nödvändiggjorda förändringar i andra lagrum måtte
            beslutas.
          </p>
          <p>
            Stockholm den 1 november 1945.
          </p>
          <p>
            H. Hagberg. Axel Nordström. K. E. Senander. Helmer Holmberg.
            Erik Jansson.
          </p>
        </div>
      </div>
    </body>
  </text>
</TEI>
