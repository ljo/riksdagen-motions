<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__92/mot_1946__ak__92-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 92. 1
          </p>
          <p>
            Nr 92.
          </p>
          <p>
            Av herr Hansson i Skediga, om ökat anslag till bidrag till byggande
            av enskilda vägar.
          </p>
          <p>
            Det är en känd sak att dåliga vägar eller avsaknaden av farbara
            vägar utgöra en väsentlig orsak till landsbygdens avfolkning.
            Särdeles påtaglig har denna utveckling varit under senare år i
            mera avlägset liggande skogsbygder, där vägförbindelserna äro
            mest bristfälliga. En- dast ett utbyggande och förbättrande av
            kommunikationerna i rask takt kan åstadkomma en snar ändring härutinnan.
            De avsides boende böra, även de, kunna begära att få del av de
            framsteg, som den moderna tekniken gjort på samfärdselns område.
            Föregående års riksdag begärde utredning och förslag rörande möj-
            ligheterna att förbättra vägförbindelserna i landets glesbygder.
            Tyvärr måste konstateras att denna utredning ännu befinner sig
            på ett förbere- dande stadium såsom framgår av departementschefens
            redogörelse i statsverkspropositionen. Det måste emellertid framstå
            som i hög grad angeläget att utredningen bedrives med sådan skyndsamhet
            att prak- tiska förslag kunna framläggas inom rimlig tid. Behovet
            av bidrag till byggande av vägar är alltjämt mycket stort. Av
            uppgifter som inhämtats från länsstyrelserna framgår, att innelig-
            gande ansökningar omfatta 581 företag med en total väglängd av
            ca 130 mil. Byggnadskostnaderna för dessa företag beräknas till
            i runt tal 11,2 miljoner kr., varav 6,6 miljoner kr. i statsbidrag.
            Man bör i detta sammanhang taga med i beräkningen alla de vägbyggnadsföretag,
            som utföras utan hjälp av statsbidrag. Den långa väntetiden, innan
            ansök- ningar om bidrag av brist på medel kunna bifallas, har
            nämligen av- skräckt åtskilliga väghållare från att söka bidrag.
            Det kan inte heller sägas vara uppmuntrande att behöva vänta inte
            endast ett utan både två och tre år, innan synnerligen välbehövliga
            vägbyggen kunna sättas i gång. Trots den höjning av anslaget till
            byggande av enskilda utfartsvägar, som departementschefen äskat
            för nästa budgetår, framstår detta som alltför litet. Det bör
            observeras att knappt mer än hälften av innelig- gande ansökningar
            om bidrag torde kunna bifallas med det nu äskade anslaget. Därutöver
            har man att räkna med alla de ansökningar, som kunna antagas komma
            in till länsstyrelserna under innevarande år. Om en verklig förbättring
            av vägförbindelserna för de mera avlägset lig- gande bygderna
            skall komma till stånd, måste anslaget till byggande av
          </p>
          <pb facs="riksdagen-motions-pdf/data/1946/mot_1946__ak__92/mot_1946__ak__92-002.pdf"/>
          <p>
            8 Motioner i Andra kammaren, nr 92.
          </p>
          <p>
            enskilda vägar väsentligt höjas, förslagsvis till 6 miljoner
            kr. Ett anslag av denna storlek är nödvändigt för att icke en
            mängd vägbyggnads- företag skall uppskjutas till en alltmera avlägsen
            och oviss framtid. Med anledning av vad som anförts hemställes,
          </p>
          <p>
            att riksdagen till bidrag till byggande av enskilda vägar för
            budgetåret 1946/47 måtte anvisa ett reserva-
          </p>
          <p>
            tionsanslag av 6 000 000 kronor.
          </p>
          <p>
            Stockholm den 18 januari 1946.
          </p>
          <p>
            K. E. Hansson, Skediga.
          </p>
        </div>
      </div>
    </body>
  </text>
</TEI>
