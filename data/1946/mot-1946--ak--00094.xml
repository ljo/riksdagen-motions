<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__94/mot_1946__ak__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 94. 11
          </p>
          <p>
            Nr 94.
          </p>
          <p>
            Av herr Severin i Gävle m. fl., omm ökat anslag till bidrag till
            anläggningar för vattenförsörjning och avlopp.
          </p>
          <p>
            I årets statsverksproposition har under sjätte huvudtiteln till
            anlägg- ningar för vattenförsörjning och avlopp under budgetåret
            1946/47 upp- tagits ett reservationsanslag av 2000 000 kronor.
            Väg och vattenbygg- nadsstyrelsen har i en den 25 september 1945
            daterad skrivelse hem- ställt om ett anslag för ovan omförmälda
            ändamål av 5 000 000 kronor.
          </p>
          <p>
            Av den redogörelse, som väg- och vattenbyggnadsstyrelsen lämnat,
            framgår bland annat, att till den 1 september 1943 till styrelsen
            inkom- mit ansökningar om 'statsbidrag avseende ett 80-tal anläggningar
            till ett värde av i runt tal 8 miljoner kronor. Styrelsen har
            i skrivelsen sökt bedöma omfattningen av den statsbidragsberättigade
            anläggningsverk- samhet, som kan anses betingad av sanitära och
            sociala skäl. Med ut- gångspunkt från vissa angivna beräkningsgrunder
            har styrelsen ansett sig kunna antaga, att de anläggningskostnader,
            vartill statsbidrag under ett år kan förväntas komma att sökas
            för den av ovan anförda skäl er- forderliga verksamheten, kunna
            uppskattas till ett belopp av minst 20 000 000 kronor. Styrelsen
            anför vidare i skrivelsen:
          </p>
          <p>
            ”I detta sammanhang må även framhållas, att inom ett stort antal
            samhällen, i vissa fall med upp till ett par tusen invånare, för
            närvaran- de icke finnas andra än mycket primitiva och bristfälliga
            anordningar för vattenförsörjning och avlopp. De sanitära olägenheterna
            härav äro i många fall sådana, att länsstyrelsen meddelat föreläggande
            för veder- börande kommunala myndigheter att inom bestämd tid
            låta utföra an- läggningar av viss omfattning. Det framstår som
            sannolikt, att dylika förelägganden inom de närmaste åren måste
            meddelas i ökad utsträck- ning. Samhällen, som på ett sådant sätt
            blivit ålagda att ordna hithöran- de frågor, torde med visst fog
            komma att förvänta, att det bidrag, som enligt författningen kan
            utgå, även kommer att beviljas utan större tidsutdräkt. Dessa
            omständigheter torde förtjäna att särskilt beaktas vid beräknandet
            av bidragsbehovet.”
          </p>
          <p>
            Väg- och vattenbyggnadsstyrelsen har särskilt understrukit den
            ur sanitär och social synpunkt höga angelägenhetsgraden beträffande
            ett stort antal anläggningar för vattenförsörjning och avlopp.
            Med hänsyn till detta bör anläggningsverksamheten redan under
            nästa budgetår be- drivas i starkt ökad omfattning. De förhållanden,
            som påtalats i det här ovan ur väg- och vattenbyggnadsstyrelsens
            redogörelse hämtade
          </p>
          <pb facs="riksdagen-motions-pdf/data/1946/mot_1946__ak__94/mot_1946__ak__94-002.pdf"/>
          <p>
            12 Motioner i Andra kammaren, nr 94.
          </p>
          <p>
            citatet, utgöra likaledes en stark motivering för en höjning
            av reserva- tionsanslaget till denna verksamhet. Beträffande vatten-
            och avloppsförhållandena på landsbygden fram- träder behovet i
            minst samma grad som i tätorterna. Enligt nu gällande provisoriska
            bestämmelser skola alla gemensamma anläggningar för vatten och
            avlopp, i vilka ingå minst fem andelsägare, erhålla bidrag ur
            under väg- och vattenbyggnadsstyrelsens förvaltning stående medel.
            I den mån utredningar och planläggningar hinna verkställas kommer
            behovet av bidrag från den egentliga landsbygdens sida att bli
            synner- ligen stort. Lösningen av frågan om vatten och avlopp
            på landsbygden, som enligt väg- och vattenbyggnadsstyrelsen beräknas
            taga en tid av 30 år med en årlig investering av omkring 50 000
            000 kronor, bör enligt vår mening kunna genomföras under en avsevärt
            kortare tidrymd. Lösningen av frågan om vatten och avlopp bör
            vara ett verksamt medel att skapa den ökade trivsel och den rationalisering
            av hemarbe- tet, som är nödvändig. Även ur sanitära synpunkter
            är en snabb lösning av denna fråga starkt motiverad för den egentliga
            landsbygdens del. Med stöd av ovanstående föreslå vi,
          </p>
          <p>
            att riksdagen måtte besluta att till bidrag till anlägg- ningar
            för vattenförsörjning och avlopp för budgetåret 1946/47 anvisa
            ett reservationsanslag av 5 000 000 kronor.
          </p>
          <p>
            Stockholm den 18 januari 1946.
          </p>
          <p>
            Erik Severin, Gävle.
          </p>
          <p>
            Hildur Nygren. Allan Andersson. Fritz Persson.
          </p>
        </div>
      </div>
    </body>
  </text>
</TEI>
