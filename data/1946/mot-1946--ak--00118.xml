<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__118/mot_1946__ak__118-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 118. 11
          </p>
          <p>
            Nr 118.
          </p>
          <p>
            Av fru Rönn-Christiansson m. fl., om rätt till fria järnvägsresor
            för personer, som på grund av lyte eller vanförhet ej kunna före-
            taga resor utan vårdare, m. m.
          </p>
          <p>
            Rätten till avgiftsfria resor för barn och vårdare, som på 1941
            års befolk- ningsutrednings initiativ genomförts, är en åtgärd
            som hälsats med tillfreds- ställelse. Det förslag, som nyligen
            framlagts av samma utredning och där ytterligare förbättringar
            av de fria sommarresorna föreslås, ger också anled- ning till
            belåtenhet. Men det finns andra grupper av människor vilkas tillvaro
            i någon mån skall kunna förbättras genom relativt blygsamma åtgärder
            från statens sida. Det är sådana som på grund av lyte av något
            slag ständigt äro i behov av en följeslagare. Vid resor måste
            givetvis vårdaren medfölja. Härigenom utsättas de förra för en
            merutgift. Om däremot biljettutgiften för dem själva slopades,
            skulle det innebära en ekonomisk lättnad, trots att de ändå ha
            att betala vårdarens biljett. Flertalet av de sjuka och lytta
            människorna lever under ytterst svåra eko- nomiska förhållanden.
            På grund härav blir det ofta omöjligt för dem att företaga en
            resa, exempelvis för att besöka någon släkting. Resor anses verka
            stimulerande, och främst de som genom sjukdom och fattigdom nödgas
            föra en mycket torftig tillvaro vore väl i behov av en dylik stimulans.
            I många fall äro sjuka och lytta människor omhändertagna på olika
            an- stalter. Dessa kunna ofta ligga långt från hemorten. Samma
            är förhållandet med dem som äro omhändertagna för skyddsuppfostran.
            De anhöriga hysa en naturlig önskan att besöka dem. En sådan önskan
            måste tyvärr ofta skrin- läggas, då medel till resebiljett saknas.
            Dessutom vilja de om möjligt vid sina besök medföra någon gåva.
            Kostnaderna för resan bli sålunda ganska känn- bara. Även om elever
            vid sådana anstalter som här ovan nämnts erhålla fria eller billigare
            resor vid feriernas inträdande, kvarstår dock det faktum, att
            de under långa tider ej ha tillfälle att sammanträffa med sina
            anhöriga. Fredsförhållandena göra att järnvägarna ej ha samma
            belastning som under tiden för de militära transporterna. Därtill
            böra ju bränslesituationen och eventuellt andra förhållanden som
            ställt järnvägsstyrelsen inför svåra situa- tioner inom kort komma
            i ett bättre läge. Man bör vid bedömningen av fria resor för nämnt
            klientel också beakta, att de för denna verksamhet angivna kostnaderna
            i stor utsträckning äro fiktiva. Då ju flertalet järnvägar numera
            äro förstatligade, synes det oss som om staten reellt ej åsamkades
            några nämnvärda kostnader för sådana resor, utan att det hela
            väsentligen kan betraktas som en bokföringsfråga.
          </p>
          <pb facs="riksdagen-motions-pdf/data/1946/mot_1946__ak__118/mot_1946__ak__118-002.pdf"/>
          <p>
            12 Motioner i Andra kammaren, nr 118.
          </p>
          <p>
            Under hänvisning till vad ovan anförts föreslås,
          </p>
          <p>
            att riksdagen i skrivelse till Kungl. Maj:t hemställer om ut-
            färdandet av bestämmelser av innebörd, att personer, som på grund
            av lyte eller vanförhet ej utan vårdare kunna företaga resor,
            samt anhöriga till sådana personer, som på grund av lyte, vanförhet
            eller för uppfostran befinna sig på anstalter av olika slag, komma
            i åtnjutande av fria järnvägsresor.
          </p>
          <p>
            Stockholm i januari 1946.
          </p>
          <p>
            S. Rönn-Christiansson. Erik Jansson. Helmer Holmberg.
          </p>
        </div>
      </div>
    </body>
  </text>
</TEI>
