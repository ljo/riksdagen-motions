<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__136/mot_1946__ak__136-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 136.
          </p>
          <p>
            Nr 136.
          </p>
          <p>
            Av herrar Carlsson i Bakeröd och Gustafsson i Lekåsa, om skyldighet
            för folkskollärare att tjänstgöra vid fortsättnings- skola.
          </p>
          <p>
            I skoldistrikt, där folkskolan är sex- eller sjuårig, skall anordnas
            fortsätt- ningsskola. Fortsättningsskolan kan vara antingen yrkesbestämd
            eller all- män. Den yrkesbestämda fortsättningsskolan kan vidare
            uppdelas på olika typer av fortsättningsskolor allt efter yrkeslivet
            på skilda orter. Fortsätt- ningsskolor kunna sålunda samordnas
            med jordbruks-, skogsbruks- eller fiskeriundervisning, med hantverks-
            eller industriell undervisning, med handelsundervisning samt med
            undervisning i kvinnlig slöjd och hushålls- göromål. Avsikten
            med fortsättningsskolan var, när den för mer än 25 år sedan infördes,
            att ge densamma en avgjort praktisk inriktning. Tyvärr måste konstateras
            att dessa strävanden icke i någon större mån kunnat för- verkligas.
            Frånsett undervisningen i husligt arbete för flickor har den all-
            männa fortsättningsskolan dominerat. Försöken med jordbruksbetonade
            fortsättningsskolor ha fullständigt misslyckats.
          </p>
          <p>
            Det är måhända inte möjligt att i detta avseende genomföra några
            större förändringar, när hela skolväsendet står inför en genomgripande
            omda- ning. Det bör emellertid uttryckligen betonas, att en förlängning
            av skol- plikten bör såsom norrlandskommittén föreslagit (SOU
            1945: 33) användas för en utökning av den praktiska utbildningen.
          </p>
          <p>
            Beträffande anställningen av lärare stadgas att vid varje fortsättnings-
            skola skola finnas lärare till det antal och med de insikter och
            den utbild- ning som erfordras. Det är uppenbart, att om ett någorlunda
            tillfredsstäl- lande resultat av fortsättningsskolans undervisning
            skall uppnås, måste lä- rarna besitta fullgoda kvalifikationer.
            Detta utgör ett problem, som ännu väntar på sin slutgiltiga lösning
            och som för åtskilliga skoldistrikts vidkom- mande tillspetsats
            genom bristen på lärare. Det är inte längre lika lätt att erhålla
            en tillfälligt anställd lärare för den tid fortsättningsskolan
            pågår, om skoldistriktets egna lärare inte stå till förfogande.
            Det bör nämligen observeras, att lärarna vid skoldistriktets folkskola
            icke äro skyldiga att tjänstgöra vid fortsättningsskolan. Även
            om distriktets egna lärarkrafter vanligen undervisa också i fortsättningsskolan,
            kunna de icke åläggas att mot sin vilja göra detta. Den situation
            kan inträffa, att ett skoldistrikt står utan möjligheter att anskaffa
            lärare för undervisningen i fortsättnings-
          </p>
          <pb facs="riksdagen-motions-pdf/data/1946/mot_1946__ak__136/mot_1946__ak__136-002.pdf"/>
          <p>
            Motioner i Andra kammaren, nr 136. 7
          </p>
          <p>
            skolan. Det är givet, att det under dylika omständigheter ännu
            mycket mindre blir fråga om att anställa en för ändamålet utbildad
            och väl kvali- ficerad lärare. Det kan starkt ifrågasättas, huruvida
            icke i gällande författ- ningar borde stadgas att lärare, anställd
            vid folkskolan inom skoldistriktet, även borde ha skyldighet att
            åtaga sig undervisningen i fortsättningsskolan. Man skulle kunna
            tänka sig en bestämmelse av sådan innebörd, att läraren, om andra
            möjligheter icke stode öppna, icke skulle kunna vägra att tjänst-
            göra i fortsättningsskolan. De svårigheter, som vissa skoldistrikt
            ha att få lärare till fortsättningsskolan, göra en ändring av
            gällande bestämmelser i detta avseende nödvändig. Med anledning
            av det anförda hemställes,
          </p>
          <p>
            att riksdagen måtte besluta att i skrivelse till Kungl. Maj:t
            anhålla om sådan ändring av gällande stadga för fortsättningsskolan,
            att lärare vid skoldistriktsfolkskola kunna åläggas skyldighet
            att tjänstgöra även vid fortsätt- ningsskolan.
          </p>
          <p>
            Stockholm den 19 januari 1946.
          </p>
          <p>
            C. O. Carlsson, Aron Gustafsson Bakeröd. i Lekåsa
          </p>
        </div>
      </div>
    </body>
  </text>
</TEI>
