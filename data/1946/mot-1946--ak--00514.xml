<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__514/mot_1946__ak__514-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 514.
          </p>
          <p>
            Nr 514.
          </p>
          <p>
            Av fröken Nygren, i anledning av Kungl. Maj:ts proposition, nr
            242, angående anslag för budgetåret 1946/47 till folkskole- seminarierna
            m. m.
          </p>
          <p>
            I Kungl. Maj:ts proposition nr 242 angående anslag för budgetåret
            1946/47 till folkskoleseminarierna föreslås, att delposten till
            arvoden åt seminariebiblio- tekarier, för vilket ändamål kungl.
            skolöverstyrelsen föreslagit 27 000 kronor, skall utgå med endast
            18 000 kronor. Propositionen följer på denna punkt principiellt
            sett ett uttalande av stats- kontoret, som framhåller, att skolöverstyrelsen
            äger befogenhet att med hänsyn till i varje särskilt fall föreliggande
            omständigheter vidtaga en jämkning uppåt eller nedåt i bibliotekariernas
            arvodesbelopp, vilket för närvarande utgör högst 1120 och lägst
            600 kronor. Då en jämkning nedåt i nuvarande läge givetvis är
            utesluten, förutsätter statskontorets förslag tydligen en väsentlig
            uppräkning av anslaget. Härvid bör beaktas, att av anslagsposten
            skola utgå arvoden såväl till seminariernas biblio- tekarier som
            till övningsskolornas. Vid seminarierna finnas nämligen ett biblio-
            tek för övningsskolan och ett för seminariet. Det förra är ett
            barn- och ung- domsbibliotek, det senare närmast att jämföra med
            biblioteken vid våra övriga fackhögskolor. Seminariebibliotekets
            skötsel ställer stora krav på bibliotekarien, och på många håll
            har det med utgående arvoden varit svårt att få lämplig person
            att åtaga sig bibliotekets skötsel. I diskussionen om denna sak
            synes icke ha beaktats, att enligt gällande se- minariestadga
            ($ 115 mom. 1 e) bibliotekarien är skyldig att tjänstgöra även
            under sommarferierna. Under somrarna 1946 och 1947 är denna bestämmelse
            särskilt viktig med hänsyn till de pågående s. k. snabbkurserna
            vid seminarierna. Dessa komma nämligen att i full utsträckning
            arbeta större delen av nämnda somrar, vilket självfallet kommer
            att ställa betydande krav på seminariebibliote- kariernas arbetskraft.
            I detta sammanhang må erinras om att vid ett par seminarier för
            närvarande vissa försök pågå med ett friare studiesätt. Det säger
            sig självt, att detta stu- diesätt, som nära överensstämmer med
            arbetssättet vid övriga fackhögskolor, kräver en vida bättre biblioteksservice
            än tidigare. Åtminstone i en av de fram- ställningar, som lågo
            till grund för Kungl. Maj:ts medgivande att anordna nämnda försök,
            framhölls också som en förutsättning, att bibliotekarien erhölle
          </p>
          <pb facs="riksdagen-motions-pdf/data/1946/mot_1946__ak__514/mot_1946__ak__514-002.pdf"/>
          <p>
            Motioner i Andra kammaren, nr 514. 3
          </p>
          <p>
            ett avsevärt högre arvode. Det torde vara ett viktigt önskemål,
            att de ifråga- varande försöken, som måste sägas vara av stort
            allmänt intresse, icke hämmas genom alltför knappt tillmätt anslag
            till arvode åt bibliotekarien. Det torde i själva verket vara
            en tidsfråga, när de större folkskoleseminarierna böra ut- rustas
            med fackutbildad bibliotekarie för sitt huvudbibliotek. Under
            hänvisning till det sagda samt till av 1945 års seminariesakkunniga
            i förslag angående folkskoleseminariernas organisation under budgetåret
            1946/47 (s. 50) lämnad motivering samt till skolöverstyrelsens
            yttrande rörande sagda förslag hemställes,
          </p>
          <p>
            att riksdagen vid behandlingen av nämnda proposition måtte besluta
            att delposten till arvoden åt seminariebibliotekarier skall uppföras
            med av 1945 års seminariesakkunniga och skolöver- styrelsen föreslaget
            belopp, 27 000 kronor.
          </p>
          <p>
            Stockholm den 7 maj 1946. Hildur Nygren.
          </p>
        </div>
      </div>
    </body>
  </text>
</TEI>
