<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__204/mot_1946__fk__204-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 204.
          </p>
          <p>
            Nr 204.
          </p>
          <p>
            Av herr Persson, Ivar, angående en omprövning av räntan å vissa
            ur statens pensionsfonder beviljade äldre lån.
          </p>
          <p>
            För tio år sedan behandlades i riksdagen en motion (1936 I: 04)
            av- seende en omprövning av pensionsförsäkringsfondens medelräntenivå,
            var- med menades att åstadkomma en sänkning av räntan på en del
            tidigare beviljade lån, som med dåvarande ränteläge ansågs oproportionerligt
            hög. Nu ha vi åter ungefär lika låga räntor och trots påfrestningarna
            under den mellanliggande tiden ha ju fluktuationerna under dessa
            år varit myc- ket måttliga. I dagens läge äro väl alla överens
            om att det är önskvärt att för framtiden hålla en relativt låg
            räntenivå, varför säkerligen alla krafter komma att inriktas därpå.
            Det är då föga tilltalande, att t. ex. kommuner — och ofta rätt
            litet bärkraftiga sådana — som omkring 1920 upptagit iån bundna
            på 30 eller 40 år från en statlig pensionsfond, ytter- ligare
            tio å femton år eller ännu längre skola erlägga ränta med ungefär
            6 procent, d. v. s. dubbelt mot nu vanliga räntesatser. Väl kan
            man säga, att dessa låntagare hade haft möjlighet att betinga
            sig konverteringsrätt och att ingångna avtal skola vara oåterkalleliga.
            Det måste dock anses uppenbart obilligt, att just staten på detta
            sätt skall betunga kommuner, som kanske under tiden kommit i relativt
            sett sämre läge genom flykten från landsbygden och vilkas höga
            skatter bli en ytterligare orsak till avfolkningen. Vid den senaste
            pensionsreformen beslöts ju att minska på den för- säkringsmässiga
            avsättningen till folkpensioneringsfonden. Det synes där- för
            motionären ej absolut nödvändigt att kräva samma försäkringstek-
            niskt betingade förräntning av fonden som före denna reform. En
            sådan omprövning, som avsågs i den ovannämnda, av riksdagen då
            avvisade motionen menar jag därför nu ha större fog för sig. Ompröv-
            ningen bör givetvis omfatta lån ur statens olika pensionsfonder,
            alltså lån utlämnade av såväl kungl. pensionsstyrelsen som statens
            pensionsanstalt. Med stöd av vad jag sålunda anfört får jag hemställa,
          </p>
          <p>
            att riksdagen i skrivelse till Kungl. Maj:t måtte anhålla om
            en omprövning av räntan å ur statens pensionsfonder beviljade
            äldre lån med särskilt höga räntesatser, så att räntan å dessa
            lån bringas i bättre överensstämmelse med det allmänna ränteläget.
          </p>
          <p>
            Stockholm den 23 januari 1946. Ivar Persson.
          </p>
        </div>
      </div>
    </body>
  </text>
</TEI>
