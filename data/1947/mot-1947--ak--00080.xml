<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__80/mot_1947__ak__80-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 80. 3
          </p>
          <p>
            Nr 80.
          </p>
          <p>
            Av fru Nordgren, om åtgärder i syfte att anteckning om utomäkten-
            skaplig börd endast göres i kyrkoböckerna och icke 1 prästbetyg,
            å folkbokföringskort eller å annan offentlig handling.
          </p>
          <p>
            I diskussionen om åtgärder för de olagliga aborternas bekämpande
            har det betonats att en betydelsefull sådan vore framskapandet
            av en humanare samhälls- syn på den ogifta modern. Utan tvivel
            är detta ett riktigt steg, då det visst inte alltid är av ekonomiska
            skäl en ogift kvinna aborterar och genom anlitande av obskyra
            abortörer utsätter sig för livsfara eller risker för sterilitet
            och livslång ohälsa. Även om man numera icke ser med samma ringaktning
            på en kvinna, som blir mor utan man och vigselring, som tidigare,
            vilar det dock en viss skam över dessa mödrar, även om de taga
            hand om sitt barn och fostra det till en god sam- hällsmedborgare.
            En part som emellertid fullständigt orättvist drabbas av samhällets
            stämpel är det oskyldiga barnet. På detta lägges bördan av en
            utomäktenskaplig börd, inte bara under uppväxtåren, då det ganska
            snart blir medvetet om att det in- tager en särställning i fråga
            om föräldrar och hem, utan även sedan det blivit vuxet. Under
            hela sin levnad får det en påminnelse om sin börd genom att i
            dess prästbetyg och andra offentliga handlingar finnes anteckningen:
            ”född utom äktenskapet”. Vederbörande är kanske sedan många år
            tillbaka gift och har vuxna barn, som inte ha en aning om moderns
            härkomst. De veta bara att hon varit och är en god mor och människa.
            Kanske blir det något av en chock för dem att få veta verkliga
            förhållandet. En och annan berömd personlighet, som genom sitt
            konstnärskap eller författarskap skapat sig ett namn, kan visserligen
            kosta på sig att offentligt tala om att han är född ”oäkta”, men
            för vanliga genomsnittsmän- niskor ställer sig saken annorlunda.
            Det bör, enligt undertecknads mening, vara en betydande samhällsangelägen-
            het att, så långt det är möjligt, undanröja allt som kan sätta
            en särstämpel på de människor, som utan egen förskyllan kommit
            till världen i en av samhället icke legaliserad förbindelse. Det
            är undertecknads förhoppning, att det inom en inte alltför avlägsen
            framtid skall lyckas statsmakterna att skapa större rättvisa åt
            de utomäktenskapliga barnen, ehuru det måste medgivas att frågan
            ingalunda är lättlöst. Enligt uppgift i pressen har man i England
            framlagt ett förslag som går ut på full likställighet mellan barn
            i och utom äktenskapet. Så den frågan kan måhända lösas även i
            vårt land. I avvaktan härpå bör dock ett steg omedelbart kunna
            tagas för att undan- röja en olägenhet för de utom äktenskapet
            födda, en olägenhet som de få dragas med även som vuxna. Detta
            bör ske på så sätt att inga anteckningar om veder-
          </p>
          <pb facs="riksdagen-motions-pdf/data/1947/mot_1947__ak__80/mot_1947__ak__80-002.pdf"/>
          <p>
            4 Motioner i Andra kammaren, nr 80.
          </p>
          <p>
            börandes börd sker i prästbetyg, å folkbokföringskort eller andra
            offentliga hand- lingar, såsom exempelvis vid arvsskifte efter
            moder eller andra anhöriga. Det bör räcka med att anteckningar
            härom ske i kyrkoböckerna, där man vid förefal- lande behov kan
            inhämta alla nödiga upplysningar för fastställande av börden.
            Vi ha fått bort den förhatliga stämpeln ”oäkta” ur alla offentliga
            hand- lingar. Anteckningar om utomäktenskaplig börd böra också
            utan olägenhet kunna försvinna ur sådana handlingar. Och vederbörande
            kort och gott få vara vad de äro: samhällsmedborgare. Med hänvisning
            till vad sålunda anförts hemställes,
          </p>
          <p>
            att riksdagen måtte i skrivelse till Kungl. Maj:t hemställa om
            erforderliga åtgärder i syfte att anteckning om att veder- börande
            är född utom äktenskap endast skall göras i kyrko- böckerna och
            icke i prästbetyg, å folkbokföringskort eller å annan offentlig
            handling.
          </p>
          <p>
            Stockholm den 16 januari 1947. Olivia Nordgren.
          </p>
        </div>
      </div>
    </body>
  </text>
</TEI>
