<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__261/mot_1947__ak__261-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 261.
          </p>
          <p>
            Nr 261.
          </p>
          <p>
            Av herr Heggblom, i anledning av Kungl. Maj:ts framställ- ning
            om anslag till understöd åt elever vid lägre lantbruksundervisningsanstalter
            m. m.
          </p>
          <p>
            I statsverkspropositionens nionde huvudtitel uttalar departementsche-
            fen på s. 100 angående lantbruksstyrelsens förslag till stipendier
            åt elever vid vissa djurskötarkurser, att han för närvarande inte
            anser sig kunna förorda, att stipendier av allmänna medel tilldelas
            dessa elever. Ståndpunkten står i rak motsats till statsmakternas
            under senare år allt frikostigare utdelande av stipendier åt elever
            vid olika undervisnings- anstalter, varvid stipendier för praktisk
            yrkesutbildning inte satts i efterhand. Som skäl för departementschefens
            ståndpunkttagande fram- skymtar, att han i fråga om de kurser,
            vartill eleverna skulle erhålla stipendier, dels ej förordat lantbruksstyrelsens
            förslag om kurser för ladugårdsföreståndare och dels överlämnat
            till sakkunniga att uppgöra förslag om utbildningskurser för fjäderfäskötare,
            fårherdar, fårägare och pälsdjursskötare. I avvaktan på utredningens
            resultat får även stipendiefrågan vila. I fråga om ett slag av
            djurskötare, nämligen fårherdar, pågå dock ut- bildningskurser
            sedan lång tid tillbaka. Lantbruksstyrelsen anför därom (s. 90),
            att Svenska fåravelsföreningen sedan 1926 anordnat kurser i fårskötsel,
            till vilka från 1938 utgått anslag ur den hos lantbruksstyrel-
            sen innestående behållningen å avgifter för inregistrering av
            avelsfår i riksstambok. Genom att dessa registreringsavgifter
            tagits till större, än som behövts för omkostnadernas täckande,
            uppstod en besparing, som kunde räknas som fårägarnas medel men
            som lantbruksstyrelsen först efter Kungl. Maj:ts hörande använt
            för stödjande av Svenska får- avelsföreningens kurser. i fårskötsel,
            bl. a. genom elevstipendier. Man torde därför ha rätt att säga,
            att eleverna vid dessa kurser hittills kom- mit i åtnjutande av
            stipendier. De ha också varit i stort behov därav, då det i allmänhet
            inte är några förmögna ungdomar, som utbilda sig till fårherdar.
            För staten har fårherdeutbildningen haft den speciella betydelsen,
            att endast genom fårskötsel ordnad med vallning av herde har de
            stora flygfältens avkastning kunnat tillgodogöras av arrendato-
            rer, som betalat avsevärda arrendebelopp. De förut tillgängliga
            besparingarna av fårregistreringsavgifter uppgå enligt uppgift
            nu till blott 4 000 kr., vilka torde vara förbrukade omkring utgången
            av år 1947. Fårherdeutbildningen kommer därmed i en ganska prekär
            situation, om inga stipendier kunna lovas till de elever, som
            den 1 nov. 1947 börja sin årslånga utbildning. Att sätta denna
            lilla grupp
          </p>
          <pb facs="riksdagen-motions-pdf/data/1947/mot_1947__ak__261/mot_1947__ak__261-002.pdf"/>
          <p>
            Motioner i Andra kammaren, nr 261. 11
          </p>
          <p>
            ungdomar i sämre ställning än dem, som genom andra kurser utbilda
            sig, är inte rimligt eller rättvist. Det är å andra sidan inte
            tilltalande att föreslå riksdagen att besluta, att dylika stipendier
            skola utgå, trots de- partementschefens avvaktande ståndpunkttagande.
            Sedan 1938 ha dock sådana stipendier med Kungl. Maj:ts medgivande
            utgått, låt vara av särskilda medel, och den utväg, som med hänsyn
            härtill synes mest fram- komlig, är att Kungl. Maj:t liksom tidigare
            efter prövning av varje sär- skilt fall beviljar stipendier i
            behövlig mängd och till av Kungl. Maj:t fastställt belopp och
            att om förut använda besparingar ej räcka medel få tagas ur förslagsanslaget
            på 800 000 kr. till understöd åt elever vid lägre lantbruksundervisningsanstalter
            m. m. Då det här gäller endast få elever (ca 5 st.) kan detta
            inte inverka på andra elevers möjlighet att erhålla tillräckliga
            stipendier ur anslaget, och både föreningen, som anordnar kurserna,
            och fårherdeeleverna skulle vara hjälpta. Hänvisande till vad
            jag ovan anfört får jag hemställa,
          </p>
          <p>
            att riksdagen i fråga om användningen av förslagsan- slaget på
            800000 kr. till understöd åt elever vid lägre lantbruksundervisningsanstalter
            m. m. ville uttala, att riksdagen inte har något att erinra mot
            att understöd efter Kungl. Maj:ts prövning jämväl beviljas elever
            i fårherdekurser.
          </p>
          <p>
            Stockholm den 23 januari 1947. Einar Heggblom.
          </p>
        </div>
      </div>
    </body>
  </text>
</TEI>
