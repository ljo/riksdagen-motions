<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__264/mot_1947__ak__264-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 264. 1
          </p>
          <p>
            Av herrar Edberg och Vigelsbo, om utredning av förutsätt- ningarna
            för elektrifiering av avlägset belägna bygder.
          </p>
          <p>
            Elektrifieringen av Sveriges landsbygd torde nu ha fortskridit
            så långt att de bygder, som återstå, äro sådana där kostnaderna
            för en elektrifiering efter vanliga normer bli så stora att de
            verka avskräckande. Staten har ju också själv dragit en gränslinje
            på denna punkt genom att maximera stats- anslagen för landsbygdens
            elektrifiering till 90 kronor per tariffenhet och lägga detta
            bidrag ovanför de 90 kronor, som abonnent själv har att er- lägga,
            alltså en totalkostnad av 180 kronor. Det är icke ovanligt, att
            man vid kalkylering av elektrifieringskostnader för mera avlägset
            belägna går- dar och bygder kommer upp till kostnader varierande
            mellan 200 och 400 kronor per tariffenhet. Detta system har medfört,
            att den mera centralt bosatta befolkningen, vilken även i stort
            sett arbetar under bättre ekono- miska villkor än den mera avlägset
            bosatta, kan få sin elektrifieringsfråga löst, under det att ödemarksbefolkningen,
            bortsett från att den i genom- snitt har sämre möjligheter än
            övrig att ekonomisera en elektrifiering, dess- utom får lov att
            räkna med högre kostnader. Med hänsyn till att det måste betraktas
            som önskvärt att landets alla medborgare såvitt möjligt få tillgång
            till elektrisk energi, så att behovet av drägliga levnadsförhållanden
            blir minst lika stort i de avlägsna bygderna som i de tätare bebyggelserna,
            kan man ifrågasätta, om icke lämpligt vore att andra vägar än
            de gängse söktes för dessa bygders elektrifiering. Olika vägar
            kunna givetvis vara tänkbara. Den hittills mest framkomliga före-
            faller vara den av ingenjör J. A. Hallander skisserade, vilken
            utredning överlämnats till elektrifieringsberedningen den 15 december
            1945. Stats- bidrag har utgått till denna utredning enligt jordbruksdepartementets
            skri- velse av den 4 februari 1942 till statskontoret. Denna utredning
            har endast avsett en teoretisk lösning av problemet. Ingenjör
            Hallanders förslag bygger på att man i stället för långa och dyr-
            bara högspänningsledningar och för nedtransformeringen behövliga
            trans- formatorer skulle uppföra fristående mindre elverk, drivna
            med råolja eller gengas. Det senare framför allt i sådana bygder,
            där tillgången på vedskog är riklig.
          </p>
          <p>
            Bihang till riksdagens protokoll 1947. 4 saml. Nr 264—274. 1
          </p>
          <pb facs="riksdagen-motions-pdf/data/1947/mot_1947__ak__264/mot_1947__ak__264-002.pdf"/>
          <p>
            2 Motioner i Andra kammaren, nr 264.
          </p>
          <p>
            Då det måste anses synnerligen behjärtansvärt, att befolkningen
            i våra mera avlägset belägna bygder snarast möjligt i likhet med
            landets övriga befolkning får tillgång till elektrisk energi,
            hemställa vi,
          </p>
          <p>
            att riksdagen måtte hos Kungl. Maj:t begära en skyndsam utredning
            om förutsättningarna att på andra vägar än de hittills gängse
            elektrifiera de bygder av landet, där elektri- fiering enligt
            hittills tillämpade principer icke är ekono- miskt genomförbar.
          </p>
          <p>
            Stockholm den 23 januari 1947.
          </p>
          <p>
            P. J. Edberg. Sven J. Vigelsbo.
          </p>
        </div>
      </div>
    </body>
  </text>
</TEI>
