<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__428/mot_1947__ak__428-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18 Motioner i Andra kammaren, nr 428.
          </p>
          <p>
            Nr 428.
          </p>
          <p>
            Av herr Werner m. fl., i anledning av Kungl. Maj:ts proposition,
            nr 222, med förslag till lag om kommunernas bidrag till kostnaderna
            för folkpensioneringen.
          </p>
          <p>
            I propositionen nr 222:1947 föreslås nya bestämmelser om kommunernas
            bidrag till kostnaderna för folkpensionerna, närmast föranledda
            av 1946 års riksdagsskrivelse nr 425, samt till viss del grundade
            på av tillkallade sak- kunniga avgivet betänkande (SOU 1946: 82).
            Kommunbidrag skola utgå till kostnader för tilläggspensioner,
            änkepen- sioner och bostadstillägg. Enligt förslaget skall varje
            kommun därtill bidraga med ett procentuellt tillskott, vars procenttal
            för varje kommun erhålles genom att multiplicera antalet skattekronor
            per kommuninvånare med 1,5. Därvid skall dock såsom maximispärr
            gälla, att ingen kommun skall bi- draga med mer än hälften av
            ifrågavarande kostnad (50-procent-spärr), vilket innebär, att
            kommunbidrag aldrig beräknas på högre skattekrontal per invånare
            än 33 1/3 skattekrona. De kommuner, som enligt propositionen skola
            beredas denna förmån, äro ganska få, och då äro de i fråga om
            skatteunderlag i förhållande till invånarantal bäst ställda. I
            första särskilda utskottets utlåtande nr 1 till 1946 års riksdag
            omnämnes, att i proposition nr 220 med förslag till folkpensionsreform
            »antagits» att årliga totalbeloppet av kommunbidraget enligt propositionens
            förslag skulle uppgå till 67 milj. kr. I utskottets av riksdagen
            godkända utlåtande uttalas även, att vid utarbetande av nytt förslag
            den i propositionen avsedda för- delningen mellan stat och kommuner
            i huvudsak borde bibehållas. De sakkunniga framhålla i sitt ovan
            berörda betänkande svårigheterna att för närvarande göra några
            mera bestämda uttalanden om kommunbidra- gens framtida storlek.
            Detta gäller även i fråga om propositionens förslag. Kommunbidragens
            totala storlek för ett visst års pensioner blir i hög grad beroende
            av skatteunderlaget, som delvis under inverkan av penningvärdets
            försvagande under en följd av år kraftigt vuxit. Självfallet måste
            man också ha en uppfattning av åtminstone den ungefärliga storleken
            av de samman- lagda utgående behovsprövade pensionsförmånerna.
            Medelskatteunderlaget per invånare i riket anges i propositionen
            enligt 1944 års taxering till 15,2, enligt 1945 års taxering till
            16,1 och enligt 1946 års taxering till 17,5 skatte- kronor. Anledning
            synes förefinnas att räkna med ett sedan dess ytterligare förhöjt
            skatteunderlag, liksom med en liknande utveckling i det följande
            i vart fall under närmaste år.
          </p>
          <pb facs="riksdagen-motions-pdf/data/1947/mot_1947__ak__428/mot_1947__ak__428-002.pdf"/>
          <p>
            Motioner i Andra kammaren, nr 428. 19
          </p>
          <p>
            Enligt propositionens förslag beräknas kommunernas sammanlagda
            bi- dragsbelopp vid ett medelskatteunderlag per invånare i riket
            av 18 kr. till 63 milj. kr. och vid ett underlag av 20 kr. till
            69 milj. kr. Härvid tillkomma emellertid i båda fallen bidragen
            till änkepensionerna med ungefär 3 milj. kr. Kommunandelen i folkpensionskostnaderna
            var ursprungligen enligt socialvårdskommitténs s. k. alternativ
            III beräknad till 74,07 milj. kr. Här- vid hade emellertid bl.
            a. antalet invalidpensionärer vid avsedd tidpunkt — ingången av
            1948 — anslagits till 250 000. I propositionen (nr 220) förra
            året beräknades invalidpensionärerna till högst 200 000. Som nämnts
            antogs därvid att kommunandelen skulle uppgå till 67 milj. kr.
            Det var emellertid icke denna kostnadssiffra som då godtogs av
            riksdagen, utan den fördel- ning, som den var uttryck för, som
            i huvudsak åsyftades. Årets statsverks- proposition ger emellertid
            vid handen, att även beräkningen av invalid- pensionärernas antal
            till 200 000 var för hög och att antalet invalidpensio- närer
            under första hälften av 1948 torde stanna vid 160 000. Uppenbart
            är att även detta i ungefär motsvarande mån skall påverka pensionskostnader
            och kommunandel. Vad som i propositionen (nr 222) anföres såsom
            till synes »icke uteslutet) angående ekonomiska konsekvenser av
            eventuellt kom- mande förskjutningar i fråga om ortsgrupperingen
            synes icke vara av en art att här kunna komma under omprövning.
            Med hänsyn härtill synas modifikationer påkallade i fråga om propositionens
            förslag. Så synes en sänkning motiverad av den siffra 1,5 — varmed
            antalet skattekronor per person i en kommun skall multipliceras
            för erhållande av procenttalet för kommunens andel av under dess
            medverkan prövade pensionsbelopp. Där- emot synes den föreslagna
            50-procent-spärren vid procenttalens beräkning innebära ett avsteg
            från propositionens bärande princip om skatteunderlaget som mått
            på kommunens bärkraft. Detta avsteg från ett annars som rättvist
            godtaget förfarande förefaller även ur skälighetssynpunkt opåkallat,
            då där- igenom i flera fall förmåner beredas kommuner, som äro
            påfallande väl tillgodosedda i fråga om skatteunderlag. En sänkning
            av siffran för procenttalets beräkning skulle givetvis i sin mån
            bidraga att reducera betydelsen av någon spärr. Å andra sidan
            synas teoretiska skäl tala för en 100 procent spärr, som av sakkunniga
            (SOU 1946: 82) föreslagits, då därav i tillämpningen något avsteg
            ifrån regeln om skatteunderlaget per invånare såsom norm för bidragsprocentens
            be-
          </p>
          <p>
            räknande icke torde föranledas. En omräkning av propositionens
            siffermaterial synes ge vid handen att en sänkning av den berörda
            siffran 1,5 med förslagsvis en sjättedel eller till 1,25 vid ett
            medelskatteunderlag av 20 skattekronor per invånare i riket under
            slopande av 50-procent-spärren men med i övrigt lika förhållanden
            skulle innebära, att kommunbidragens totalbelopp skulle nedgå
            från (690+3=) 72 milj. kr. till (60-+3=) 63 milj. kr.
          </p>
          <pb facs="riksdagen-motions-pdf/data/1947/mot_1947__ak__428/mot_1947__ak__428-003.pdf"/>
          <p>
            20 Motioner i Andra kammaren, nr 428.
          </p>
          <p>
            Under åberopande av vad som anförts hemställes, att riksdagen
            beslutar sådan ändring av i proposition 222 föreslagen lag om
            kommunernas bidrag till kostnaderna för folkpensioneringen,
          </p>
          <p>
            att i $ 1 orden »tre tjugondels procent» utbytas mot »fem fyrtiondels
            procent»; samt att i samma $ 1 orden »hälften av» utgå.
          </p>
          <p>
            Stockholm i maj 1947.
          </p>
          <p>
            Osc. Werner.
          </p>
          <p>
            0. E. Sandberg. Hjalmar Svensson Gösta Liedberg.
          </p>
          <p>
            i Grönvik.
          </p>
        </div>
      </div>
    </body>
  </text>
</TEI>
