<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__7/mot_1947__fk__7-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 7.
          </p>
          <p>
            Nr 7.
          </p>
          <p>
            Av herr Näsström m. fl., angående vissa anslag till byggande
            av bygdevägar, ödebygdsvägar och enskilda vägar.
          </p>
          <p>
            I 1947 års statsverksproposition under sjätte huvudtiteln punkt:
            »Ny- anläggning av bygdevägar» anföres bl. a. följande: »En genom
            väg- och vattenbyggnadsstyrelsens försorg verkställd utredning
            har givit vid handen, att de närmast aktuella behoven av nyanläggning
            av bygdevägar represen- tera en kostnad av mer än 200 milj. kronor.»
          </p>
          <p>
            Detta är en skrämmande bild av det verkliga läget just nu. Med
            den hittillsvarande byggnadstakten skulle det dröja 25 å 30 år,
            innan det nu aktuella byggnadsbehovet skulle vara tillgodosett.
            Utöver detta tillkomma nya förslag, som med saklig motivering
            framkomma varje år.
          </p>
          <p>
            Att vänta en hel mansålder på en ur alla synpunkter starkt motiverad
            väg kan komma den mest tålmodiga människa att förlora tron på
            riksda- gens goda vilja att hjälpa de på detta område sämst ställda.
            Förhållandet förorsakar dessutom en flykt från landsbygden som
            ger anledning till all- varliga bekymmer. Eftersom Norrland blivit
            senare befolkat och bebyggt än det övriga landet, är det förklarligt,
            att dess utrustning med vägar kom- mit i efterhand i jämförelse
            med riket i övrigt. Med hänsyn till Norrlands betydelse i folkhushållet
            synes det ur rättvisesynpunkt påkallat, att denna eftersläpning
            snarast häves. Detta är så mycket mer påkallat med hänsyn till
            de befolkningspolitiska konsekvenserna av stagnerat vägbygge i
            Norr- land. Senaste årsskiftets folkmängdssiffror från Norrlands
            skogskommu- ner visa en fortsatt och accelererad bortflyttning
            av folk, framför allt från områden, vilka sakna vägar.
          </p>
          <p>
            Förses inte nu väglösa bygder tämligen omedelbart med vägförbindelser,
            kommer denna befolkningsrörelse att leda till total avfolkning
            av stora för det ekonomiska sammanhanget mycket vitala områden.
            Medan stag- nationen i vägbyggandet för landet i sin helhet får
            betraktas såsom en till- fällig svårighet, som kan avvecklas så
            snart material och arbetskraft åter finnas tillgängliga, medför
            stagnation i Norrland en djupgående struktur- förändring, som
            svårligen, om ens någonsin, kan repareras. Om ett i vår produktion
            väsentligt skogsbygdsområde nu tömmes på sin befolkning. kanske
            närmast på grund av bristen på vägar, lär man inte genom väg-
            byggen om några årtionden kunna locka denna befolkning att återvända.
          </p>
          <pb facs="riksdagen-motions-pdf/data/1947/mot_1947__fk__7/mot_1947__fk__7-002.pdf"/>
          <p>
            Motioner i Första kammaren, nr 7. 3
          </p>
          <p>
            Avfolkningen upphäver självklart icke behovet av vägar i dylika
            bygder. Tvärtom lär det framtida tillvaratagandet av dessa bygders
            naturaproduk- ter, framför allt skogen, komma att kräva dyrbarare
            vägbyggen, än om man byggt vägar redan medan människorna funnos
            kvar. Risken av denna svårreparerbara och ödesdigra strukturförändring
            synes oss vara ett oav- visligt skäl för att byggandet av bygdevägar
            i Norrland icke får ytterligare stagnera.
          </p>
          <p>
            Överrevisorerna för väg- och vattenbyggnadsväsendet ha i sin
            berättelse för budgetåret 1945/46 meddelat, att till överrevisorerna
            från skilda håll av landet framförts klagomål över begränsningen
            av vägbyggnadsverksam- heten och att arbetstillstånd förvägrats
            även mycket angelägna företag. Från olika håll i landet hade för
            överrevisorerna framhållits, att det ute i orterna funnes viss
            arbetskraft, som vore villig att åtaga sig vägarbeten i orten
            men som icke stode till buds för arbetsmarknaden i övrigt. Denna
            dolda arbetskraftsreserv borde kunna anlitas för smärre vägbyggnadsföre-
            tag, åtminstone då så kunde ske utan att framkalla konkurrens
            med lant- brukets och skogsbrukets behov av arbetskraft.
          </p>
          <p>
            Även ett flertal länsstyrelser och länsvägnämnder ha i yttranden
            fram- hållit, att de nuvarande anslagen icke stå i rimlig proportion
            till det stora behovet av nyanläggning av vägar.
          </p>
          <p>
            När nu relativt små anslag skola delas mellan alla län i riket,
            kommer Norrland att för mycket lång tid framöver få lida av denna
            brist på vägar, om ej särskilda åtgärder vidtagas för att förbättra
            dessa förhållanden. Ännu är det många orter i Norrland, som sakna
            framkomliga vägar. Därom vittnar ett flertal uppvaktningar hos
            länsstyrelser, vägförvaltningar och vägnämnder. Svaret till dessa
            uppvaktande blir i regel, att det fattas pengar och på senaste
            tiden även material och arbetskraft.
          </p>
          <p>
            Vi äro väl medvetna om att det just nu är ont om såväl material
            som arbetskraft, men vi äro också klara över att det till här
            berörda vägbyggen kommer att åtgå jämförelsevis ringa mängder
            av det material varpå brist råder. I likhet med överrevisorernas
            sagesmän önska vi framhålla, att det, fram- för allt på den norrländska
            landsbygden, finns många småbrukare och andra, som genom s. k.
            deltidsarbete mycket väl kunna åtaga sig lämpligt vägarbete i
            hemorten men som på grund av gårdssysslor o. a. ej stå till förfogande
            för den övriga mer avlägsna arbetsmarknaden. Befintliga ar- betsförmedlingsombud
            torde kunna intyga detta förhållande. Det synes, som om tillvaratagandet
            av denna arbetskraft just nu skulle vara av dub- belt värde, dels
            därigenom att de människor, varom här är fråga, beredas ett önskvärt
            tillskott till sina kontantinkomster och dels därigenom att deras
            bygd på detta sätt och inom rimlig tid erhåller farbara vägar.
          </p>
          <pb facs="riksdagen-motions-pdf/data/1947/mot_1947__fk__7/mot_1947__fk__7-003.pdf"/>
          <p>
            4 Motioner i Första kammaren, nr 7.
          </p>
          <p>
            Vi värdesätta till fullo departementschefens välmotiverade åtgärd
            att föreslå en kraftig höjning av anslaget till vägunderhåll och
            vägbelägg- ningar, men vi få därför icke glömma människorna i
            de väglösa bygderna, som med viss rätt fråga sig, om de fortfarande
            skola vara utan väg, medan andra, som bo mera centralt, få ytterligare
            förbättring av sina vägar.
          </p>
          <p>
            Då vi anse, att de nuvarande anslagen till bygdevägar ej inom
            rimlig tid kunna skapa rättvisa åt de väglösa orterna i Norrland,
            önska vi föreslå, att ett särskilt anslag på 5 000 000 kr. måtte
            av riksdagen anvisas för att av Kungl. Maj:t fördelas mellan de
            norrländska länen i och för byggande av s. k. bygdevägar. Härigenom
            kommer denna för vårt land och folk så betydelsefulla fråga att
            bringas närmare sin lösning.
          </p>
          <p>
            Liknande skäl kunna f. ö. anföras, när det gäller nyanläggning
            av öde- bygdsvägar. Enligt i propositionen åberopad utredning
            skulle ödebygds- vägar för 125 000 000 kr. böra komma till utförande
            omedelbart. Nu före- slagna 3 500 000 kr. jämte förefintlig reservation
            på cirka 2 787 000 kr. för- slå därvid inte långt. Även om anslaget
            i fråga höjes till 5 000 000 kr., kommer det ändock att dröja
            lång tid, innan de mest angelägna ödebygds- vägarna äro färdiga.
          </p>
          <p>
            Av väg- och vattenbyggnadsstyrelsens meddelande framgår, att
            det nu aktuella behovet av nya enskilda vägar representerar en
            kostnadssumma av i runt tal 16 000 000 kr. Till detta komma så
            nya ansökningar med f. n. ej kända belopp. Trots departementschefens
            begäran om höjning av nu- varande anslaget med 300 000 kr. till
            3 500 000 kr. är det dock synner- ligen önskvärt, att anslaget
            undergår en ytterligare ökning. En höjning till 5 000 000 kr.
            skulle därvid i någon mån leda till en snabbare utbyggnad av detta
            för landet så viktiga vägnät.
          </p>
          <p>
            Alla ansvariga myndigheter och enskilda inse, att det på här
            nämnda områden måste tagas krafttag för att ge de väglösa människorna
            del av de förmåner, som varje skattebetalare anser sig ha rätt
            att begära. Till- komsten av nya vägar bryter de avlägsna bygdernas
            isolering, motverkar landsbygdens avfolkning och ger möjlighet
            till drägligare levnadsvillkor för deras innevånare, vilka genom
            nyttigt arbete i landets obygder och skogsområden påtagit sig
            stora offer.
          </p>
          <p>
            Under hänvisning till vad vi anfört hemställa vi,
          </p>
          <p>
            att riksdagen måtte anvisa ett särskilt anslag å 5 000 000 kronor
            att ställas till Kungl. Maj:ts förfogande för byg- gande av bygdevägar
            i de norrländska länen;
          </p>
          <p>
            att riksdagen måtte besluta, att anslaget till nyanläggning av
            ödebygdsvägar skall fastställas till 5000 000 kronor; samt
          </p>
          <pb facs="riksdagen-motions-pdf/data/1947/mot_1947__fk__7/mot_1947__fk__7-004.pdf"/>
          <p>
            Motioner i Första kammaren, nr 7. 5
          </p>
          <p>
            att riksdagen måtte besluta, att anslaget till byggande av enskilda
            vägar skall utgå med 5 000 000 kronor.
          </p>
          <p>
            Stockholm den 15 januari 1947.
          </p>
          <p>
            Emil Näsström. Karl Aug. Johanson. Sven Edin. Carl Eriksson.
            Verner Söderkvist. Lage Svedberg. Ernst Hage. H. Sten. A. Gillström.
            Jon N. Jonsson. Per Olofsson. Hjalmar Nilsson.
          </p>
          <p>
            J. F. Grym. Rickard Sandler.
          </p>
        </div>
      </div>
    </body>
  </text>
</TEI>
