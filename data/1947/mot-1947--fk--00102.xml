<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__102/mot_1947__fk__102-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Första kammaren, nr 102.
          </p>
          <p>
            Nr 102.
          </p>
          <p>
            Av herr Elofsson, Gustaf, m. fl., om ökat anslag till försök
            röran- de stenröjning med maskinella hjälpmedel.
          </p>
          <p>
            I årets statsverksproposition har under nionde huvudtiteln upptagits
            ett reservationsanslag av 60 000 kr., att användas till försök
            rörande stenröj- ning med maskinella hjälpmedel. Enligt departementschefens
            uttalande bör det få ankomma på Kungl. Maj:t att meddela erforderliga
            föreskrifter. Detta bebådade anslag från regeringens sida är mycket
            välbetänkt, då en rationalisering av jordbruksdriften ej kan genomföras,
            förrän marken blir stenfri. Blekinge läns hushållningssällskap
            har i skrivelse anhållit om ett an- slag av 200 000 kr., men jordbruksministern
            har endast föreslagit ett belopp av 60 000 kr., vilket synes vara
            allt för lågt. Det har under de senaste åren framställts olika
            sorters maskiner för detta ändamål, och många av dessa äro mycket
            effektiva, och som exempel vilja vi framhålla att en småbrukare
            i Kristianstadsbygden konstruerat en sten- vagn med påmonterad
            lyftkran, med vilken man kan lyfta upp till 8 tons stenar och
            samtidigt bortforsla dem med vagnen, som kan anspännas både för
            traktor och hästar. Med hjälp av endast två man kunna bortforslas
            över 100 stenar per dag. Då dessa redskap med påmonterad borrmaskin
            draga en kostnad av cirka 5 000 kr. per styck, äro de ganska dyrbara
            för jordbrukarna att anskaffa, varför ett statsbidrag på detta
            område är av behovet påkallat. För att man under en kortare tidsperiod
            skall kunna röja bort så mycket sten som möj- ligt och påskynda
            rationaliseringen är ett större anslag från statsmakternas sida
            ofrånkomligt. Med stöd av vad som ovan anförts få vi hemställa,
          </p>
          <p>
            att riksdagen måtte besluta att det begärda anslaget under nionde
            huvudtiteln i årets statsverksproposition för stenröj- ning med
            maskinella hjälpmedel måtte höjas till 200 000 kr. samt att hushållningssällskapen
            efter direktiv från Kungl. Maj:t måtte erhålla rätt att fördela
            anslaget i form av lån och bidrag.
          </p>
          <p>
            Stockholm i januari 1947.
          </p>
          <p>
            Gust. Elofsson
          </p>
          <p>
            i Vä. Gust. E. Andersson. Gustav Hallagård. Gunnar Lodenius.
            K. A. Westman. Karl Persson. Lars E. Andersson.
          </p>
          <p>
            Stockholm 1947. Kungl. Boktryckeriet P. A. Norstedt &amp; Söner.
            470359
          </p>
        </div>
      </div>
    </body>
  </text>
</TEI>
