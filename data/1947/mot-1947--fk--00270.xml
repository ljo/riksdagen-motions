<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__270/mot_1947__fk__270-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 270. 1
          </p>
          <p>
            Nr 270.
          </p>
          <p>
            Av fröken Osvald m. fl., i anledning av Kungl. Maj:ts proposition
            angående anslag för budgetåret 1947/48 till skolöversty- relsen.
          </p>
          <p>
            År 1944 inrättades såsom arvodestjänst en konsulentbefattning
            i kvinnlig slöjd i skolöverstyrelsen. Ifrågavarande konsulent
            åtnjuter för innevarande budgetår ett arvode av 3000 kronor, vilket
            bestrides från anslagsposten till arvoden och särskilda ersättningar,
            bestämda av Kungl. Maj:t. I Kungl. Maj:ts proposition till riksdagen
            den 7 mars 1947 (nr 205) angående anslag för bud- getåret 1947/48
            till skolöverstyrelsen föreslås ingen ändring i fråga om denna
            konsulentbefattning. I samma proposition föreslås inrättandet
            av en arvodes- befattning som konsulent i manlig slöjd med samma
            arvode som konsulenten för kvinnlig slöjd. Konsulenten i kvinnlig
            slöjd inom skolöverstyrelsen anlitas för vissa fack- frågor, t.
            ex. vid tjänstetillsättningar, vid handläggning av behörighetsfrågor
            och för utarbetande av examensarbeten. Hennes huvudsakliga arbetsuppgift
            är emellertid inspektionsverksamheten i skolorna. Liknande arbetsuppgifter
            torde komma att åvila konsulenten i manlig slöjd. Ett effektivt
            handhavande av denna konsulentverksamhet förutsätter, att konsulenterna
            få helt ägna sig åt den- samma. Tjänsterna torde därför böra inrättas
            såsom heltidstjänster och placeras i lönegrad, som kan anses tillfredsställande
            med hänsyn till arbetsuppgifternas art och vikt. 1945 års riksdag
            uttalade med anledning av väckta motioner, att någon tvekan icke
            syntes kunna råda om vikten och betydelsen av det verksamhets-
            område, som den kvinnliga konsulentens arbete omspände. Riksdagen,
            som hyste den uppfattningen, att det kunde ifrågasättas, huruvida
            icke det nu utgående arvodet vore för knappt tilltaget, ansåg
            det emellertid tillräckligt, att ytterligare någon tids erfarenhet
            vunnes, innan slutlig ställning toges till den lämpliga avvägningen
            av arvodesbeloppet. | 1941 års befolkningsutredning föreslog i
            sitt betänkande angående den husliga utbildningen (SOU 1945 :4),
            att till skolöverstyrelsen skulle knytas en konsulent i hushållsgöromål
            och en konsulent i kvinnlig slöjd, båda heltidsanställda och placerade
            i lönegrad A 24 i analogi med exempelvis konsulenten för gymnastik-
            undervisningen. Konsulenten i hushållsgöromål är numera heltidsanställd
            och placerad i lönegrad Eo 23. Det är anmärkningsvärt, att det
            fortfarande synes råda tvekan om behovet
          </p>
          <p>
            Bihang till riksdagens protokoll 1947. 3 saml. Nr 270—277. 1
          </p>
          <pb facs="riksdagen-motions-pdf/data/1947/mot_1947__fk__270/mot_1947__fk__270-002.pdf"/>
          <p>
            2 Motioner i Första kammaren, nr 270.
          </p>
          <p>
            av heltidstjänster för denna konsulentverksamhet. Till belysning
            av frågan kan nämnas, att under läsåret 1940/41 undervisades i
            folkskolor och allmänna läroverk enbart i kvinnlig slöjd sammanlagt
            186 221 elever, både gossar och flickor, i 13 745 avdelningar.
            En sakkunnig inspektion av undervisningen i kvinnlig och manlig
            slöjd måste därför anses lika motiverad som inspektionen av Övriga
            så kallade övningsämnen. Med stöd av vad sålunda anförts få vi
            hemställa, att riksdagen måtte besluta,
          </p>
          <p>
            att befattningen som konsulent i kvinnlig slöjd i skolöver- styrelsen,
            nu arvodestjänst, från och med budgetåret 1947/48 upptages som
            heltidstjänst i samma lönegrad som konsulent- befattningen i husligt
            arbete, Eo 23, och att den föreslagna arvodestjänsten som konsulent
            i manlig slöjd inrättas som heltidstjänst och i samma lönegradsplacering
            som ovanstående.
          </p>
          <p>
            Stockholm den 22 april 1947. Ingrid Osvald.
          </p>
          <p>
            Anna Sjöström-Bengtsson. Ebon Andersson. Gärda Svenson.
          </p>
        </div>
      </div>
    </body>
  </text>
</TEI>
