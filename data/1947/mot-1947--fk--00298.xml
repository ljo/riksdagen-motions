<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__298/mot_1947__fk__298-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 298. 1
          </p>
          <p>
            Nr 298.
          </p>
          <p>
            -
          </p>
          <p>
            Ax herr Mannerskantz m. fl., i anledning av Kungl. Maj:ts propo-
            sition med förslag till lag om ändring i kommunalskat- telagen
            den 28 september 1928 (nr 370), m. m.
          </p>
          <p>
            Kungl. Maj:ts proposition nr 212 angående statlig inkomstskatt
            m. m. är enligt vår mening behäftad med så uppenbara brister,
            att den bör av riks- dagen avvisas och ny utredning bör begäras,
            medan det närmaste årets statliga beskattning provisoriskt ordnas
            genom den nuvarande inkomst- och förmögenhetsskattens utbyggnad
            med provisoriska skatteavdrag. Oavsett om riksdagen väljer ett
            sådant ståndpunkttagande eller går in för ett defi- nitivt avgörande
            av den statliga inkomstskattens utformning, vilja vi fram- föra
            ett förslag rörande utformningen av ortsavdragen vid den statliga
            in- komstskatten. Vi anse propositionens förslag om den statliga
            inkomstskattens beräk- nande med fem olikstora ortsavdrag otillfredsställande.
            När den statliga inkomstskatten skall ges en för de kommande åren
            definitiv utformning, är tiden lämplig att låta den s. k. dyrortsgraderingen
            av de skattefria avdragen falla. Att det föreligger olikheter
            i fråga om levnadskostnadernas storlek på olika orter har genom
            den 1945 slutförda undersökningen fastställts. En strävan att
            under sådana förhållanden åstadkomma samma reallön för lika arbete
            kan då inriktas på endera eller bådadera: differentiering av löner
            och differentiering av skattefria avdrag. I nu använt system ha
            båda diffe- rentieringarna brukats. Detta har dock i viss mån
            gjort verkningarna svåra att överblicka, vilket i sin tur gjort
            att i populäragitationen mot dyrortsgra- deringen ortsavdragens
            betydelse avsevärt överdrivits. Detta framgår av en uppgift i
            en till skatteberedningens utlåtande fogad reservation, enligt
            vilken ett slopande av dyrortsgraderingen av ortsavdragen blott
            skulle betyda en inkomstminskning på 2 milj. kr. för statskassan.
            Därav måste följa, att den belastning dyrortsgraderingen skulle
            komma att betyda för skattedra- garna inte heller rör sig om någon
            betydelsefull summa. Inte dess mindre anse vi dock påkallat, att
            den föreslagna dyrortsgrade- ringen av ortsavdragen slopas. Huvudsakligaste
            skälet är, att vi förmena, att den kompensation för olika orters
            skillnad i levnadskostnader är mer än
          </p>
          <p>
            Bihangq till riksdagens protokoll 1947. 3 saml. Nr 298—-301.
          </p>
          <pb facs="riksdagen-motions-pdf/data/1947/mot_1947__fk__298/mot_1947__fk__298-002.pdf"/>
          <p>
            2 Motioner i Första kammaren, nr 298.
          </p>
          <p>
            tillräcklig, då en skillnad på 16 9 föreligger mellan löner i
            lägsta och dyraste ortsgrupp. Vi ha för vår del ansett denna skillnad
            vara för stor och ställt oss bakom yrkande på mindre spännvidd.
            Då emellertid inte riksdagen accepterat den av oss önskade mindre
            spännvidden, anse vi det vara så mycket mindre påkallat att ytterligare
            utbygga denna genom dyr- ortsgraderade ortsavdrag. Dessa böra
            nu slopas och ersättas av ett enhetligt ortsavdrag för hela riket.
            Därigenom skulle ett förhållande, som för lands- bygdens skattedragare
            känts som en orättvisa, upphöra och ett obehövligt irritament
            i vårt skatteväsen försvinna. Källskattens omhänderhavande skulle
            också förenklas i fråga om antalet behövliga skattetabeller. Med
            stöd av vad vi här anfört vilja vi därför hemställa,
          </p>
          <p>
            alt om riksdagen beslutar ny utredning av skattefrågan, denna
            utredning jämväl måtte omfatta dyrortsgraderingens ' slopande
            vid beräkning av statlig inkomstskatt, eller att om riksdagen
            nu fattar definitivt beslut om ny lag om statlig inkomstskatt,
            denna lags $ 8 utformas med elt för alla orter lika ortsavdrag.
          </p>
          <p>
            Stockholm den 10 maj 1947.
          </p>
          <p>
            Axel Mannerskantz. Josef Hagman. Olof Löthner.
          </p>
          <p>
            Torsten Isaksson. Ivar Ekströmer. Gunnar ÅA. Andersson.
          </p>
        </div>
      </div>
    </body>
  </text>
</TEI>
