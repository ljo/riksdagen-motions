<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__364/mot_1947__fk__364-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 364. 7
          </p>
          <p>
            Nr 364.
          </p>
          <p>
            Av herr Elofsson, Gustaf, m. fl., i anledning av Kungi. Maj:ts
            pro- position angående åtgärder i prisreglerande syfte på jord-
            brukets område.
          </p>
          <p>
            Kungl. Maj:ts beslut den 5 juni 1947 innebär, att det pris, som
            tillverkare av potatisstärkelse och brännvin under regleringsåret
            1947/48 skall erlägga till leverantör vid inköp av potatis för
            fabriksändamål, normal kvalitet, fastställts till 32 öre per hektoliter
            och stärkelseprocent. Då detta belopp med 2 öre överstiger det
            pris, som varit gällande för tillverkningsåret 1946/47, betyder
            detta, att priset skall bli för första prisperioden (från kampanjens
            början t. o. m. den 31 oktober 1947) 31 öre och för sista prispe-
            rioden (fr. o. m. 1 februari 1948 till kampanjens slut) 34 öre,
            allt per hektoli- ter och stärkelseprocent. För den händelse årsmedelspriset
            för matpotatis skulle bli högre än vad som antagits i jordbrukskalkylen,
            har Kungl. Maj:t vidare i överensstämmelse med livsmedelskommissionens
            förslag funnit det lämpligt, att även det förenämnda fabrikspotatispriset
            något höjdes. Kungl. Maj:t skulle således vara oförhindrad att
            längre fram, då utvecklingen bättre kunde överblickas, vidtaga
            en sådan höjning, varvid livsmedelskommissionen utgått ifrån att
            den prishöjning, som ytterligare kunde komma att erfordras, icke
            behövde överstiga ett öre per hektoliter och stärkelseprocent.
            I nuvarande försörjningssituation synes det vara av allra största
            vikt, att årets potatisskörd blir så stor som möjligt. Det bör
            i detta sammanhang bemärkas den betydelsefulla roll, som fabrikspotatisodlingen
            spelat som en försörjningsreserv, då tillgången på matpotatis
            blivit otillräcklig. En stor potatisskörd är dessutom i år behövlig
            på grund av att vid utgången av detta försörjningsår något övergångslager
            av potatismjöl icke kan påräk- nas. Att genom en höjning av fabrikspotatispriset
            vid nuvarande tidpunkt söka åstadkomma en ökning av potatisarealen
            är naturligtvis icke möjligt. En sådan höjning skulle däremot
            vara ägnad att stimulera till bättre sköt- sel av odlingarna under
            sommaren ävensom till ett bättre tillvaratagande och en bättre
            lagring av skörden i höst och tiden därefter. Men icke blott försörjningsmässiga
            utan jämväl andra skäl torde tala för ett bättre fabrikspotatispris
            än det av Kungl. Maj:t nu fastställda. Po- tatisodlingen är som
            bekant en mycket arbetskrävande gröda, framför allt i vad det
            gäller upptagningen. En höjning av nu gällande pris, som varit
            oförändrat sedan våren 1945, med 2 öre per hektoliter och stärkelseprocent
            synes icke innebära en tillfredsställande lönsamhet för odlingen.
            För att
          </p>
          <pb facs="riksdagen-motions-pdf/data/1947/mot_1947__fk__364/mot_1947__fk__364-002.pdf"/>
          <p>
            8 Motioner i Första kammaren, nr 364.
          </p>
          <p>
            så skall bli fallet fordras en höjning av priset med minst 4
            öre per hekto- liter och stärkelseprocent. Härvid har beaktats
            den mindre prissänkning, som skett beträffande vissa för jordbruket
            behövliga förnödenheter, men som naturligt nog icke ens tillnärmelsevis
            uppväger höjningen av den stora posten arbetskostnader. Tillika
            bör beaktas, att i fjol icke skedde någon prishöjning trots de
            stegrade arbetskostnader, som redan då förelågo. En höjning av
            fabrikspotatispriset med 2 öre per hektoliter och stärkelsepro-
            cent utöver vad Kungl. Maj:ts beslut den 5 juni 1947 innebär synes
            därför motiverad oberoende av vad årsmedelpriset för matpotatis
            — vilken pris- bildning ju är fri — kan bli jämlikt Jordbrukskalkylen.
            Under åberopande av det ovan anförda hemställa vi,
          </p>
          <p>
            att riksdagen vid behandling av proposition nr 280 måtte besluta
            att fabrikspotatispriset höjes med 4 i stället för 2 öre per hektoliter
            och stärkelseprocent.
          </p>
          <p>
            Stockholm den 18 juni 1947.
          </p>
          <p>
            Gust. Elofsson Emil Petersson. Karl Persson. i Vä. Axel Löfvander.
            John Gustavson. Gustav Hallagård. Ivar Persson. Gust. E. Andersson.
            Axel Mannerskantz.
          </p>
          <p>
            ERE ng An ng Statens Reproduktionsanstalt, Stockholm 1947 10547
          </p>
        </div>
      </div>
    </body>
  </text>
</TEI>
