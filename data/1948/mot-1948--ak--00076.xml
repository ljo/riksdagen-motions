<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__76/mot_1948__ak__76-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 76.
          </p>
          <p>
            Nr 76.
          </p>
          <p>
            Av herr Holmberg m. fl., angående sänkning av järnvägstaxorna
            för godstransporter och personbefordran i Norrland.
          </p>
          <p>
            De höjda taxorna för personbefordran och godstransporter med
            statens järnvägar innebära framför allt för norrlänningarna en
            mycket besvärande ytterligare belastning. Norrland drabbas nämligen
            hårdare än andra lands- delar av en generell taxehöjning på grund
            av de långa avstånden. Det fanns redan förut starka skäl för norrlänningarna
            att emotse ett regeringsinitiativ om sänkta järnvägstaxor för
            Norrland i stället för de nu beslutade förhöj- ningarna. Förhoppningarna
            i sistnämnda hänseende anknöto framför allt till de förslag, som
            gjorts av norrlandskommittén för ett år sedan i dess betänkande
            om vissa åtgärder för förbättrande av transportförhållandena i
            Norrland (SOU 1946: 84). Motiveringen för taxeförhöjningen är
            främst järnvägsekonomiska syn- punkter: statens järnvägar måste
            ha så och så stora inkomster för att verk- samheten skall bära
            sig. Norrlandskommittén har inte heller förbisett sådana motiv,
            men den har dessutom mycket starkt framhävt de samhälls- ekonomiska
            synpunkterna och enligt vår mening också anfört mycket starka
            skäl för den föreslagna taxesänkningen även om denna ur rent järnvägsekonomisk
            synpunkt skulle kunna te sig oförmånlig för tillfället. Kommittén
            har sålunda efter en omfattande utredning konstaterat, att en
            förbättring och ett förbilligande av transporterna i Norrland
            äro grund- läggande förutsättningar för näringslivets utveckling
            i denna landsdel. Av transportförhållandena beror enligt kommitténs
            mening i avgörande grad hur näringslivet lokaliseras, och i bristerna
            på detta område ser kommittén därför huvudanledningarna till näringslivets
            ensidighet i Norrland. Bety- delsefulla naturtillgångar och andra
            produktivkrafter komme därigenom icke att utnyttjas på ett rationellt
            sätt, vilket inte bara är en nackdel för befolkningen i det område
            det gäller utan har ogynnsamma verkningar för nationalhushållet
            i dess helhet. Detta gäller också turisttrafiken, vilken ju är
            ett intresse inte bara för de områden, dit turistströmmen leder,
            utan också en samhällelig angelägen- het av stor betydelse. På
            liknande sätt förhåller det sig även med olika folkförsörjningsfrågor,
            som äro beroende av transportförhållandena i Norrland, t. ex.
            vedförsörj- ningen och transporterna av träkol från Norrland till
            järnbruken i Mellan- sverige. I sistnämnda fråga har riksdagen
            1944, med anledning av motioner av
          </p>
          <pb facs="riksdagen-motions-pdf/data/1948/mot_1948__ak__76/mot_1948__ak__76-002.pdf"/>
          <p>
            Motioner i Andra kammaren, nr 76. 13
          </p>
          <p>
            herrar L. E. Andersson och Grym m. fl. om fraktbidrag för transporter
            av träkol från Norrland, begärt särskild utredning. Motionärerna
            hade fram- hållit, att de höga fraktkostnaderna ställa de norrländska
            träkolsprodu- centerna i ett mycket ogynnsamt läge och tidvis
            leda till att skogskolningen helt måste inställas inom vissa delar
            av Norrland, där detta näringsfång spelar en betydande roll för
            befolkningens försörjning. Den inkomst, som staten ginge förlustig
            genom fraktnedsättningen, skulle enligt motionärerna uppvägas
            bland annat av den samhällsekonomiska vinning som består däri,
            att man bidrar till jämnare sysselsättning, att man bibehåller
            en stam av yrkeskunniga kolare för att möta en framtida ökad efterfrågan
            på träkol, och inte minst därigenom att man sparar betydande värden
            genom att för kolningen tillvarataga skog som eljest icke skulle
            komma till användning. Frågor av liknande art, alltså frågorna
            om att ”utjämna skiljaktighe- terna mellan Norrland och det övriga
            landet i fråga om de priser varmed olika produkter kunna tillhandahållas
            på avsättningsmarknaden”, äro de uppgifter, som norrlandskommittén
            framför allt eftersträvat att lösa genom nu framlagda förslag.
            Genom förverkligandet av dessa förslag skulle så- lunda även de
            ovannämnda motionärernas önskemål komma att bli till- godosedda.
            Beträffande statens järnvägars taxepolitik föreslår kommittén
            följande åtgärder: 1. Sänkning av taxorna på långa transportavstånd.
            Enligt förslaget skulle sänkningen börja tillämpas vid 400 km
            och successivt växa proportionellt med avståndet upp till 700
            km, varefter sänkningen skulle uppgå till 20 procent av gällande
            tariffsatser. 2. En särskild form för beräkning av tariffavstånden
            i Norrland. Dessa tariffer skulle vara så konstruerade, att man
            för järnvägslinjerna norr om Vännäs och Östersund skulle räkna
            två km såsom en, samt att man för området söder om de angivna
            orterna till Söderhamn, Bollnäs och Orsa skulle räkna två km såsom
            en och en halv km. En sådan anordning beräknas innebära en genomsnittlig
            fraktnedsättning av 16 procent. 3. Tur- och returbiljetter skulle
            enligt förslaget få utnyttjas på samtliga reseavstånd och rabatten
            för dylika biljetter likformigt fastställas till 25 procent. Då
            avsikten med dessa åtgärder är att göra Norrland i största möjliga
            grad jämställt med landet i övrigt beträffande transportkostnadernas
            verkningar, är förslaget alltså i detta hänseende tillämpligt
            oavsett på vilken nivå fraktkostnader och biljettpriser befinna
            sig. Av olika skäl tillämpas ju också redan nu väsentligt skiljaktiga
            grunder för taxesättningen vid statens affärsdrivande verk. Vad
            Norrland beträffar ha statsmakterna under ett 40-tal år tillämpat
            en särskild norrlandstariff, som emellertid numera, till nackdel
            för Norrlands näringsliv samt allmänna ekonomiska och kulturella
            intressen, delvis upphört. Ur rättvisesynpunkt och med hänsyn
            till det be-
          </p>
          <pb facs="riksdagen-motions-pdf/data/1948/mot_1948__ak__76/mot_1948__ak__76-003.pdf"/>
          <p>
            14 Motioner i Andra kammaren, nr 76.
          </p>
          <p>
            tydande nationella intresset av ett stabilt och utvecklingsdugligt
            näringsliv i Norrland bör i stället statens taxepolitik visavi
            denna landsdel utformas på ett helt annat sätt än som nu sker.
            Med hänvisning till vad sålunda anförts föreslås,
          </p>
          <p>
            att riksdagen måtte besluta att i skrivelse till Kungl. Maj:t
            hemställa att för godstransporter och personbefordran med statens
            järnvägar prissättningen bestämmes i överensstäm- melse med norrlandskommitténs
            ovannämnda förslag.
          </p>
          <p>
            Stockholm i januari 1948.
          </p>
          <p>
            Helmer Holmberg. Axel Nordström. Verner Hedlund, Östersund. J.
            O. Gavelin. H. Hagberg. Lars Jonsson. Gottfr. Fröderberg. Sigfrid
            Jonsson. Ernst Berg. K. J. Andersson. O. F. Persson. Ivar Jansson,
            Kalix. Magnus Nilsson. Hildur Ericsson. Märta Boman. Nils Jönsson
            Uddo R. Jacobson. Gösta Skoglund. i Rossbol. O. E. Sandberg. Nils
            A. Larsson Erik Severin,
          </p>
          <p>
            i Östersund. Gävle.
          </p>
        </div>
      </div>
    </body>
  </text>
</TEI>
