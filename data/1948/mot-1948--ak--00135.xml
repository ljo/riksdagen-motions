<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__135/mot_1948__ak__135-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 135. 1
          </p>
          <p>
            Nr 135.
          </p>
          <p>
            Av herr Pettersson i Dahl m. fl., om ökning av antalet provin-
            sialläkartjänster.
          </p>
          <p>
            1939 års riksdag fattade beslut om att provinsialläkarorganisationen
            under en tioårsperiod skulle utbyggas till att omfatta omkring
            510 distrikt. Genom beslut av föregående års riksdag, då antalet
            provinsialläkartjänster utökades med ytterligare 50, har detta
            mål nåtts. Förverkligandet av 1938 års plan innebär, att det genomsnittliga
            antalet invånare per distrikt uppgår till 8 100. Emellertid är
            det uppenbart, att distrikten måste göras ännu mindre, om inte
            provinsialläkarnas arbetsbörda skall bli alltför stor och för
            att läkarna skola hinna fullgöra andra än sina rent medicinska
            uppgifter. Provinsialläkarna ha numera en utomordentligt viktig
            funktion att fylla beträffande den förebyggande hälso- och sjukvården,
            främst när det gäller barn och mödrar. Den socialhygieniska och
            sanitära verksam- het, som bedrives såväl av staten och landstingen
            som kommunerna kräver ett utökat antal tjänsteläkare. För att
            den obligatoriska sjukförsäkringen skall kunna genomföras, fordras
            en i förhållandevis rask takt företagen utbyggnad av provinsialläkarorganisationen.
            Medicinalstyrelsen har, sedan 1945 års riksdag anhållit därom,
            framlagt ny plan för landets indelning i provinsialläkardistrikt.
            Antalet distrikt skall enligt denna plan öka till 676, varigenom
            antalet invånare per di- strikt bringas ned till i runt tal 5
            600. Medicinalstyrelsen förutsätter, att planen skall genomföras
            på fem år med inrättande av i medeltal 50 nya provinsialläkartjänster
            per år. Styrelsen framhåller vidare, att det är an- geläget, att
            provinsialläkardistriktens uppdelning påbörjas omedelbart. Den
            föreslår följaktligen, att 50 nya distrikt inrättas under nästa
            budgetår. Av statsverkspropositionen framgår emellertid att chefen
            för inrikesde- partementet icke anser sig kunna förorda, att några
            nya provinsialläkar- tjänster tillskapas budgetåret 1948/49. Departementschefen
            avvisar så- lunda medicinalstyrelsens förslag, även om han ansluter
            sig till styrelsens allmänna målsättning. Anledningen härtill
            är närmast att finna i det an- strängda statsfinansiella och ekonomiska
            läge landet numera råkat i. Den frågan kan emellertid uppställas,
            huruvida det är en riktig avväg- ning emellan olika önskemål att
            hejda utbyggnaden av provinsialläkar- organisationen. Motionärerna
            anse för sin del, att den fortsatta utökningen av provinsialläkardistrikten
            är av en sådan angelägenhetsgrad, att den bör fortsätta, om än
            i begränsad skala. Det förefaller vara möjligt att öka antalet
            tjänsteläkare med åtminstone 25 under nästa budgetår. Be- hovet
            av nya provinsialläkare på landsbygden är så stort, att möjlighe-
            terna att inrätta nya distrikt böra stå öppna även under det kommande
          </p>
          <p>
            1 Bihang till riksdagens protokoll 1948. 4 saml. Nr 135—143.
          </p>
          <pb facs="riksdagen-motions-pdf/data/1948/mot_1948__ak__135/mot_1948__ak__135-002.pdf"/>
          <p>
            Motioner i Andra kammaren, nr 135.
          </p>
          <p>
            budgetåret. En avsevärd del av landsbygdens folk måste alltjämt
            resa lång väg för att få läkarvård, vilket innebär förlust i både
            tid och pengar. På denna och andra grunder är det synnerligen
            betydelsefullt, att den nu pågående utbyggnaden av provinsialläkarorganisationen
            icke uppskjutes.
          </p>
          <p>
            Med anledning av vad ovan anförts hemställes,
          </p>
          <p>
            att riksdagen måtte besluta att antalet provinsialläkar- tjänster
            utökas med 25 under budgetåret 1948/49.
          </p>
          <p>
            Stockholm den 21 januari 1948.
          </p>
          <p>
            Anders Pettersson Axel Rubbestad. Osc. Werner. i Dahl. Harald
            Andersson Hj. R. Nilson C. O. Carlsson
          </p>
          <p>
            i Dunker. i Spånstad. i Bakeröd.
          </p>
        </div>
      </div>
    </body>
  </text>
</TEI>
