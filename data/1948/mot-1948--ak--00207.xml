<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__207/mot_1948__ak__207-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 207. 11
          </p>
          <p>
            Nr 207.
          </p>
          <p>
            Av herrar Werner och Rubbestad, angående statens övertagande
            av tingshusbyggnadsskyldigheten på landsbygd och i städer utan
            magistrat.
          </p>
          <p>
            Rättsväsendet är sedan gammalt ett statens verksamhetsområde.
            Den »själv- förvaltning», som tillkommer de s. k. tingshusmeningheterna,
            har icke heller erhållit fullt utvecklad kommunal organisation.
            Sedan gammalt har beslutande- rätten rörande tingshusbyggnadsskyldigheten
            tillkommit länsstyrelserna. Visser- ligen har under senare år
            utvecklat sig ett slags sedvanemässig medverkan från menigheternas
            sida rörande dessa angelägenheter, men med möjlighet för läns-
            styrelserna att pröva och fastställa beslut. Ritningar till tingshusbyggnad
            och häradsfängelse stadfästas av statlig myndighet. Tingslagsmenigheterna
            ha egent- ligen bara haft uppgiften att betala. Ett sådant sakernas
            tillstånd framstår ur demokratisk synpunkt icke såsom tillfredsställande.
            När man ifrågasatt tingshusbyggnadsskyldighetens förstatligande,
            har det icke varit fråga om att beröva menigheterna ett inflytande
            av något praktiskt värde, utan att befria dem från en pålaga.
            I yttrande över betänkande angående revision av bestäm- melserna
            om tingshusbyggnadsskyldigheten (SOU 1936:37) har 1937 års dom-
            sagoutredning förklarat, att ur dess synpunkt frågan om statens
            övertagande av tingshusbyggnadsskyldigheten icke heller mötte
            erinran. Domsagoutredningen synes emellertid i dess förslag till
            omorganisation av domsagoförvaltningen m. m. (SOU 1939:29) icke
            ha tagit ståndpunkt i själva principfrågan, huru- vida tingshusbyggnadsskyldigheten
            skall åvila kommunal sam fällighet eller övertagas av staten.
            Den 1936 tillsatta kommunalskatteberedningen är på denna punkt
            så mycket bestämdare (SOU 1943: 43) samt säger därom: »Rättsvården,
            som är av grundläggande betydelse för hela samhällsordningen,
            framstår utan tvekan såsom en utpräglad statsangelägenhet. De
            principiella skälen tala sålunda för, att tinoshusbyggnadsskyldigheten
            överflyttas på staten.» Obestridligt borde ur tekniska och ekonomiska
            synpunkter staten icke ha sämre förutsättningar än tingslagen
            att handhava ifrågavarande uppgift. Kost- naderna torde väl icke
            heller behöva bli större om staten träder i stället för tingslagen.
            Hittills har det som regel icke varit fråga om så stora belopp.
            Ut- debiteringarna ha länge varierat mellan några ören per skattekrona
            och ungefär någon krona. I vissa fall har under en del år ingen
            utdebitering av tingshus- skatt förekommit. Under senare år ha
            på sina håll ökade byggnadskostnader inverkat fördyrande även
            på detta område. Vad som emellertid framför allt
          </p>
          <pb facs="riksdagen-motions-pdf/data/1948/mot_1948__ak__207/mot_1948__ak__207-002.pdf"/>
          <p>
            12 Motioner i Andra kammaren, nr 207.
          </p>
          <p>
            torde komma att fördyra kostnaderna och höja tingshusskatten
            är den om- daning av rättsväsendet, omreglering av tingslagen,
            flyttning av tingsställen 0. S. V. som vi nu på många håll stå
            inför. Mycket talar för att ökade krav komma att ställas i fråga
            om byggandet och vården av domstolslokalerna, och kostnaderna
            kunna såsom berörts befaras komma att avsevärt fördyras. Det kan
            — i vart fall under vissa tidsperioder — befaras, att utdebiteringarna
            komma att växa. Ur skatteutjämningssynpunkt faller det i ögonen,
            att det är fråga om en beskattning av mycket växlande tryck som
            träffar mycket ojämnt. Ibland uttaxeras ingenting, eller nästan
            ingenting, en annan gång kan det vara fråga om mera betydande
            belopp. Icke sällan har det visat sig, att tingshusskatten varit
            hög, där den kommunala skattetungan i övrigt varit som mest tryckande.
            Ett naturligt sammanhang härvid är givetvis, att i bygder, där
            antalet skatte- kronor per invånare är ringa, blir belastningen
            av det skatteunderlag, som finnes, hårdare beträffande så väl
            landsting och primärkommuner som tings- lagsmenigheten. Man har
            sökt rationalisera utdebiteringsförfarandena på olika områden,
            sif- ferbeloppen ha av praktiska skäl avrundats o. s. v. På landsbygden
            och i städer utan magistrat utdebiteras tingshusbyggnadskostnaderna
            som en särskild tings- husskatt. Det är uppenbart, att uträkning
            och debitering av en sådan extraskatt, ofta i mycket ojämna siffror,
            per skattekrona räknade — 6 öre, 7 öre, 29 öre, 97 öre, 129 öre
            0. s. v. — måste medföra både besvär och trassel, som kan ur praktisk
            synpunkt framstå som onödig. Skatten ger ju icke heller i sin
            helhet så stora belopp, och man frågar sig om det verkligen kan
            vara ändamålsenligt ordnat med denna halvgångna organisationsapparat,
            särskild utdebitering o. s. v. Snarast synas vi här röra oss på
            ett avsnitt i svenskt samhällsliv, som med ett modernt slagord
            benämns »Krångelsverige». Det synes också här både möjligt och
            skäligt, att en radikal rationaliserings- åtgärd vidtages. I fråga
            om städer med magistrat äro förhållandena mera komplicerade. Här
            förekommer ingen särskild beskattning. Det går väl inte heller
            att utan vidare säga, vad i fråga om rådhuslokaler 0. s. v. som
            är avsett endast för rätts- vården 0. s. v. Det synes därför befogat
            att låta frågan om en reform för dessa städers del anstå till
            dess en närmare undersökning verkställts angående dylika städers
            särskilda skyldigheter och rättigheter. Hänvisande till anförda
            skäl samt under åberopande av vad 1936 års kom- munalskatteberedning
            i dess ovan angivna utlåtande anfört, påyrkas,
          </p>
          <p>
            det riksdagen i skrivelse till Kungl. Maj:t ville hemställa att
            Kungl. Maj:t måtte vidtaga åtgärder för att tingshusbygg- nadsskyldigheten
            på landsbygd och i städer utan magistrat över- tages av staten
            ; samt
          </p>
          <pb facs="riksdagen-motions-pdf/data/1948/mot_1948__ak__207/mot_1948__ak__207-003.pdf"/>
          <p>
            Motioner i Andra kammaren, nr 207. 13 att Kungl. Maj:t i samband
            härmed måtte i proposition till riksdagen föreslå lämplig ordning
            för statens handhavande av denna uppgift jämte förslag angående
            statens övertagande på skäliga villkor av tingslagens egendom
            och skulder.
          </p>
          <p>
            Stockholm den 22 januari 1948.
          </p>
          <p>
            Osc. Werner. Axel Rubbestad.
          </p>
        </div>
      </div>
    </body>
  </text>
</TEI>
