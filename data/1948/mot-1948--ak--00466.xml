<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__466/mot_1948__ak__466-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 466. 9
          </p>
          <p>
            Nr 466.
          </p>
          <p>
            Av herr Heggblom m. fl., i anledning av Kungl. Maj:ts pro- position,
            nr 149, angående organisationen av rationa- liseringsverksamheten
            på jordbrukets område m. m.
          </p>
          <p>
            I Kungl. Maj:ts proposition nr 149 angående organisationen av
            rationali- seringsverksamheten på jordbrukets område föreslår
            departementschefen i fråga om lantbruksdirektörernas tillsättning,
            att de böra tillsättas av Kungl. Maj:t efter anmälan av chefen
            för lantbruksstyrelsen. Som motivering härför anföres, att detta
            förfarande regelmässigt förekommer vid tillsättande av befattningar
            som chefstjänstemän. Statskontoret har däremot förordat att lantbruksdirektörsbefattningarna
            tillsättas efter ansökningsförfarande i van- lig ordning och har
            inte funnit det motiverat, att dessa tjänster skulle till- sättas
            på annat sätt än som vore normalt för befattningar i 32 lönegraden.
            Olika uppfattningar göra sig alltså gällande om dessa tjänsters
            högre eller lägre rang. Statskontorets hänvisning till lönegraden
            tycks oss dock vara av avgörande betydelse. Av rent sakliga skäl
            måste ett tillsättande av dessa befattningar efter an- sökningsförfarande
            vara den bästa metoden för att låta den bäst meriterade erhålla
            tjänsten. Ansökningsförfarandet torde vara den enda metod som
            garanterar att alla som önska erhålla befattningen i fråga få
            sina meriter granskade och jämförda med andras. Ett tillsättande
            efter anmälan av chefen för lantbruksstyrelsen leder till att
            blott personer som blivit uppmärksam- made av denna chef komma
            att få sina förutsättningar för befattningarna i fråga prövade.
            Det är inte säkert att den bästa dugligheten för en sådan tjänst
            alltid sammanfaller med förmågan att göra sig bemärkt hos de makt-
            havande. Härvidlag föreligger betydande spelrum för att vinna
            sådan upp- märksamhet på annat sätt än genom rent sakliga meriter
            inom själva arbets- området. Lantbruksdirektörsbefattningarna
            äro inte heller av den art att det främst skulle fordras Kungl.
            Maj:ts och generaldirektörens för lantbruksstyrelsen uppskattning
            av vederbörandes förtjänster. Lantbruksdirektörerna äro främst
            tjänstemän hos lantbruksnämnderna, och utöver behövliga meriter
            för själva tjänstens fullgörande bör främst fordras förmågan att
            samarbeta med lant- bruksnämnderna och kännedom om förhållandena
            i den ort där verksam- heten skall bedrivas. Att sådana synpunkter
            bli vederbörligt beaktade vid i propositionen föreslaget tillsättningsförfarande
            tycks vara i hög grad ovisst. Vanligt ansökningsförfarande med
            förslagsuppsättning inom lantbruksstyrel-
          </p>
          <pb facs="riksdagen-motions-pdf/data/1948/mot_1948__ak__466/mot_1948__ak__466-002.pdf"/>
          <p>
            10 Motioner i Andra kammaren, nr 466.
          </p>
          <p>
            sen och rätt för lantbruksnämnderna att yttra sig över förslaget
            synes bäst garantera att tillsättandet sker så att den mest lämplige
            erhåller platsen. Kungl. Maj:ts förslag synes oss vara ett utslag
            av lust till centraldirigering och byråkratisering som passar
            illa i samband med de uttalanden som gjorts om rationaliseringsverksamhetens
            bedrivande i samarbete med jordbrukarna. Lantbruksnämnderna, i
            vilka jordbrukarna ha en viss, om ock obetydlig representation,
            skulle inte ens få utöva något inflytande på tillsättande av nämndernas
            främsta tjänstemän. Vi hemställa därför, att, därest icke uppskov
            med rationaliseringsverksamhe- tens organisation blir beslutat,
            riksdagen ville besluta, att tillsättande av lantbruksdirektörer
            sker efter ansökningsför- farande i vanlig ordning och att lantbruksnämnderna
            be- redas möjlighet yttra sig över av lantbruksstyrelsen upp-
            gjorda förslag om tjänsternas tillsättande.
          </p>
          <p>
            Stockholm den 1 april 1948.
          </p>
          <p>
            Ewmar Hoeggblom. Per Jonsson Ragnar Sveningsson. i Malmgrava.
          </p>
          <p>
            Carl Östlund. Albert Larsson. C. Oscar Nolin.
          </p>
        </div>
      </div>
    </body>
  </text>
</TEI>
