<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__507/mot_1948__ak__507-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 507. 7
          </p>
          <p>
            Nr 507.
          </p>
          <p>
            Av herr Johnsson i Kastanjegården m. fl., i anledning av Kungl.
            Maj:ts proposition, nr 194, med förslag till lag om in- skränkning
            i rätten att förvärva jordbruksfastighet.
          </p>
          <p>
            I proposition nr 194 till årets riksdag framlägges förslag till
            ny lag om inskränkning i rätten att förvärva jordbruksfastighet.
            Förslaget bygger i huvudsak på det betänkande som av utredningsmannen,
            häradshövdingen Å. Braunstein, framlades den 30 november 1947.
            I interpellationssvar i andra kammaren den 26 mars 1947 förklarade
            Jordbruksministern, att när frågan om jordförvärvslagens fortsatta
            giltig- het skulle föreläggas riksdagen hade han för avsikt att
            dokumentera det framlagda förslaget med all den utredning, som
            han var i stånd att före- bringa. I den nu framlagda propositionen
            redovisas föga av en sådan ut- redning. Beträffande motiveringarna
            till utredningsmannens förslag hän- visas endast till betänkandet.
            Det framgår av utredningen att vissa försök till spekulations-
            och kapi- talplaceringsköp, som helt naturligt förekommit under
            den senaste tiden med dess ständigt fallande penningvärde, kunnat
            med hjälp av lagen om- intetgöras. Några säkra hållpunkter för
            bedömandet av i vilken omfatt- ning jordbruksfastigheter genom
            köp övergå i den icke jordbrukande be- folkningens ägo synes utredningen
            dock icke ha frambragt. Vådorna av att främmande kapital investeras
            i jordbruksfastigheter, som efter upp- rustning och rationalisering
            sedan i många fall utarrenderas till företagare inom jordbruksnäringen,
            ha också enligt vår mening betydligt överskattats. De olägenheter
            med åtföljande osäkerhetstillstånd på fastighetsmarkna- den, som
            den nu gällande jordförvärvslagen medfört, förtjäna ett större
            beaktande än som skett i utredningsmannens betänkande. Statsmakterna
            torde ha andra möjligheter att motverka spekulation i jordbruksfastigheter
            än att lägga hela fastighetshandeln under statlig kon- troll.
            Från olika håll ha påpekats de ökade möjligheter härutinnan, som
            kunna uppstå vid en skärpning av vanhävds- och skogslagstiftningen.
            Mindre har diskuterats frågan att genom ändringar i skattelagstiftningen
            göra jordegendomar mindre begärliga som kapitalplaceringsobjekt.
            Vi syfta här på möjligheterna av mera restriktiva bestämmelser
            när det gäl- ler nyinköpta fastigheters värdering vid deklaration
            av förmögenhet och medgivandet att förlust å jordbruk får avräknas
            å inkomst av annan för- värvskälla.
          </p>
          <pb facs="riksdagen-motions-pdf/data/1948/mot_1948__ak__507/mot_1948__ak__507-002.pdf"/>
          <p>
            8 Motioner i Andra kammaren, nr 507.
          </p>
          <p>
            Vid framläggandet av förslaget till nu gällande jordförvärvslag
            vid 1945 års riksdag anförde departementschefen, att det framdeles
            i samband med statliga åtgärder för genomförande av jordbrukets
            rationaliserings- program måhända skulle visa sig möjligt att
            på andra sätt påverka ut- vecklingen av fastighetsförvärv inom
            jordbruket. Härvid åsyftad lagstift- ning har genomförts vid 1947
            års riksdag. Utredningsmannen vidgår att såvitt angår verksamheten
            för den yttre rationaliseringen fyller lagstift- ningen om allmän
            förköpsrätt för staten och om rätt för expropriation i vissa fall
            i huvudsak syftet med jordförvärvslagen. Beträffande handeln med
            de jordbruksfastigheter, som icke erfordras för jordbrukets yttre
            ra- tionalisering, anse vi att denna bör kunna undandragas statlig
            kontroll. Med stöd av vad vi här ovan anfört och med hänvisning
            i övrigt till det särskilda yttrandet av herrar Heggblom och Sundelin,
            som fogats till ut- redningsmannens betänkande, hemställa vi alltså,
          </p>
          <p>
            att riksdagen måtte avslå Kungl. Maj:ts proposition nr 194.
          </p>
          <p>
            Stockholm den 13 april 1948.
          </p>
          <p>
            Per A. Johnsson Filip Kristensson. Ruben Swedberg. i Kastanjegården.
          </p>
          <p>
            Anton Bränholm. Olov Rylander. Nils Persson i Svensköp.
          </p>
          <p>
            Rudolf Boman And. Stjärne. Edvin Jacobsson i Kieryd. Igelsbo.
          </p>
          <p>
            3
          </p>
        </div>
      </div>
    </body>
  </text>
</TEI>
