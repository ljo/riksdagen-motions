<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__198/mot_1948__fk__198-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 198. 3
          </p>
          <p>
            Nr 198.
          </p>
          <p>
            Av herr Osvald m. fl., om ökat anslag till understödjande av
            den praktisk vetenskapliga verksamheten å Weibulls- holm.
          </p>
          <p>
            I 1948 års statsverksproposition har under nionde huvudtiteln,
            punkt 66, till understödjande av den praktiskt vetenskapliga verksamheten
            å Weibulls- holm för budgetåret 1948/49 föreslagits ett anslag
            av 160 000 kronor. Alltsedan budgetåret 1924/25 har för detta
            ändamål anvisats anslag av riksdagen. För ett vart av budgetåren
            1942/43—1945/46 har anslaget upp- förts med 100000 kr., för budgetåret
            1946/47 med 125000 kr. och för innevarande budgetår med 160 000
            kr. W. Weibull AB och Weibulls- holms växtförädlingsanstalt ha
            anhållit om ett med 70 000 kr. till 230 000 kr. förhöjt anslag
            för nästa budgetår. I motiveringen för anslagsäskandet har anförts
            bl. a. följande.
          </p>
          <p>
            Kostnaderna för upprätthållande av den nuvarande växtförädlingsverk-
            samheten hade blivit allt mer tyngande, främst på grund av de
            ökade arbets- lönerna. Härtill komme emellertid, att den statliga
            prisregleringen i många fall nedpressade den normala handelsmarginalen,
            varjämte möjligheterna till exportaffärer nästan helt bortfallit.
            Nämnda förhållanden hade medfört, att bolaget icke längre ensamt
            kunde bära den ytterligare stegringen av kostnaderna för ifrågavarande
            verksamhet. Med hänsyn härtill underströkes nödvändigheten av
            att statsbidraget bestämdes till 50 procent av kostnaderna för
            växtförädlingsverksamheten och att icke, såsom fr. o. m. budgetåret
            1933/34 skett, någon avvikelse från nämnda, tidigare fastslagna
            princip gjordes. I sammanhang härmed erinrades, att bolaget på
            grund av sådan avvikelse åsamkats merutgifter, vilka uppgått för
            budgetåren 1939/40— 1945/46 till omkring 367 000 kronor och för
            budgetåret 1946/47 till omkring 87 500 kronor. För innevarande
            budgetår kunde väntas en merutgift av omkring 64 000 kronor. Utgifterna
            för växtförädlingsverksamheten under nästkommande budgetår uppskattades
            till 464 000 kronor; med utgångs- punkt från principen om statsbidrag
            av 50 procent hemställdes om dylikt bidrag med ett till 230 000
            kronor avrundat belopp.
          </p>
          <p>
            Lantbruksstyrelsen, som tillstyrkte ett anslag på 200 000 kronor,
            har så- som jämväl framgår av statsverkspropositionen i huvudsak
            yttrat följande.
          </p>
          <p>
            Lantbruksstyrelsen har tidigare upprepade gånger givit uttryck
            åt den uppfattningen, att verksamheten vid Weibullsholms växtförädlingsanstalt
            är av väsentlig betydelse för jordbrukets utveckling och för livsmedelsförsörj-
            ningen. Styrelsen hyser alltfort nämnda åsikt. Då en nedskärning
            av den utav anstalten bedrivna växtförädlingsverksamhetens omfattning
            otvivel-
          </p>
          <pb facs="riksdagen-motions-pdf/data/1948/mot_1948__fk__198/mot_1948__fk__198-002.pdf"/>
          <p>
            4 Motioner i Första kammaren, nr 198.
          </p>
          <p>
            aktigt skulle bliva till allvarligt men för den fortsatta utvecklingen
            på växt- odlingens område i vårt land, synes nämnda verksamhet
            böra upprätthållas i oförändrad omfattning. För att så skall bliva
            möjligt synes det påkallat, att verksamheten under budgetåret
            1948/49 kommer i åtnjutande av större bidrag av statsmedel än
            vad som utgår för innevarande budgetår. De under senare tid på
            olika områden inträdda kostnadsstegringarna, däribland icke minst
            den betydande ökning av arbetslönerna, vilken ägt rum på sistone,
            måste enligt lantbruksstyrelsens mening oundgängligen medföra
            en ökad medelsanvisning, om verksamheten vid anstalten skall kunna
            upprätthållas i oförändrad omfattning.
          </p>
          <p>
            Liksom tidigare vill lantbruksstyrelsen hävda den principiella
            uppfatt- ningen, att utgifterna för ifrågavarande verksamhet till
            omkring 50 procent böra ersättas av staten. Tillämpningen av berörda
            princip skulle, vid god- tagande av de i framställningen gjorda
            utgiftsberäkningarna, innebära ett anslag för nästa budgetår av
            230 000 kronor. Med hänsyn till rådande budgetsituation vill lantbruksstyrelsen
            icke nu föreslå en ökning av förevarande anslag till sistnämnda
            belopp utan begrän- sar sitt förslag om medelsanvisning för nästa
            budgetår till att avse ett belopp av 200 000 kronor. En medelsanvisning
            med sagda belopp innebär, att omför- mälda princip om halvering
            av kostnaderna i full utsträckning tillämpas med avseende å den
            beräknade kostnadsstegringen från budgetåret 1947/48 till budgetåret
            1948/49. Med hänsyn till arten av de faktorer, som framför allt
            bidragit till kostnadsökningen, synes det också skäligt, att så
            blir för- hållandet. Departementschefen har anfört, att på grund
            av inträffade kostnadssteg- ringar och med hänsyn till betydelsen
            av ifrågavarande verksamhet en ökning av statsbidraget väl skulle
            kunna motiveras. I nuvarande läge, då kostnaderna för forsknings-
            och försöksverksamhet på ett flertal områden måste begränsas,
            ansåge sig departementschefen emellertid icke kunna tillstyrka
            någon ytterligare uppräkning av förevarande anslag. Såsom framgår
            av förestående redogörelse skulle en medelsanvisning för ifrågavarande
            ändamål med 200 000 kronor innebära att principen om halvering
            av kostnaderna tillämpades med avseende på den beräknade kost-
            nadsstegringen. Däremot skulle nämnda princip fortfarande icke
            tillämpas i fråga om anslagsbeviljandet i sin helhet. Då kostnadsökningen
            nästan helt och hållet är beroende av ofrånkomlig ökning av arbetslönerna
            synes detta tala för att i medelsanvisningen för ifrågavarande
            verksamhet bereda skälig kompensation för densamma. Vi anse i
            likhet med lantbruksstyrelsen, att en nedskärning av växtförädlingsverksamhetens
            omfattning skulle bliva till allvarligt men för den fortsatta
            utvecklingen på växtodlingens område i vårt land och att därför
            verksamheten så vitt möjligt bör upprätthållas i oför- ändrad
            omfattning. Härvidlag må särskilt erinras om att växtförädlingen
            är en verksamhet på lång sikt och därför påkallar kontinuitet
            i arbetet för att vunna resultat icke skola äventyras. även departementschefen
            finner ju att på grund av kostnadsstegringarna och med hänsyn
            till betydelsen av ifråga- varande verksamhet en ökning av statsbidraget
            väl kunde motiveras. Det
          </p>
          <pb facs="riksdagen-motions-pdf/data/1948/mot_1948__fk__198/mot_1948__fk__198-003.pdf"/>
          <p>
            Motioner i Första kammaren, nr 198. 5
          </p>
          <p>
            hinder för beviljandet av en sådan skälig anslagsökning, som
            ansetts före- ligga, är således uteslutande att finna i det statsfinansiella
            läget. Vi anse givetvis att största möjliga sparsamhet med statens
            medel bör iakttagas och att höjningar av anslag fördenskull böra
            undvikas, men i förevarande fall synas dock särskilda skäl, framför
            allt den omständigheten att det här rör sig om anslag i produktionsfrämjande
            syfte, motivera ett undantag. Under åberopande av det ovan anförda
            få vi alltså hemställa,
          </p>
          <p>
            att riksdagen må för budgetåret 1948/49 för under- stödjande
            av den praktiskt vetenskapliga verksamheten å Weibullsholm anvisa
            ett anslag av 200 000 kronor.
          </p>
          <p>
            Stockholm den 24 januari 1948.
          </p>
          <p>
            Hugo Osvald. Axel Löfvander. Karl Persson.
          </p>
          <p>
            Gustav Hallagård. Gust. Elofsson.
          </p>
        </div>
      </div>
    </body>
  </text>
</TEI>
