<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__292/mot_1948__fk__292-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 292.
          </p>
          <p>
            Nr 292.
          </p>
          <p>
            Av herr Fahlander, i anledning av Kungl. Maj:ts proposition angående
            lönereglering för övningslärare m. m.
          </p>
          <p>
            I Kungl. Maj:ts proposition nr 136 föreslås, att de lärarinnor
            i hushållsgöro- mål, som ha sin tjänstgöring förlagd till kommunal
            flickskola, skola placeras i lönegrad Ca 20, medan de lärarinnor
            i samma ämne, som tjänstgöra vid högre allmänna läroverk, kommunala
            och praktiska mellanskolor, högre folkskolor, läroanstalter för
            blinda och dövstumma samt vid folk- och fortsättningsskolor, skola
            placeras i lönegrad Ca 18. Motiveringen för denna löneskillnad
            är synnerligen vag och till vissa delar direkt felaktig. På s.
            141 i sakkunnigeutlåtandet anföres, att undervisning i hushållsgöromål
            förekommer i större utsträckning och i högre klasser i kommu-
            nal flickskola än i övriga skolformer. I kommunala flickskolans
            fjärde och sjätte klasser upptager undervisningen i hushållsgöromål
            högst 4 timmar per vecka. I många städer och tätorter med obligatorisk
            åttaårig folkskola före- kommer dylik undervisning i sjunde klassen
            6 timmar och i åttonde klassen 8—10 timmar per vecka, varav framgår,
            att undervisning i hushållsgöromål här förekommer i väsentligt
            större utsträckning än i den kommunala flickskolan. Den omständigheten
            att den senare kursen i flickskolan är förlagd till sjätte klassen
            kan icke motivera den föreslagna löneskillnaden mellan lärare
            med sam- ma utbildning och kompetens. Här måste man obetingat
            dela den av departe- mentschefen på s. 85 i propositionen uttalade
            tveksamheten angående differen- tiering av övningslärares löner
            efter lärjungarnas åldersstadium — en syn- punkt, som även framföres
            i remissyttrandena. Skulle en sådan motivering godtagas, frågar
            man sig varför de läroverks- adjunkter som undervisa på gymnasiestadiet
            icke tillerkännas någon lönekom- ponsation för denna sin tjänstgöring.
            Vidare skulle de lärare som permanent tjänstgöra i folkskolans
            sjunde och åttonde klasser och av vilka många på egen bekostnad
            förvärvat kompetens att undervisa i engelska kunna göra an- språk
            på högre lön än de lärare som undervisa i exempelvis tredje och
            fjärde klasserna. I och med införandet av ett nionde folkskoleår,
            varvid undervisningen i hushållsgöromål med all sannolikhet kommer
            att förläggas till åttonde och nionde skolåren, kan det förväntas
            att hushållslärarinnorna i nämnda klasser
          </p>
          <pb facs="riksdagen-motions-pdf/data/1948/mot_1948__fk__292/mot_1948__fk__292-002.pdf"/>
          <p>
            Motioner i Första kammaren, nr 292. 11
          </p>
          <p>
            med all rätt komma att göra anspråk på löneökning, och då får
            man på nytt ta upp en vansklig avvägningsfråga. Här är man tydligen
            i färd med att skapa ett prejudikat av synnerligen besvärande
            art. Även vid lika lön kan man — på grund av de gynnsammare arbetsförhållande-
            na vid en kommunal flickskola — med största visshet antaga, att
            först när den sista tjänsten vid de kommunala flickskolorna är
            tillsatt någon sökande kan förväntas till de många ambulerande
            tjänsterna vid landets fortsättningsskolor, där i stället en högre
            lönesättning vore motiverad med tanke på de för under- visningen
            i hushållsgöromål ofta synnerligen betungande arbetsförhållandena.
            Dessutom måste man, som ovan antytts, allvarligt ifrågasätta lämpligheten
            av att differentiera lönesättningen för en lärarkategori med exakt
            samma utbildning, samma kompetens och samma arbetsuppgifter. I
            ingen av de jämförda skol- formerna gives nämligen någon yrkesutbildning
            i egentlig mening. Om en hushållslärarinna vid kommunal flickskola
            för att vinna full tjänstgöring skulle erhålla kompletterande
            tjänst vid läroverk eller folkskola, komme hon säkert själv att
            förvånas över olikheten i lön för enahanda arbetsuppgifter. Slutligen
            skulle den privilegierade ställningen som med nästan obefintlig
            motivering komme att tillerkännas en minoritetsgrupp helt visst
            utlösa en för- klarlig irritation hos alla övriga inom denna betydelsefulla
            yrkeskår. Med stöd av vad ovan anförts får jag föreslå riksdagen
            besluta,
          </p>
          <p>
            att ordinarie lärare i hushållsgöromål vid allmänna läroverk,
            kommunala flickskolor, kommunala och praktiska mellanskolor,
          </p>
          <p>
            högre folkskolor, läroanstalter för blinda och dövstumma samt
            vid folk- och fortsättningsskolor placeras i samma lönegrad.
          </p>
          <p>
            Stockholm den 1 april 1948.
          </p>
          <p>
            Gustaf Fahlander.
          </p>
        </div>
      </div>
    </body>
  </text>
</TEI>
