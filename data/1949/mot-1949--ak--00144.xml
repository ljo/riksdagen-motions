<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__144/mot_1949__ak__144-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 144. 7
          </p>
          <p>
            Nr 144.
          </p>
          <p>
            Av herr Nilsson i Bästekille m. fl., om ökat anslag till bidrag
            till Föreningen för växtförädling av fruktträd.
          </p>
          <p>
            Föreningen för växtförädling av fruktträd, vilken bildades år
            1941, har alltsedan budgetåret 1945/46 å riksstaten anvisats bidrag
            för sin verksam- het. För vartdera av budgetåren 1945/46 och 1946/47
            anvisades sålunda kronor 12 000 och för vartdera av 1947/48 och
            1948/49 kronor 25 000. För verksamhetens bedrivande under kalenderåret
            1949 har föreningens styrelse i en den 28 juli 1948 daterad och
            till Konungen ställd ansökan hem- ställt om en höjning av anslaget
            till kronor 60 000 att utgå för budgetåret 1949/50. Såväl kungl.
            lantbruksstyrelsen som styrelsen för lantbrukshög- skolan och
            statens lantbruksförsök, vilka anbefallts yttra sig i ärendet,
            ha tillstyrkt den begärda höjningen och ha därjämte lämnat kraftig
            motivering för sitt ställningstagande. Lantbruksstyrelsens yttrande,
            vilket särskilt tager fasta på de nya resurser föreningen erhållit
            genom sin nya institutionsbygg- nad och önskvärdheten av att förädlingsarbetena
            nu kunna drivas med all kraft, har av departementschefen citerats
            i statsverkspropositionen. Ur lant- brukshögskolans remissutlåtande,
            vilket däremot icke närmare refererats i propositionen, må följande
            förtjäna här återges: »Föreningens arbete synes böra bedömas mot
            bakgrunden av den ur folkhälsans synpunkt glädjande ökningen av
            fruktkonsumtionen inom landet och önskvärdheten ur handels- politisk
            synpunkt av att den inhemska fruktproduktionen samtidigt ökas.
            Fruktodlingen torde ha möjlighet att utvecklas till en betydande
            produk- tionsgren inom speciellt det syd- och mellansvenska småbruket.
            Föreningen har bland annat i sina framställda tetraploida äppelsorter,
            vilkas antal upp- går till omkring 200, ett mycket gott utgångsmaterial
            för förädling i riktning mot ökad frosthärdighet, ökad lagringsduglighet
            och ökad vitaminhalt. Bland olika arbeten, som upptagits av föreningen,
            må särskilt omnämnas undersökningarna i avsikt att erhålla fruktsorter
            och grundstamsmaterial med ökad frosthärdighet. Det må i detta
            sammanhang framhållas, att Sveri- ges pomologiska förening har
            beräknat, att under de stränga vintrarna 1939—42 icke mindre än
            20 procent av landets fruktträdsmaterial gått till spillo. Undersökningarna
            synas efter hand även kunna leda till att nord- gränsen för fruktodlingen
            kan höjas. Det må vidare anmärkas, att föreningen genom sin moderna
            kylanläggning har goda möjligheter att inom det nu nämnda viktiga
            arbetsområdet göra betydande insatser. Den företedda över-
          </p>
          <pb facs="riksdagen-motions-pdf/data/1949/mot_1949__ak__144/mot_1949__ak__144-002.pdf"/>
          <p>
            8 Motioner i Andra kammaren, nr 144.
          </p>
          <p>
            sikten över föreningens ekonomi giver vid handen, att — om verksamheten
            skall kunna uppehållas på nuvarande nivå och om dess av Kristianstads
            läns hushållningssällskap till förfogande ställda dispositionsfond
            icke skall inom kort helt förbrukas — en ökning av föreningens
            inkomster är nödvän- dig. Med hänsyn till karaktären av föreningens
            arbete torde det icke vara omotiverat, att denna ökning bestrides
            genom ökat statsanslag. Under åbe- ropande av vad ovan anförts
            får styrelsen livligt tillstyrka, att statsbidraget till Föreningen
            för växtförädling av fruktträd för budgetåret 1949/50 höjes från
            25 000 till 60 000 kronor.» I Kungl. Maj:ts proposition har emellertid
            endast upptagits ett anslags- äskande av kronor 25 000 för budgetåret
            1949/50. Det råder intet tvivel om att växtförädlingsarbetet har
            en fundamental betydelse för den svenska fruktodlingens framtid.
            Särskilt gäller detta arbetena på framställande av ett mera härdigt
            och odlingssäkert material av såväl ädelsorter som grundstammar
            för landets olika delar samt lagrings- dugliga sorter av senare
            mognad, vilka möjliggöra en jämnare fördelning av frukttillgången
            under konsumtionsåret än som nu är förhållandet. Då arbe- tena
            vid Balsgård såväl vetenskapligt som praktiskt redan kunna sägas
            i sällsynt hög grad lovande och då vidare en mycket ändamålsenlig
            utrust- ning står till institutionens förfogande till ett sammanlagt
            värde av över en miljon kronor, vilken helt bekostats av enskilda,
            anse vi det synnerligen olyckligt, om arbetet nu skulle nedskäras
            och hämmas genom brist på driftmedel. Skall växtförädlingen kunna
            uppnå resultat inom rimlig tid, måste tvärt- om all kraft insättas
            i arbetet och de till buds stående möjligheterna till fullo utnyttjas.
            Med hänsyn ej minst till fruktodlingens betydelse för annars mindre
            bärkraftiga småbruk samt möjligheterna till en utvidgning av od-
            lingen norrut vid tillgång på härdiga sorter, anse vi det som
            en viktig allmän angelägenhet, att institutionens verksamhet stödes
            genom ett tillräckligt statsanslag.
          </p>
          <p>
            Med stöd av vad sålunda anförts få vi hemställa, att riksdagen
            måtte såsom bidrag till Föreningen för växtförädling av fruktträd
            för budgetåret 1949/50 anvisa ett anslag av 60 000 kronor.
          </p>
          <p>
            Stockholm den 20 januari 1949.
          </p>
          <p>
            Jöns Nilsson Ernst V. Staxäng. Per Svensson i Bästekille. i Stenkyrka.
            Nils Persson Edvard Mårtensson. Harald Johnsson i Svensköp. i
            Skoglösa. Filip Kristensson Eric Nilsson Einar Heggblom.
          </p>
          <p>
            i Osby. i Svalöv.
          </p>
        </div>
      </div>
    </body>
  </text>
</TEI>
