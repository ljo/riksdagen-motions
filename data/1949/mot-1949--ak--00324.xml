<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__324/mot_1949__ak__324-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 324.
          </p>
          <p>
            Nr 324.
          </p>
          <p>
            Av herrar Persson i Norrby och Pettersson i Dahl, i anledning
            av Kungl. Maj:ts proposition, nr 95, med förslag till vapenförord-
            ning.
          </p>
          <p>
            I proposition nr 95 har Kungl. Maj:t för riksdagens yttrande
            framlagt förslag till vapenförordning. Från förordningens tillämpning
            undantagas hagel, massiva kulor, hagelpatroner och tändhattar
            för sådana samt patron- och laddningshylsor utan tändhattar, avsedda
            för sådana handvapen för vilka förordningen gäller. Däremot har
            ammunition till jaktstudsare icke undantagits, varför inköp av
            dylik ammunition icke får ske utan licens. Föredragande departementschefen
            har avvisat framkomna förslag att tillåta fritt förvärv av jaktammunition
            med motiveringen att ett upphävande av kontrollen från det allmännas
            sida skulle i hög grad försvåra förverkligandet av det syfte vapenkungörelsen
            har att tillgodose. Det är att märka, att nyss nämnda förslag
            endast inneburit att den som har rätt att inneha det eller de
            vapen för vilka ammunitionen är avsedd skulle få köpa ammunition
            utan licens. Häremot har bl. a. under diskussio- nen i denna fråga
            invänts, att de som innehade sina vapen redan vid 1927 års inventering
            och vilkas rätt att inneha vapen alltså endast grundas på deklarationsbevis
            aldrig fått sina kvalifikationer prövade. Den möjligheten föreligger
            dock att dra in tillståndet eller rättigheten att inneha vapen,
            om anledning härtill föreligger, men den som under mer än 20 år
            visat, att han utan olägenhet kan betros med vapeninnehav, bör
            kunna väntas sköta sig även i fortsättningen. Att olyckor skulle
            i någon märkbar utsträckning kunna förebyggas genom att en vapeninnehavare
            hindras att på laglig väg skaffa sig ammunition till sitt vapen
            förefaller icke troligt. Om vederbörande polismyndighet har kän-
            nedom om att en person på grund av föreliggande omständigheter
            icke bör få köpa ammunition, torde anledning förefinnas att även
            ompröva rättig- heten för denne person att inneha vapen. Att brottslingar
            skulle kunna hindras från att skaffa sig ammunition genom att
            man vägrar dem licenser är naturligtvis helt uteslutet. I verkligheten
            torde det endast vara de lojala vapeninnehavarna som ha besvär
            av tillståndstvånget. Vad beträffar t. ex. sinnessjuka, som icke
            blivit omhändertagna för vård, kan det vara lika far- ligt att
            låta dem köpa hagelammunition fritt som studsarammunition. Tvånget
            att söka licens för att få inköpa jaktammunition är ett stycke
            Krångel-Sverige, som nu borde vara moget att avskaffas.
          </p>
          <pb facs="riksdagen-motions-pdf/data/1949/mot_1949__ak__324/mot_1949__ak__324-002.pdf"/>
          <p>
            Motioner i Andra kammaren, nr 324. 11
          </p>
          <p>
            Med stöd av det anförda hemställes, att riksdagen måtte uttala
            sig för sådan ändring av förslaget till vapenförordning, att den
            som visar sig ha rätt att inneha
          </p>
          <p>
            jaktvapen skall äga att inköpa ammunition till detsamma utan
            särskilt tillstånd.
          </p>
          <p>
            Stockholm den 22 mars 1949.
          </p>
          <p>
            Per Persson, Anders Pettersson, Norrby. Dahl.
          </p>
        </div>
      </div>
    </body>
  </text>
</TEI>
