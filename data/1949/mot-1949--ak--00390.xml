<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__390/mot_1949__ak__390-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 390. 1
          </p>
          <p>
            Nr 390.
          </p>
          <p>
            Av herr Hansson i Skegrie m. fl., i anledning av Kungl. Maj:ts
            proposition, nr 194, med förslag till förordning angå- ende särskilda
            inskrivningsförrättningar under år 1949 m. m.
          </p>
          <p>
            I Kungl. Maj:ts proposition nr 194 föreslås ett skördeuppehåll
            av 14 dagar för de värnpliktiga. Ett så kort uppehåll torde emellertid
            få anses otillräck- ligt för sitt ändamål. För att verkligt effektivt
            kunna utnyttja dessa dagar måste förutsättas att gynnsamt skördeväder
            blir rådande under alla dessa dagar. även om så skulle bli fallet
            medhinnes ej allt skördearbete på denna korta tid. Om ett lämpligt
            arbetslag sammansatts med tillhjälp av en person på skördeledighet,
            kan detta lag ofta komma att brytas vid en tidpunkt då ingen vakans
            kan tillåtas, nämligen vid själva inbärgningen av grödan. Vid
            denna tidpunkt är också möjligheten att erhålla en ersättare nära
            nog obe- fintlig på grund av tröskningens igångsättande. Rent
            praktiska arbetstek- niska skäl tala därför för att uppehållet
            förlänges, så att det viktigaste ledet i skördearbetet så vitt
            möjligt tillförsäkras tillgänglig arbetskraft. Ett så kort uppehåll
            som 14 dagar förutsätter också att det förlägges under den för
            respektive landsdelar lämpligaste tidpunkten. Om tidpunkten för
            dessa ur militära synpunkter måste beslutas i god tid innan de
            verk- ställas, torde svårigheten att få desamma lämpligt placerade
            vara synnerli- gen stort. även vid en god kontakt med vederbörande
            länsarbetsnämnd torde svårigheter ändock yppa sig. Beträffande
            övningsuppehållets längd rådde delade meningar inom 1948 års värnpliktskommitté.
            En ledamot föreslog sålunda, under framhållande av att 14 dagar
            vore alldeles för kort tid ur jordbrukets synpunkt, att skördeledigheten
            borde omfatta minst tre men helst fyra veckor. Flera av de myndigheter
            och organisationer som yttrat sig över värnpliktskommit- téns
            förslag ha ansett att 14 dagar vore otillräckligt som skördeuppehåll.
            Arbetsmarknadsstyrelsen framhöll att den inte kunde tillstyrka
            ett så kort uppehåll som 14 dagar utan föreslog ett uppehåll av
            minst tre veckor. Sty- relsen hävdade att ett avbrott i övningarna
            om tre veckor inte behövde med- föra så mycket mera besvärande
            komplikationer ur utbildningssynpunkt än ett uppehåll om 14 dagar.
            Sveriges lantbruksförbund och Riksförbundet Landsbygdens folk
            (RLF) underströko kraftigt att ett skördeuppehåll om 14 dagar
            vore otillräckligt. Uppehållet borde för att tjäna sitt syfte
            om- fatta fyra veckor.
          </p>
          <p>
            Bihang till riksdagens protokoll 1949. 4 saml. Nr 390 391.
          </p>
          <pb facs="riksdagen-motions-pdf/data/1949/mot_1949__ak__390/mot_1949__ak__390-002.pdf"/>
          <p>
            2 Motioner i Andra kammaren, nr 390.
          </p>
          <p>
            Många skäl tala enligt vår mening för att skördeuppehållet borde
            utsträc- kas att omfatta minst 3 veckor. Ur militär synpunkt torde
            ej mera tungt vägande invändningar kunna göras mot en sådan förlängning.
            Däremot skulle de för jordbruket uppnådda fördelarna vara synnerligen
            stora och torde väl uppväga eventuella olägenheter ur militär
            utbildningssynpunkt. Med stöd av det ovanstående hemställes,
          </p>
          <p>
            att riksdagen vid behandlingen av Kungl. Maj:ts propo- sition
            nr 194 måtte besluta att skördeuppehållet för de värn- pliktiga
            fastställes till tre veckor.
          </p>
          <p>
            Stockholm den 27 april 1949.
          </p>
          <p>
            Nils G. Hansson
          </p>
          <p>
            i Skegrie.
          </p>
          <p>
            Anders Pettersson Hj. R. Nilson Harald Johnsson i Dahl. i Spånstad.
            i Skoglösa. Gunnar Larsson C. O. Carlsson E. Pettersson
          </p>
          <p>
            i Luttra. i Bakeröd. i Ersbacken.
          </p>
        </div>
      </div>
    </body>
  </text>
</TEI>
