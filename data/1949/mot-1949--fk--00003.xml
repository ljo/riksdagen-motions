<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__3/mot_1949__fk__3-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 3. TJ
          </p>
          <p>
            Nr 3.
          </p>
          <p>
            Av herr Elowsson, Nils, om åtgärder för stävjande av vissa motor-
            cyklisters bullersamma trafik.
          </p>
          <p>
            I den nutida trafiken strävas allmänt efter att denna skall gå
            så ljudlöst som möjligt för att inte verka allt för mycket störande.
            I denna avsikt ha ljudsignalerna från järnvägstågen nästan helt
            slopats, och beträffande väg- trafiken har för flera år sedan
            den »tysta trafiken» införts. Härom heter det i vägtrafikstadgans
            3 kap., 6 $, 3 mom.: »Inom tättbebyggt område är avgivandet av
            ljudsignal ej tillåtet i andra fall än där detta enligt 4 $, 3
            mom., eller 5 $ erfordras för omkörning eller till förebyggande
            av fara för person eller egendom.» Det tillägges, att sådan ljudsignal
            skall ha jämn, dov ton eller i före- kommande fall avges medelst
            ringklocka. Bekant är också, att bilbesikt- ningsmännen efterhöra
            hur det förhåller sig härmed. I 2 kap. 2 $ heter det, att vägfarande
            skall uppträda hänsynsfullt mot andra vägfarande och mot dem som
            bo eller eljest uppehålla sig vid vägen. Lagstiftaren har sålunda
            avsett att trafiken bland annat skall vara så ljudlös som möjligt,
            och i allmänhet rätta sig trafikanterna också efter dessa bestämmelser.
            Endast en kategori bland dem bryr sig inte alltid om dem. Det
            är motorcykilisterna. Beträffande dem är det som om bestämmelserna
            om den tysta trafiken inte gällde. Med fullt pådrag och öppet
            spjäll rusa de ibland fram även inom tättbebyggda samhällen. Ofta
            är deras framfart vid dylika tillfällen rent öronbedövande, liksom
            den kan vara livsfarlig både för dem själva och andra.
          </p>
          <p>
            För alla, vilka äro hänvisade att sova på dagarna — sjukhuspersonal,
            trafikpersonal, ordningsvakter, nattvakter, polismän, restaurantpersonal,
            skiftarbetare och andra grupper — är denna helt och hållet onödigt
            stö-
          </p>
          <p>
            rande framfart till stort men. Det är den också i hög grad för
            sjuka och äldre personer, vilka få sin ro störd såväl natt som
            dag. Den hänsynslöshet, en mängd motorcyklister lägga i dagen,
            är helt säkert i flertalet fall beroende på rena tanklösheten,
            tjusade som de äro av farten och förmågan att driva upp sin maskin
            till högsta möjliga fart och kraft- utveckling. De kraftiga explosionerna
            bli inte så sällan uttryck för den manhaftighet de själva känna,
            och ofta är det nog så, att deras självkänsla får ett extra tillskott
            av styrka, när de få gasa på för fullt.
          </p>
          <pb facs="riksdagen-motions-pdf/data/1949/mot_1949__fk__3/mot_1949__fk__3-002.pdf"/>
          <p>
            8 Motioner i Första kammaren, nr 3.
          </p>
          <p>
            Hur stort nöje detta än må bereda dem, böra väl ändå inte Övriga
            grupper i samhället lida för det. De borde slippa att ständigt
            och jämt bli störda av våldsamt motorknatter, helst som sådant
            alls inte är behövligt vid fram- förandet av motorcykel i ordinär
            fart. Med hänvisning till ovan anförda tillåter sig undertecknad
            därför föreslå,
          </p>
          <p>
            att riksdagen ville besluta hos regeringen hemställa om åtgärder
            för att stävja det ofog i ljudavseende, som nu be- drives av én
            stor mängd motorcyklister.
          </p>
          <p>
            Stockholm den 11 januari 1949.
          </p>
          <p>
            N. Elowsson.
          </p>
          <p>
            Statens Reproduktionsanstalt Stockholm 1949 9549
          </p>
        </div>
      </div>
    </body>
  </text>
</TEI>
