<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__81/mot_1949__fk__81-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 81. 9
          </p>
          <p>
            Nr 81.
          </p>
          <p>
            Av herr Lindblom m. fl., om åtgärder för en snabb ökning av antalet
            bostäder.
          </p>
          <p>
            Den alltjämt rådande bristen på bostäder utgör en hård påfrestning
            för den bostadssökande allmänheten och ett svårt hinder för familjebildningen.
            På åtskilliga håll i landet få många vänta lång tid för att kunna
            erhålla en lägenhet. Och inför den investeringsbegränsning, som
            man nu nödgats gå in för, kommer väl läget att ytterligare skärpas.
            Det är förståeligt om allmänheten väntat sig en relativt snar
            förbättring efter krigets slut, men nu har man väntat på detta
            i tre år utan att situationen ljusnat. Den ter sig tvärtom mörkare.
            Något måste göras och det så snart som möjligt. Om man emellertid
            icke vill rubba alltför mycket på investeringsplanen, synes den
            enda framkomliga vägen vara att i den mån detta är möjligt söka
            få fram så många lägenheter som möjligt med minsta möjliga investering.
            I många fall kan man genom till- eller ombyggnad av det äldre
            beståndet tillföra bostadsmarknaden flera goda lägenheter utan
            så stor investering och materialåtgång, som det kräves att bygga
            ett nytt hus. Denna möjlighet bör tillvaratagas. Det måste vara
            högst angeläget att den äldre bebyggelse — som är av beskaffenhet
            att kunna väl utnyttjas — på allt sätt tages i bruk till det yttersta
            av sina möjligheter. Den undersökning, som igångsatts i Stockholm
            för att möjliggöra ett utbyggande av de rymliga vindsutrymmen
            som kunna finnas i vissa äldre hus, bör utsträckas till hela landet,
            åtmins- tone till orter där mera markant bostadsbrist råder. I
            betydligt större grad än vad fallet är i Stockholm, torde i ett
            flertal landsortsstäder finnas stora rymliga vindar, som med fördel
            kunde inredas till viss del. Här finnas säkert rätt stora möjligheter
            att utan större investeringar erhålla utmärkta lägen- heter. Stadsplanebestämmelserna
            lägga emellertid hinder i vägen för en exploatering av dessa utrymmen.
            Det torde dock inte behöva stöta på alltför stora svårigheter
            att vidtaga de ändringar härutinnan som kunna vara be- hövliga
            eller också att ge vederbörande byggnadsnämnd möjlighet att lämna
            dispens i förekommande fall. Givetvis får saken noggrant prövas
            från fall till fall. Måhända kan man icke meddela generellt tillstånd
            för sådan utbyggnad. Men om byggnads- nämnden hade att pröva fastighetens
            lämplighet för en utbyggnad av här ifrågasatt slag torde man inte
            behöva befara att vindar utbyggdes i härför olämpliga fastigheter.
            Det är ju också denna nämnd, som i första hand skall pröva ett
            ifrågasatt byggnadsföretags lämplighet och ändamålsenlighet.
          </p>
          <p>
            Hälso- och brandsäkerhetssynpunkterna prövas givetvis i vanlig
            ordning.
          </p>
          <pb facs="riksdagen-motions-pdf/data/1949/mot_1949__fk__81/mot_1949__fk__81-002.pdf"/>
          <p>
            10 Motioner i Första kammaren, nr 81.
          </p>
          <p>
            Det förefaller således som om företagets lämplighet blir nöjaktigt
            prövad ur alla synpunkter. Det enda som skulle kunna vålla viss
            svårighet är, som ovan anförts, stadsplanebestämmelserna. I utomordentliga
            situationer bör man emeller- tid vidtaga exceptionella åtgärder.
            Människornas väl bör stå över formella bestämmelser. Om man inte
            vill gå den radikala vägen med en stadsplane- ändring, vilken
            måhända i vissa fall kunde vara mindre lämplig, bör möj- ligheten
            till dispens prövas. Sedan uppstår frågan om dylika lägenheters
            förhållande till den för res- pektive ort utmätta kvoten. Då det
            är uppenbart att dessa lägenheter skulle kräva betydligt mindre
            investering, synes det inte vara orimligt att på de platser, där
            sådan utbyggnad anmäles för erhållande av kvottilldelning, sam-
            hällets hela kvot något ökades, såvida man inte anser sig kunna
            gå så långt, att kvoten automatiskt ökades med antalet på angivet
            sätt utbyggda lägen- heter. I så fall bleve det givetvis en viss
            investeringsökning, men i gengäld kunde man på ett snabbare sätt
            få en ökning i bostadsbeståndet. Den nybebyggelse, som nu äger
            rum, sker oftast i utkanterna av sam- hällena. Därigenom blir
            det dryga investeringar i gatuanläggningar och framdragande av
            nödiga ledningar för vatten och avlopp etc. Det bleve sålunda
            en avsevärd besparing även i detta avseende per lägenhet, om man
            finge ett antal lägenheter utan dessa kostnader. Dessutom vore
            det givetvis en icke ringa fördel för hyresgästerna, som då finge
            bosätta sig i ett sam- hälles mera centrala delar. Allt talar
            således för att den äldre bebyggelsen bör effektivt utnyttjas
            i den mån förutsättningar härför finnas. På grund av vad sålunda
            anförts hemställes,
          </p>
          <p>
            att riksdagen måtte anhålla hos Kungl. Maj:t om skynd- samma
            åtgärder för en snabb ökning av antalet bostäder i enlighet med
            de riktlinjer, som ovan angivits.
          </p>
          <p>
            Stockholm den 21 januari 1949.
          </p>
          <p>
            E. A. Lindblom. Gust. Sundelin. Emil Petersson.
          </p>
          <p>
            P. J. Näslund. Johan Sunne.
          </p>
        </div>
      </div>
    </body>
  </text>
</TEI>
