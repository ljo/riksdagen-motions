<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__89/mot_1949__fk__89-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 89. 1
          </p>
          <p>
            Nr 89.
          </p>
          <p>
            Av herr Elofsson, Gustaf och herr Persson, Karl, om införande
            av kanalavgift för Falsterbokanalen.
          </p>
          <p>
            Under krigsåren byggdes med stora kostnader och med tanke på
            de rådan- de svårigheterna för sjöfarten i Östersjön den s. k.
            Falsterbokanalen. Den kostnadsberäknades till 7 miljoner kronor,
            men när kanalen stod färdig vi- sade det sig att kostnaderna för
            dess byggande hade stigit till det tredubbla, eller 21 miljoner
            kronor. Någon särskild avgift för fartygs passerande genom kanalen
            har aldrig uttagits trots att detta skulle ha varit motiverat.
            Dylik avgift upptages för genomfart i andra kanaler av liknande
            slag, exempel- vis Södertälje kanal. Vid 1944 års riksdag väckte
            undertecknad Elofsson en motion, vari jag föreslog att kanalavgift
            för passage genom Falsterbokanalen skulle införas. Denna motion
            avstyrktes av statsutskottet och avslogs av riksdagen. Utskot-
            tet stödde sitt avslagsyrkande på den motiveringen att kanalen
            byggts med direkt hänsyn till då rådande förhållanden, som omöjliggjorde
            passage för fartyg runt Falsterbo udde. I och med en kommande
            fred skulle situationen bli helt annorlunda, menade utskottet.
            Enligt de upplysningar utskottet hade inhämtat kunde man befara,
            att värdet av kanalens anlitande skulle komma att förminskas så
            mycket, att trafiken förmådde bära endast högst reduce- rade avgifter.
            Utskottet menade därför att kanalintäkterna skulle komma att bli
            mycket begränsade i förhållande till kostnaderna för deras uppbörd.
            Utskottet påpekade vidare att lots obligatoriskt måste anlitas
            för färd ge- nom kanalen och att för detta måste betalas lotspengar,
            som de talrika svenska fiskebåtar som passerade genom kanalen
            funnit ganska betungande. Under krigsåren var kanalen till mycket
            stor nytta för sjöfarten, och ett stort antal fartyg passerade
            årligen genom densamma. Detsamma har också varit förhållandet
            efter krigets slut. Sjöfarten genom kanalen har tvärtemot vad
            statsutskottet år 1944 antog till och med ökat efter krigets slut.
            Den nedgång i kanalens värde för trafiken som statsutskottet befarade
            har således icke inställt sig. Under sådana omständigheter förefaller
            införandet av en kanalavgift synnerligen motiverat. Därigenom
            skulle man kunna täcka rän- tan för de pengar, som staten satsat
            för byggandet av kanalen och som stigit till ett vida större belopp
            än vad som ursprungligen beräknades. Härtill kommer att kanalen
            numera är i behov av reparation, vilket föranleder yt- terligare
            utgifter från statens sida. Denna reparation beräknas draga en
            kostnad av 4 miljoner kronor.
          </p>
          <p>
            1 Bihang till riksdagens protokoll 1949. 3 saml. Nr 89—94.
          </p>
          <pb facs="riksdagen-motions-pdf/data/1949/mot_1949__fk__89/mot_1949__fk__89-002.pdf"/>
          <p>
            Motioner i Första kammaren, nr 89. Med anledning av vad som sålunda
            anförts få vi hemställa,
          </p>
          <p>
            att riksdagen i skrivelse till Kungl. Maj:t måtte anhålla om
            införande av kanalavgift för Falsterbokanalen i likhet med den
            avgift som utgår för Södertälje kanal.
          </p>
          <p>
            Stockholm den 20 januari 1949.
          </p>
          <p>
            Gust. Elofsson i Vä.
          </p>
          <p>
            Karl Persson.
          </p>
        </div>
      </div>
    </body>
  </text>
</TEI>
