<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__158/mot_1949__fk__158-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 158.
          </p>
          <p>
            Nr 158.
          </p>
          <p>
            Av herr Mannerskantz m. fl., om utvidgning av replik- rätten
            i första kammaren.
          </p>
          <p>
            I första kammarens ordningsstadga $ 12 regleras replikrätten,
            varom det föreskrives: »Utan hinder av vad i 1 mom. stadgas må
            ledamot, som under överläggningen i en fråga redan yttrat sig,
            kunna efter talmannens beprövande för kort genmäle, innefattande
            upplysning eller rättelse, i anledning av en efter- följande talares
            anförande erhålla ordet under högst tre minuter omedelbart efter
            sådan talare». Andra kammarens arbetsordning är likalydande i
            denna del. Enligt praxis lämnas ordet för kort genmäle efter en
            talare till blott en av dem, som förut deltagit i debatten, medan
            i andra kammaren var och en som under liknande villkor önskar
            replikera en talare kan erhålla ordet. 1947 års sakkunniga angående
            riksdagens arbetsformer berörde i sitt be- tänkande olikheten
            mellan kamrarna vid tolkningen av ifrågavarande stad- gande. De
            sakkunniga yttrade att »den i första kammaren rådande praxis att
            tillåta endast en ledamot ett kort genmäle efter närmast föregående
            anförande icke synes stå i överensstämmelse med stadgandets anda,
            då den innebär en uppenbar orättvisa mot andra ledamöter, som
            kunna ha lika stor eller större anledning att få göra ett bemötande
            av den föregående talaren». De ansågo därför att kamrarnas ordningsstadgor
            böra ändras så att den i andra kamma- ren hittills följda mera
            liberala praxis i fråga om replikrätten uttryckligen stadgefästes.
            Med hänvisning till de sakkunnigas uttalande, mot vilken ingen
            invänd- ning restes vid riksdagens behandling i fjol av huvudgrunderna
            för en reform av riksdagens arbetsformer, hemställa vi,
          </p>
          <p>
            att första kammaren måtte besluta sådan ändring av sin ord- ningsstadga,
            att replikrätt efter en talare må efter talmannens beprövande
            medges alla de ledamöter, som tidigare deltagit i debatten och
            önska ordet för dylikt kort genmäle.
          </p>
          <p>
            Stockholm den 21 januari 1949. Axel Mannerskantz. Fritiof Domö.
            Elon Andersson.
          </p>
        </div>
      </div>
    </body>
  </text>
</TEI>
