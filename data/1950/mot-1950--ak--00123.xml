<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__123/mot_1950__ak__123-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 123. 15
          </p>
          <p>
            Nr 123.
          </p>
          <p>
            Av herrar Skoglund i Umeå och Levin, angående viss upplysnings-
            verksamhet på fiskets område.
          </p>
          <p>
            Vid 1943 års riksdag beslutades en effektivisering och rationalisering
            av upplysningsverksamheten på det egentliga jordbrukets område,
            i det att då tillskapades jordbrukets upplysningsnämnd. Nämndens
            verksamhet, vil- ken finansieras av ett under nionde huvudtiteln
            uppfört förslagsanslag å för närvarande 43 000 kronor (statsliggaren,
            s. 810), regleras av instruk- tion den 5 november 1943 (nr 776)
            och ett samma dag givet bemyndigande för nämnden att med lantbruksförbundets
            tidskriftsaktiebolag ingå visst avtal m. m. samt cirkulär den
            30 juni 1944 (nr 455) angående insändande till jordbrukets upplysningsnämnd
            av sammanfattningar av vissa under- söknings- och provningsresultat.
            Verksamheten innefattar utgivande av dels en periodisk serie populärt
            hållna meddelanden om undersöknings- och provningsresultat på
            jordbrukets område, vilka meddelanden utformats såsom en bilaga
            till Jordbrukarnas föreningsblad, dels en årlig publikation, innehållande
            likaledes populärt avfattade uppsatser från jordbrukets för- söks-
            och forskningsfält. Någon motsvarighet till denna organisation
            — vilken allmänt uppskattas såsom ett synnerligen effektivt och
            smidigt instrument till tjänst för lan- dets jordbrukare — förefinnes
            icke på fiskets område. De ofta synnerligen praktiskt betydelsefulla
            försöks- och provningsresultat, som framgå ur verksamheten vid
            fiskeristyrelsens olika institutioner och undersöknings- fartyg
            — sötvattenslaboratoriet och tillsynsavdelningen i Drottning-
            holm, havsfiskelaboratoriet i Lysekil, den hydrografiska stationen
            å St. Bornö samt undersöknings- och bevakningsfartygen Skagerak
            och Eystra- salt — eller uppnås vid det praktiska fisket och i
            våra grannländer samt i England och USA kunna därför endast med
            svårighet och sporadiskt föras ut och nyttiggöras bland fiskets
            utövare. Den publiceringsverksamhet, som för närvarande bedrives
            i fiskeristyrelsens regi, avser huvudsakligen rent vetenskapliga
            avhandlingar på främmande språk. Det skulle fördenskull vara till
            utomordentligt stort gagn för vårt lands fiskerinäring, därest
            en upplysningsverksamhet kunde organiseras i hu- vudsak efter
            de riktlinjer, som gälla för det egentliga jordbrukets motsva-
            rande verksamhet och med ledning av de erfarenheter, som vunnits
            under de snart sju år denna fungerat. Spörsmålet om upplysningsverksamheten
            på fiskets område torde därför böra göras till föremål för utredning,
            lämp- ligen genom fiskeristyrelsens försorg.
          </p>
          <pb facs="riksdagen-motions-pdf/data/1950/mot_1950__ak__123/mot_1950__ak__123-002.pdf"/>
          <p>
            16 Motioner i Andra kammaren, nr 123.
          </p>
          <p>
            På grund av vad sålunda anförts hemställes, att riksdagen ville
            i skrivelse till Kungl. Maj:t hemställa om en utredning genom
            fiskeristyrelsen av frågan om or- ganisation och lämplig utformning
            i övrigt av upplysnings- verksamheten på fiskets område i anslutning
            till de rikt- linjer, för vilka redogjorts i det föregående.
          </p>
          <p>
            Stockholm den 19 januari 1950.
          </p>
          <p>
            Gösta Skoglund. Hans Levin.
          </p>
          <p>
            Iduns tryckeri, Esselte AB. Stockholm 1950 016119
          </p>
        </div>
      </div>
    </body>
  </text>
</TEI>
