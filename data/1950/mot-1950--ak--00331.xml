<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__331/mot_1950__ak__331-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 331.
          </p>
          <p>
            Nr 331.
          </p>
          <p>
            Av herr Edström m. fl., om popularisering av den officiella statistiken.
          </p>
          <p>
            Statistik är något, som enligt den allmänna uppfattningen är
            torrt och tråkigt, ett meningslöst uppradande av siffror. Likväl
            kan knappt någon nu- tidsmänniska undvara statistiken som hjälpmedel.
            På siffermaterial grundas utredningar och argument, och vi använda
            statistiska uppgifter i snart varje sammanhang. Statistiken är
            förvisso en komplicerad vetenskap, men just därför är det så mycket
            angelägnare, att den redovisas i en lättillgänglig form. Tyvärr
            måste konstateras, att de officiella statistiska publikationerna
            från de statliga ämbetsverken ingalunda äro någon lättsmält litteratur.
            Det fordras 1 varje fall förtrogenhet med statistisk metodik och
            ibland avsevärda specialkunskaper inom ett fackområde, för att
            man skall kunna tillgodogöra sig uppgifterna. Det är emellertid
            beklagligt, att så skall vara förhållandet. Särskilt gäller detta
            den guldgruva, som Statistisk Årsbok för Sverige ut- gör. Årsboken
            innehåller uteslutande tabeller utan några sammanfattande kommentarer
            eller populära diagram, vilket också torde förklara, att denna
            bok utgår blott i ungefär 5000 exemplar, varav många torde vara
            tjänste- exemplar. Årsboken borde därför populariseras med ett
            tillägg, innehållande förutom en sammanfattande text figurer,
            diagram och andra åskådliga bilder som en illustration till sifferuppgifterna
            på speciella och viktiga områden. Som exempel kunna nämnas skattesatser,
            statens utgifter för olika ändamål, lev- nadskostnadsindex, städernas
            tillväxt, födelsetalens utveckling, riksdagens sammansättning
            etc. I årsboken redovisas icke några prognoser. Emellertid ha
            intressanta fram- räkningar gjorts av Sveriges folkmängdsutveckling
            för de närmaste årtion- dena, av antalet skolbarn, våra ekonomiska
            resurser, behovet av folkskol- lärare, läkare, sjukvårdspersonal
            etc. Dessa kalkyler återfinnas i särskilda offentliga utredningar,
            vilka ha en ytterst ringa spridning. Även dessa prog- noser kunde
            genom att ingå i det föreslagna tillägget bli tillgängliga för
            en större publik. Tillägget kunde eventuellt tryckas som ett särskilt
            häfte och distribueras utan sammanhang med årsboken. Vissa extra
            tryckningskostna- der uppstå givetvis, men man har anledning förmoda,
            att detta häfte skulle finna en icke obetydlig avsättning i bokhandeln,
            varigenom medel skulle in- flyta för att bidraga till kostnaderna.
            Då t. ex. statistiska centralbyrån redan nu har årliga utgifter
            på mer än 2 miljoner kronor, synes det dock vara mindre välbetänkt,
            om man av ekonomiska skäl avhölle sig från en dylik popularise-
          </p>
          <pb facs="riksdagen-motions-pdf/data/1950/mot_1950__ak__331/mot_1950__ak__331-002.pdf"/>
          <p>
            Motioner i Andra kammaren, nr 331. 9
          </p>
          <p>
            ring till en kostnad av några tiotusental kronor, i synnerhet
            som den statis- tiska populariseringen särskilt inom folkbildningskretsar
            skulle hälsas med stor tillfredsställelse. Lämpligt organ för
            den närmare utredningen av frågan synes 1949 års statistikutredning
            utgöra. Med stöd av vad som ovan anförts anhålla vi, att riksdagen
            måtte hos Kungl. Maj:t hemställa, att Kungl. Maj:t ville låta
            1949 års statistikutredning utarbeta förslag om en popularisering
            av den officiella statistiken i anslutning till ovanstående synpunkter.
          </p>
          <p>
            Stockholm den 26 januari 1950.
          </p>
          <p>
            Walter Edström. Elsa Ewerlöf. Jean Braconier.
          </p>
        </div>
      </div>
    </body>
  </text>
</TEI>
