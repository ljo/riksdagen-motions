<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__469/mot_1950__ak__469-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 469. 13
          </p>
          <p>
            Nr 469.
          </p>
          <p>
            Av fröken Ager m. fl., i anledning av Kungl. Maj:ts proposition,
            nr 70, angående riktlinjer för det svenska skolväsen- dets utveckling.
          </p>
          <p>
            I Kungl. Maj:ts proposition till riksdagen den 3 februari 1950
            (nr 70) angående riktlinjer för det svenska skolväsendets utveckling
            föreslås be- träffande den förberedande yrkesutbildning, som är
            avsedd att tillhanda- hållas i nionde klassen, att yrkespraktiken
            alltefter omständigheterna skall kunna förläggas ej blott till
            yrkesskolor eller inom enhetsskolan anordnade yrkesavdelningar
            utan även till näringslivet, hemmen eller andra lämpliga praktikplatser.
            Den förberedande yrkesutbildning, som här föreslås, avser praktiska
            yrkesområden av skilda slag, däribland lantbruk, hantverk och
            hushålls- arbete. Dessa olika yrkesgrupper äro dock i fråga om
            den skolutbildning, som hittills varit tillgänglig, och de undervisningsmöjligheter,
            som redan finnas, ingalunda likställda. Skolköksundervisningen
            intager i detta av- seende en särställning, som bör uppmärksammas.
            Där existerar redan en sedan decennier uppbyggd undervisning med
            tillgång till pedagogiskt ut- bildade lärare för alla stadier,
            såväl lågstadiet som yrkesskolorna. Man har att tillgå yrkesskolor,
            lanthushålls- och husmodersskolor samt dess- utom, vilket kommissionen
            kanske ej i större utsträckning räknat med, speciallokaler i de
            allmänna skolorna. Det förefintliga systemet för under- visning
            i hushållsgöromål har småningom arbetats fram och blivit popu-
            lärt, och dess möjligheter böra även i fortsättningen utnyttjas.
            Erfaren- heten har visat, att den teoretiska och den praktiska
            undervisningen inom detta område böra stå i den närmaste kontakt
            med varandra, vilket krav icke kan uppfyllas, om den praktiska
            utbildningen förlägges till hem eller annan arbetsplats utom skolan.
            Den kontroll, som måste bli nödvändig vid anordnandet av förberedande
            yrkespraktik i hushållsgöromål i hem- men, kommer dessutom att
            för den arbetstyngda husmodern medföra så- väl ytterligare arbete
            som andra nackdelar, vilka säkerligen icke ha någon motsvarighet
            inom exempelvis lantbruket. Det kan även ifrågasättas, om det
            är lämpligt att hänvisa unga elever med ringa praktiska kunskaper
            till främmande hem för erhållande av yrkesundervisning i husligt
            arbete. Det torde knappast kunna förhindras, att eleverna utnyttjas
            till enahanda och olustbetonade arbeten, med risk att de förlora
            intresset för hushållsarbetet över huvud taget. Dylik hem- praktik
            har för övrigt tidigare prövats såväl i Sverige som i andra länder
            med negativt resultat. Jämförelse kan här icke göras med lanthushålls-
          </p>
          <pb facs="riksdagen-motions-pdf/data/1950/mot_1950__ak__469/mot_1950__ak__469-002.pdf"/>
          <p>
            14 Motioner i Andra kammaren, nr 469.
          </p>
          <p>
            och skolköksseminariernas praktikantverksamhet, då seminarieeleverna
            äro vuxna ungdomar och besitta helt andra förkunskaper än eleverna
            i skolans 9:e klass. Den praktiska hushållsutbildningen i denna
            klass bör enligt vår mening förläggas antingen inom den allmänna
            skolans ram eller till husmoders-, lanthushålls- eller yrkesskolor.
            För sjunde och åttonde klasserna föreslås ett för alla lärjungar
            obliga- toriskt praktiskt ämne, benämnt hemkunskap. Enligt skolkommissionen
            skola i detta ämne ingå vissa arbetsuppgifter med anknytning till
            slöjden, men eftersom ämnet skall vara representerat i två klasser,
            anser kommis- sionen, att det där finns utrymme även för andra
            uppgifter, och tillägger: »I kursen bör ingå elementär hushållskunskap
            med närings- och mat- lagningslära samt orientering om viktiga
            former av produktion i hemmet. Inköpskunskap och varukunskap måste
            ägnas stor uppmärksamhet. Lär- jungarna böra få öva sig att i
            olika situationer göra en lämplig avvägning av färdiga produkter
            och tillverkning i hemmet. Vidare böra meddelas enkla grunder
            i hemvård och bostadskunskap.»
          </p>
          <p>
            De ekonomiska frågorna ha dock i första hand hemortsrätt i ämnet
            sam- hällskunskap, anmärker skolkommissionen. Inom samhällskunskapen
            skola enligt förslaget i första hand familjens uppgifter och rättsliga
            förhållanden avhandlas. Inköpskunskap och bostads- kunskap skola
            läras i samverkan mellan samhällskunskapen och de prak- tiska
            ämnena. Hemmets ekonomi är en fråga av vital betydelse för samhället.
            Det är därför av vikt att undervisningen på detta område tillmätes
            erforderligt utrymme och anförtros åt härför utbildade pedagoger
            såväl i de kurser, som äro avsedda att ingå i ämnet hemkunskap
            i sjunde och åttonde klas- serna, som i nionde klassen. Skolkökslärarinnorna
            erhålla en gedigen ut- bildning för undervisning i huslig ekonomi,
            och det synes oss naturligt att ekonomiundervisningen, som nära
            sammanhänger med hushållsundervis- ningen i övrigt, lägges på
            dem. Med stöd av vad sålunda anförts få vi hemställa, att riksdagen
            vid behandlingen av Kungl. Maj:ts propo- sition nr 70 angående
            riktlinjer för det svenska skolväsen- dets utveckling måtte uttala,
            att den praktiska undervisningen i hushållsgöromål i klass IX
            y bör helt förläggas till skolornas lokaler för så- dan undervisning
            och handhavas av lärarinnor i hushålls- göromål, samt att ekonomiundervisningen
            bör huvudsakligen handhavas av lärarinnor i hushållsgöromål.
          </p>
          <p>
            Stockholm den 2 mars 1950. Rut Ager.
          </p>
          <p>
            Helga Sjöstrand. Göran Petterson. Alarik Hagård.
          </p>
        </div>
      </div>
    </body>
  </text>
</TEI>
