<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__589/mot_1950__ak__589-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 589.
          </p>
          <p>
            Nr 589.
          </p>
          <p>
            Av herrar Rosén och Widén, i anledning av Kungl. Maj:ts proposi-
            tion, nr 206, med förslag till lag om ändring i lagen den 14 juni
            1928 (nr 289) angående handel med utsädesvaror.
          </p>
          <p>
            I prop. nr 206 har Kungl. Maj:t föreslagit att lagen av den 14
            juni 1928 ang. handel med utsädesvaror utsträckes till att omfatta
            även utsäde av stråsäd och trindsäd. Lagen, som nu gäller ett
            fröslag som till övervägande del användes till utsäde, föreslås
            att äga tillämpning på ett sädesslag, som, förutom att det omfattar
            ett otal sorter och sortbeteckningar, endast till ringa del användes
            till utsäde. Detta senare torde för Övrigt vara relativt lättbedömligt
            av köparna till skillnad mot de fröslag, som lagen hittills omfattat.
            Redan det förhållandet att centrala frökontrollanstalten förordar
            &gt;effek- tiviserad kontroll av frölagens efterlevnad» (vartill
            medel framdeles kom- mer att äskas) måste inge betänkligheter.
            Anstaltens förord för en effektivi- serad kontroll torde vara
            baserat på antagandet, att det eljest blir en lag på papperet,
            då det finnes anledning att förvänta, att köparna som hitintills
            i förlitande på sin leverantör komma underlåta att insända kontrollprov
            till anstalterna. Resultatet av en kontrollodling beträffande
            sortrenhet föreligger ej heller som regel förrän 1 7 år efter
            odlingen. Att så lång tid efteråt taga upp frågan om eventuellt
            skadestånd måste anses mindre ändamålsenligt. De försyndelser
            som skett i fråga om utbjudande av mindervärdigt utsäde ha nog
            som regel begåtts av kringresande utsädeshandlare, vilka ej arbeta
            med en fast kundkrets. Denna försäljningsform har dock allt mer
            försvunnit och torde i en snar framtid helt upphöra. De fasta
            mindre handelsföretagen. som direkt beröras av lagändringen, äro
            tvingade att tillse, att de saluföra utsädesvaror av hög kvalité
            och inköpa därför, i den mån de ej själva iord- ningställa utsädet,
            detsamma under betryggande garanti. Detta är en livs- betingelse
            för denna handel, om den skall kunna hävda sig i konkurrensen
            och få behålla sin kundkrets. För samhället torde denna form av
            &gt;kontroll» vara den effektivaste och billigaste formen. Förslaget
            att för utsäde av strå- säd och trindsäd uppgiftsskyldighet även
            skall föreligga beträffande sort- renhet måste medföra betänkliga
            konsekvenser. Såsom föredragande stats- rådet i propositionen
            räknar med kommer detta att verka fördyrande på utsädesvaran,
            men man torde dessutom ha anledning att räkna med att åtgärden
            även kommer att verka skördenedsättande. Småbrukarna, vilka allmänt
            använda sin egen fodersädsskörd för utfod- ring och därför regelbundet
            varje år inköpa nytt prisbilligt utsäde, komma
          </p>
          <pb facs="riksdagen-motions-pdf/data/1950/mot_1950__ak__589/mot_1950__ak__589-002.pdf"/>
          <p>
            Motioner i Andra kammaren, nr 589. 11
          </p>
          <p>
            sannolikt att använda sin egen skörd till utsäde med åtföljande
            lägre skörde- utbyten, vilket kommer att bliva en följd av dels
            att utsädet ej alltid kommer att bli så väl iordningställt och
            dels upprepade odlingar på samma jord. Den möjligheten står dock
            öppen för småbrukarna att förvärva sitt utsädesbehov direkt från
            annan odlare; men icke heller en sådan utveckling torde vara önskvärd.
            Mycket få odlare förfoga över den maskinella utrustning och erfarenhet,
            som de mindre företagen av handeln äga, vilka nu syssla med iordningställande
            av sådant prisbilligare utsäde, det här är fråga om. För- utom
            direkta nackdelar för småbrukarna komma således även dessa mindre
            företag att lida avbräck genom den föreslagna utsträckningen av
            lagens tillämpning. Oftast kunna dessa mindre företag av utsädeshandel
            ej lämna garanti för sortrenhet, även om det sortnamn som föregående
            odlaren uppgivit med- delas, men som regel kan i gengäld meddelas
            på vilken gård utsädet skör- dats. Detta torde mer än väl uppväga
            nackdelen av garanti beträffande sort- renhet, då köparen härigenom
            kan välja ett utsäde, som skördats på sådan jord, att han kan
            räkna med högsta avkastning på den egna gården. Många köpare av
            kontrollodlad sortren vara ha fått göra den erfarenheten, att
            skördeavkastningen under första odlingsåret ej blev vad man väntat,
            då i fråga om sådan vara mera sällan kan spåras vilken jord den
            skördats på och anpassa den nya odlingen därefter: Den av småbrukarna
            odlade fodersäden torde vara en blandsäd av korn och havre. Här
            förefinnes i synnerhet alltid möjligheten av att den ena varan
            icke är sortren och att utsädespartiet till följd därav kan komma
            att kas- seras. Detta trots att det genom en föregående odling
            ändock har visat sig, att i blandningen ingående sorter haft samma
            mogningstid och därför läm- pat sig synnerligen bra att odlas
            tillsammans. Härtill kommer att det säljes mycket utsäde, som
            skördas som grönfoder, och som inga undantagsbestämmelser för
            sådant utsäde äro omnämnda i det nya lagförslaget, skulle köparna
            även här vara hänvisade till sortren vara, vilket torde vara synnerligen
            obehövligt vid sådan odling. Om det beträffande Norrland förekommit
            några enstaka fall, där för denna provins olämpliga utsäden försålts,
            torde icke anledning förefinnas att på grund härav införa en lag
            med så vittgående konsekvenser för hela landet. Med stöd av det
            ovan anförda få vi hemställa, att lagen av den 14 juni 1928 icke
            utsträckes till att omfatta jämväl utsäden av stråsäd och trindsäd.
          </p>
          <p>
            Erik Rosén. A. Widén.
          </p>
        </div>
      </div>
    </body>
  </text>
</TEI>
