<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__9/mot_1950__fk__9-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner. i Första kammaren, nr 9.
          </p>
          <p>
            Nr 9.
          </p>
          <p>
            Av fru Sjöström-Bengtsson och fru Svenson, om ökat anslag till
            bidrag till husmoderssemestern.
          </p>
          <p>
            Socialstyrelsen har i sina petita till årets statsverksproposition
            under rubriken Bidrag till husmoderssemestern anhållit om ett
            anslag av 3 050 000 kronor, vilket innebär en ökning av nämnda
            anslag från föregående år med 200 000 kronor. Denna summa skulle
            enligt socialstyrelsen tillföras den del av anslaget, som är avsett
            för semesterstipendier åt husmödrar. Departementschefen har emellertid
            icke ansett sig kunna bifalla denna begäran. Ett skäl till socialministerns
            ståndpunktstagande torde måhända vara, att föregående års anslag
            icke helt förbrukats. Detta förhållande har närmast sin orsak
            däri, att husmoderssemesternämnderna i allmänhet och ett par i
            synnerhet, med vetskap om knappheten av de medel, som för ändamålet
            stått till förfogande, ansett sig nödsakade att vid beviljande
            av stipendier vara mer restriktiva än som varit till gagn för
            här avsedda kategori husmödrar. Så har exempelvis Göteborgs husmoderssemesternämnd
            under senare halvåret 1949 av 673 ansökningar måst avslå 166.
            Av dessa senare kunna minst 50 procent anses väl kvalificerade
            för bifall om medel härtill funnits att tillgå. Likaså ha semesterstipendierna
            i många fall utgått med endast 25 kronor, vilken summa måste anses
            som ett ytterst ringa bidrag till de kostnader en semester medför.
            Det berättigade i att landets största yrkeskår, husmödrarna, beredes
            tillfälle till vila och rekreation torde numera av ingen bestridas.
            Hus- moderns arbete är särskilt i familjer med många barn och
            svag ekonomi synnerligen hårt och nervpåfrestande. En tids avkoppling
            från vardags- livets mångahanda bestyr ger inte bara kroppslig
            vila utan återskänker också den sinnets jämvikt, som så ofta och
            lätt förloras under det dagliga livets omsorger och bekymmer.
            Och goda husmödrar, som med lust och glädje utföra sin betydelsefulla
            gärning, äro också en stor tillgång för samhället och kanske mest
            för dess barn och ungdom, vars vård och fostran i första hand
            tillkommer mödrarna. Då vi därför anse att ett större antal husmödrar
            än hittills bör komma i åtnjutande av de förmåner som husmodersstipendierna
            ge, hemställa vi,
          </p>
          <p>
            att riksdagen vid behandlingen av femte huvudtiteln i årets statsverksproposition
            under rubriken Bidrag till hus- moderssemestern ville bevilja
            ett anslag av 3050 000 kronor,
          </p>
          <p>
            Stockholm i januari 1950.
          </p>
          <p>
            Anna Sjöström-Bengtsson. Gärda Svenson.
          </p>
        </div>
      </div>
    </body>
  </text>
</TEI>
