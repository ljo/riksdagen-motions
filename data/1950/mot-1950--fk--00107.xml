<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__107/mot_1950__fk__107-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 107. 3
          </p>
          <p>
            Nr 107.
          </p>
          <p>
            Av herr De Geer, om utredning angdende avveckling eller reducering
            av skogsstyrelsen.
          </p>
          <p>
            Få tillsynsmyndigheter i vårt land ha från det praktiska livets
            män fått så många erkännanden för effektivitet och frånvaro av
            tyngande byråkrati som våra skogsvårdsstyrelser ute i länen. Ärendena
            ha avgjorts snabbt och utan onödiga formaliteter. År 1941 tillskapades
            en topporganisation för dessa styrelser, nämligen kungl. skogsstyrelsen.
            Vid tillfället rådde mycken tvekan om nödvändigheten av detta
            nya ämbetsverk såväl inom näringslivet som i synnerhet inom skogsvårdsstyrelserna.
            Då det likväl föreföll önsk- värt att vissa frågor, som lågo under
            skogsvårdsstyrelsernas förvaltning, kunde dirigeras centralt och
            då kostnaderna för det nya ämbetsverket voro blygsamma, bifölls
            likväl förslaget av riksdagen ehuru utan entusiasm. Vilka äro
            erfarenheterna nu nio år efter det nya ämbetsverkets start? Se
            vi först på kostnaderna, finna vi att den årliga utgiftsstaten,
            som i för- slaget beräknades till 81500 kronor, stigit till 370
            600 kronor under budget- året 1948/49. Verkets administrativa
            apparat befinner sig fortfarande i expan- sion, i varje fall äro
            inom verket krafter i rörelse som önska en sådan ut- veckling.
            För de enskilda skogsvårdsstyrelserna har genom topporganisa-
            tionen tillkommit en hel del extra arbete. Stora krav ställas
            på rapporter och uppgiftslämnande, som draga personalen från det
            produktiva arbetet. Det bör icke erbjuda några svårigheter att
            övertyga sig härom genom att infordra yttranden från några representativa
            skogsvårdsstyrelser. Att i vissa fall en central organisation
            kan vara erforderlig är lika önsk- värt nu som för nio år sedan,
            men den behöver icke bestå av ett eget ämbetsverk utan kan anslutas
            som byrå till ett annat dylikt, exempelvis lantbruksstyrelsen.
            Alla äro överens om att vi böra begränsa statens ut- gifter där
            så ske kan. Då dessa visa en omisskännlig tendens att stiga genom
            expansion av den administrativa apparaten över hela linjen, bör
            det vara tacknämligt att göra besparingar i de få fall där så
            kan ske. Jag vill uttryckligen betona, att vad här sagts på intet
            sätt får tydas som någon kritik mot dem som tjänstgöra i skogsstyrelsen.
            De utföra säker- ligen de arbetsuppgifter, som föreläggas dem,
            på bästa sätt. Ej heller böra de drabbas av en avveckling eller
            reducering av styrelsens arbetsområde. En sådan bör genomföras
            successivt, och personalindragning kan ske i takt med den naturliga
            avgången.
          </p>
          <pb facs="riksdagen-motions-pdf/data/1950/mot_1950__fk__107/mot_1950__fk__107-002.pdf"/>
          <p>
            Motioner 1 Första kammaren, nr 107. Under hänvisning till ovanstående
            motivering får jag föreslå,
          </p>
          <p>
            att riksdagen i skrivelse till Kungl. Maj:t måtte begära en utredning,
            som förutser en avveckling eller en reducering av kungl. skogsstyrelsen.
            Stockholm den 20 januari 1950.
          </p>
          <p>
            Gerard De Geer.
          </p>
        </div>
      </div>
    </body>
  </text>
</TEI>
