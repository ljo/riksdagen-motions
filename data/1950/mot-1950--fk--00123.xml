<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__123/mot_1950__fk__123-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 123. 13
          </p>
          <p>
            Nr 123.
          </p>
          <p>
            Av herrar Lindström och Osvald, om förbud mot oljetappning från
            fartyg i rikets mot havskust belägna områden.
          </p>
          <p>
            Under sommaren 1949 lästes i pressen följande (Morgon-Tidningen
            den 24 juli 1949):
          </p>
          <p>
            En rad organisationer för natur- och djurskydd samt jakt- och
            fiskevår- den uppvaktade på lördagen (23 juli 1949) såväl länsstyrelsen
            — i Stock- holms län — som kommerskollegium med anledning av den
            stora uttapp- ningen av olja i vattnet i Furusundsleden. Man hemställer
            att effektiva åt- gärder vidtagas för att förhindra att skadegörelse
            av detta slag upprepas. Hos länsstyrelsen har man begärt utredning,
            hur oljeuttappningen kunnat ske. Önskemålet är att få fram ett
            förbud mot oljetappning i vattnet innan- för territorialgränsen.
            För den mycket stora kategori människor från tät- orter, som sommartid
            vistas i skärgården för rekreation, kan oljebelägg- ningen av
            badplatser, båtar m. m, mer eller mindre fördärva en välbehövlig
            semester. Skadegörelsen är ingalunda av snabbt övergående art
            utan kvar- står mycket länge, ibland i åratal. Särskilt ödesdiger
            är oljetappningen för fågellivet. Sjöfågeln, som enligt erfarenheten
            gärna fäller i det av oljan för- orsakade »blekvattnet&gt;, får fjädrarna
            hopklibbade av oljan och kan därefter ej dyka. Följden blir, att
            fåglarna dö svältdöden. För skärgårds- och kust- befolkningen
            och för alla vänner av naturskydd och djurskydd framstår det som
            en nödvändighet att en dylik skadegörelse förhindras... Överallt
            ser man fåglar, som äro svarta av oljan. Fiskarbefolkningen får
            sina garn och skötar förstörda av oljan, som inte torkar utan
            sitter kvar, så att garnen ruttna. |
          </p>
          <p>
            Den 9 januari 1950 lästes denna notis i Morgon-Tidningen:
          </p>
          <p>
            Tusentals ejdrar och dykänder, översmorda med olja och slam från
            olje- eldade fartyg, ha de senaste dygnen drivit i land på den
            jylländska kusten vid Aså, meddelas till Nationaltidende från
            Aalborg. Jägare och fiskare ha skjutit och slagit ihjäl åtskilliga
            av fåglarna för att befria dem från deras plågor, men då det rör
            sig om så många har ingen privatperson råd att offra den ammunition,
            som behövs för att avliva alla fåglarna. Myndigheterna hålla nu
            på att undersöka vad som kan göras. Enbart en pojke har med en
            käpp slagit ihjäl 150 stora ejdrar allt eftersom de drivit i land.
            Slutligen återfinns i Afton-Tidningen den 22 januari 1950 ett
            så lydande meddelande: Göteborg, söndag. Massvis med sjöfågel,
            som är indränkt i olja, har observerats i Skagerack nordväst om
            Skagen. Fiskeritillsyningsmannen Axel Karlsson, Knippla, har vädjat
            till alla fiskare att göra vad de kunna för att förkorta fågelns
            liv. De, som ha gevär, kunna påräkna ersättning för ammunition
            av djurskydds- föreningen.
          </p>
          <pb facs="riksdagen-motions-pdf/data/1950/mot_1950__fk__123/mot_1950__fk__123-002.pdf"/>
          <p>
            14 Motioner i Första kammaren, nr 123.
          </p>
          <p>
            Iakttagelserna från de danska kusterna ha framdragits för att
            belysa, att det här rör sig om ett omfattande problem. Vissa underrättelser
            antyda ock- så, att oljetappning från svenska fartyg har del i
            skulden till berörda förhål- landen inom danska farvatten i Kattegatt
            och Skagerack. Enligt ett medde- lande i Göteborgs Handels- och
            Sjöfarts-Tidning den 13 januari 1950 har Danmarks djurskyddsförening
            föreslagit att frågan om fartygens uttapp- ning av olja till sjöss
            skall tagas upp på internationella sjöfartskongressen i Haag i
            augusti 1950. Sjöfågelsdöden genom oljan har motiverat denna framställning.
            Efter den i denna motion nämnda uppvaktningen hos länsstyrelsen
            i Stock- holms län och kommerskollegium utfärdade länsstyrelsen
            i fråga den 7 ok- tober 1949 följande kungörelse nr 283 angående
            »förbud mot förorening av vatten genom avfall från fartyg inom
            vissa delar av Saltsjön»: Länsstyrelsen — som genom beslut den
            21 juni 1948 utfärdat förbud mot förorening av vatten genom avfall
            från fartyg inom vissa i beslutet närmare angivna, invid Stockholms
            stad belägna vattenområden — förordnar, med stöd av kungl. kungörelsen
            den 17 oktober 1941 (nr 834) samt 6 $ 1 mom. gällande landshövdingsinstruktion,
            att förbud av enahanda innebörd, inne- fattat i nedan nämnda föreskrifter,
            skall från och med den 1 januari 1950 tills vidare gälla jämväl
            för de av länsstyrelsens beslut den 21 juni 1948 ej omfattade
            delar av Saltsjön, vilka tillhöra länet. 1. Det är envar vid vite
            av femhundra kronor förbjudet att från fartyg — under vilket uttryck
            inbegripas jämväl mindre farkoster — utsläppa eller utkasta bränn-
            eller spillolja, reningsmassa för sådan olja eller andra väts-
            kor, vilka kunna förorsaka eldfara eller förorening. 2. Det är
            vid enahanda vite ock förbjudet att från fartyg utsläppa eller
            utkasta avfall, som kan medföra förorening av vattnet eller vid
            ilandspol- ning föranleda olägenhet eller obehag för strandinnehavare
            eller badande, såsom sot, aska, sopor, trassel, spån, stickor,
            papper eller köksavfall. 3. Vad ovan stadgats innefattar icke
            förbud mot utspolning av exkremen- ter eller avloppsvatten från
            fartygs WC-anläggning.
          </p>
          <p>
            I begreppet Saltsjön innefattas den del av Stockholms län, som
            har kust mot Östersjön (däri inräknat Ålands hav). Länsstyrelsens
            av kommers- kollegium gillade — åtgärd är ett synnerligen gott
            handtag åt fågelskyddet, kustbefolkningen och sommargästerna.
            Att det är motiverat av förhållan- dena framgår av erfarenheten,
            vilket ovan belysts. Det är angeläget att lik- artade skyddsåtgärder
            komma till stånd i rikets samtliga kusttrakter. Detta torde lämpligast
            kunna ske genom kungl. förordning, gällande principiellt lika
            för rikets alla ifrågakommande delar. Med stöd av det anförda
            hemställes, att riksdagen må hos Kungl. Maj:t anhålla om åtgärder,
            som åsyfta förbud mot oljetappning från fartyg och annan skadlig
            förorening av vattnet i rikets mot havskust belägna områden.
          </p>
          <p>
            Stockholm den 24 januari 1950.
          </p>
          <p>
            Rickard Lindström. Hugo Osvald.
          </p>
        </div>
      </div>
    </body>
  </text>
</TEI>
