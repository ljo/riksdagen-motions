<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__451/mot_1950__fk__451-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 451.
          </p>
          <p>
            Nr 451.
          </p>
          <p>
            Av herr Petrén m. fl., i anledning av Kungl. Maj:ts proposition
            angående anslag till ytterligare utbyggnad av Sven- ska skifferoljeaktiebolagets
            anläggningar vid Kvarn- torp m. m.
          </p>
          <p>
            I samband med behandlingen av proposition nr 147 gällande utbyggnad
            av Svenska skifferoljeaktiebolagets anläggningar i Kvarntorp bör
            även ståndpunkt tagas till vad som skall göras med bolagets äldre
            anläggningar i Kinne-Kleva. Driften här nedlades år 1946. I beredskapssyfte
            ha här emellertid sedan bedrivits underhållsarbeten, som i årlig
            kostnad torde uppgå till inemot 200 000 kronor. Skifferfyndigheten
            vid Kinne-Kleva är av relativt ringa mäktighet och ur brytningssynpunkt
            ogynnsamt belägen, varför i fredstid en oljeutvin- ning ej torde
            kunna ifrågakomma. Beredskapsvärdet av denna äldre för- söksanläggning
            med sin mycket begränsade kapacitet är vidare ytterligt diskutabelt
            och i varje fall, trots vidtagna underhållsarbeten, långt mindre
            än vid tidpunkten för driftens nedläggande. Utrustningen kan icke
            längre betraktas som intakt, bland annat därigenom att en del
            maskiner och delar därifrån överflyttats till anläggningarna i
            Kvarntorp. Den kvarvarande utrustningen är icke i bästa skick
            och måste dessutom, med den utveckling tekniken inom detta område
            tagit, betraktas som mindre rationell och ej lämpad att utan väsentliga
            omändringar tagas i bruk. En särskild utredning tillsattes år
            1946 för att undersöka möjligheterna till industriell verksamhet
            av fredskaraktär vid Kinne-Kleva. Det förslag till industri i
            anslutning till skifferoljedrift, som utredningen för något år
            sedan framlade, torde ej kunna betraktas som realiserbart. Huruvida
            nå- gon från oljeutvinningen fristående lönande industri, t. ex.
            baserad på de stora befintliga asklagren eller skifferns kalkinnehåll,
            kan tänkas, bör, enligt vår mening, ägnas vidare uppmärksamhet.
            Den eventuella möjlig- heten av att i framtiden få till stånd
            annan industri bör emellertid icke tagas till intäkt för att under
            tiden fortsätta med materialkrävande un- derhållsarbeten å en
            skifferoljeanläggning, som praktiskt taget torde sakna beredskapsvärde.
            Underhållsarbetena böra som skäligen meningslösa upp- höra snarast
            möjligt. I avvaktan på eventuell ny industri bör det vara en angelägen
            uppgift att söka ordna arbete för Kinne-Klevaverkens personal
            vid närliggande
          </p>
          <pb facs="riksdagen-motions-pdf/data/1950/mot_1950__fk__451/mot_1950__fk__451-002.pdf"/>
          <p>
            Motioner i Första kammaren, nr 451. 7
          </p>
          <p>
            andra arbetsplatser. Härvid bör dock beaktas att den allmänna
            avveck- ling, som bör följa på underhållsarbetenas upphörande,
            innebärande upp- röjning av området, nedskrotning och försäljning
            av material m. m., kan komma att kräva en hel del arbete. De pengar
            som nu nedläggas på underhållsarbete vid Kinne-Kleva skulle ur
            beredskapssynpunkt kunna finna betydligt bättre användning, t.
            ex. för inköp och lagring av oljor och bensin. Under hänvisning
            till vad ovan anförts anhålla vi, att riksdagen i skrivelse till
            Kungl. Maj:t hemställer om att beredskapsarbetena vid skifferoljeverket
            i Kinne- Kleva snarast avvecklas.
          </p>
          <p>
            Stockholm den 13 april 1950.
          </p>
          <p>
            Folke Petrén. Gerard De Geer. R. Lundqvist.
          </p>
        </div>
      </div>
    </body>
  </text>
</TEI>
