<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__478/mot_1950__fk__478-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 478. 7
          </p>
          <p>
            Nr 478.
          </p>
          <p>
            Av herr Lindström, i anledning av Kungl. Maj:ts proposition med
            förslag till lag angående ändrad lydelse av 2 $ lagen den 3 juni
            1938 (nr 274) om rätt till jakt.
          </p>
          <p>
            I Kungl. Maj:ts proposition nr 216/1950 har Kungl. Maj:t föreslagit
            ändrad lydelse av 2 $ lagen den 3 juni 1938 om rätt till jakt.
            Detta förslag till ändring har tillkommit på grund av det av Kungl.
            Maj:t genom propo- sition den 13 januari 1950 (nr 59) för riksdagen
            framlagda förslaget till lag om gräns mot allmänt vattenområde,
            vari meddelas bestämmelser om utsträckningen av fastigheternas
            ägovälden i havet och de stora insjöarna. I sistnämnda lagförslag
            har allt vatten som skall ingå i fastigheterna be- tecknats såsom
            enskilt vatten, medan de vattenområden som ej skola om- fattas
            av enskild äganderätt benämnts allmänt vatten. Gränslagsförslaget
            innebär bl. a. att vid vissa öar och holmar, som äro mindre än
            100 meter långa, vattnet kommer att bliva allmänt ända intill
            stranden. Som följd härav skulle, om jaktlagen lämnades oförändrad,
            ägarens jakträtt å vatt- net kring ön eller holmen bortfalla och
            jakten där i viss utsträckning bli fri. Detta har ansetts kunna
            medföra vissa vådor från naturskydds- och jaktvårdssynpunkt. I
            förstnämnda propositionen (nr 216) föreslås därför att ägaren
            av dylik ö eller holme fortfarande skall äga ensamrätt till jakt
            å det intilliggande vattnet. Hans jakträtt skall dock enligt förslaget
            be- gränsas till att omfatta endast vattenområdet inom 100 meter
            från strand- linjen. Ifrågavarande förslag till lagändring har
            varit föremål för utredning av 1949 års jaktutredning. Denna utredning
            har föreslagit, att ifrågavarande gränslinje måtte fastställas
            till 300 meter från strandlinjen. De skäl, som anförts härför,
            äro framför allt grundade på naturskydds- och jaktvårds- synpunkter
            samt tillika det förhållandet att 300-metersgränsen kommer att
            äga tillämpning även för ö eller holme som är mer än 100 meter
            lång. Den gräns på 100 meter från strandlinjen, som nu föreslås
            i propositio- nen, synes mindre lämplig, och starka skäl torde
            tala för att 300-meters- gränsen är att förorda. I detta sammanhang
            må crinras om att från vissa kretsar i vårt land, som syssla med
            naturskydd och jaktvård, som bekant framställts krav på totalförbud
            på vårjakt beträffande sjöfågel. Det skäl, som åberopas för ett
            sådant krav, har varit den decimering som skärgår- darnas fågelstammar
            varit utsatta för. även om icke jakten efter sjöfågel enligt mitt
            förmenande är den väsentliga orsaken till denna decimering,
          </p>
          <pb facs="riksdagen-motions-pdf/data/1950/mot_1950__fk__478/mot_1950__fk__478-002.pdf"/>
          <p>
            8 Motioner i Första kammaren, nr 478.
          </p>
          <p>
            kan man dock icke bortse från det förhållandet, att jakten i
            någon mån bidragit till en reducering av fågelstammen. De väsentliga
            orsakerna till decimeringen torde ha varit de stränga vintrarna
            i början på 1940-talet samt de föroreningar, som härröra sig från
            båtar i form av oljeutsläpp och dylikt. Det må även erinras om
            att samtliga remissinstanser — på två undantag när — givit sin
            anslutning till jaktutredningens förslag i förevarande hän- seende.
            De två remissinstanser, som icke gått på jaktutredningens linje,
            synas — som departementschefen även anmärkt — ha missförstått
            för- slagets innebörd. Jämväl lagrådet har anslutit sig till jaktutredningens
            förslag. Man torde sålunda kunna fastslå, att jaktutredningens
            förslag är väl avvägt. Ett frångående från 300-metersgränsen till
            100-metersgränsen måste vara mindre lyckligt; måhända skulle det
            rent av kunna fattas som en utmaning mot de krafter och organisationer
            som nedlagt ett intresse- rat och förtjänstfullt arbete för naturskyddets
            och viltvårdens höjande.
          </p>
          <p>
            Med hänvisning till det anförda hemställes,
          </p>
          <p>
            att riksdagen måtte besluta, att ägare av ö eller holme, som
            är mindre än 100 meter lång, skall äga ensamrätt till jakt å det
            intilliggande vattnet inom ett område av 300 meter från strandlinjen.
          </p>
          <p>
            Stockholm den 22 april 1950. Rickard Lindström.
          </p>
          <p>
            SVENSKA TRYCKERIAKTIEBOLAGET STOCKHOLM 1950 500802
          </p>
        </div>
      </div>
    </body>
  </text>
</TEI>
