<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__27/mot_1951__ak__27-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 27.
          </p>
          <p>
            Nr 27.
          </p>
          <p>
            Av herr Nilsson i Kristinehamn och fröken Vinge, i anledning
            av Kungl. Maj:ts framställning om anslag till understöd åt folkbiblioteksväsendet.
          </p>
          <p>
            Som en av de mest angelägna åtgärderna för främjandet av folkbiblioteks-
            väsendet ha folkbibliotekssakkunniga i sitt 1949 avgivna betänkande
            (S.0.U. 1949: 28) betecknat upprättandet av ett centralt bibliografiskt
            organ, avsett att betjäna i första hand landets folkbiblioteksväsen.
            Finansieringen av det föreslagna organet skulle enligt de sakkuninga
            ske genom att 2 &amp; av stats- bidragen till folkbiblioteksväsendet
            innehölles och enligt särskilda bestäm- melser användes för bl.
            a. detta ändamål. För att frågan skulle kunna lösas utan dröjsmål,
            föreslogo de sakkunniga, att ett motsvarande avdrag skulle göras
            redan å de nu utgående statsunderstöden till folkbiblioteksväsendet.
            Skolöverstyrelsen har i sina anslagsäskanden för budgetåret 1951/52
            anslu- tit sig till detta förslag men förordat, att reduktionen
            tills vidare endast skulle träffa understöden till folk- och studiecirkelbiblioteken.
            Bland de ändamål, som skulle kunna tillgodoses genom det föreslagna
            avdraget, har överstyrelsen vidare angivit anordnandet under budgetåret
            1951/52 av en nordisk fortbildningskurs för inom folkbiblioteksväsendet
            anställd perso- nal. En liknande kurs har tidigare anordnats i
            Danmark genom Statens bibliotekstilsyn i Köpenhamn. Enligt planerna
            för dessa fortbildningskurser skola de anordnas successivt av
            de olika nordiska länderna. Även på denna punkt bygger överstyrelsen
            på ett förslag från folkbibliotekssakkunniga. Av årets statsverksproposition
            framgår, att Kungl. Maj:t icke ansett sig böra förelägga riksdagen
            skolöverstyrelsens här angivna förslag, som ingår i de förslag
            om ökat understöd åt folkbiblioteksväsendet, som överstyrelsen
            framlagt i anslutning till ovannämnda sakkunnigbetänkande. Enligt
            vår mening kan synnerligen starka skäl anföras för att en procen-
            tuell andel av statsunderstöden användes till centrala åtgärder
            för under- lättande av folk- och skolbibliotekens arbete. Erfarenheterna
            från Danmark, där sedan 1937/38 en viss del (212 &amp;£) av statsunderstöden
            på liknande sätt innehållits, tala starkt i samma riktning. Med
            stöd av de innehållna medlen har man där genomfört en rad betydelsefulla
            åtgärder av bibliogra- fisk och biblioteksteknisk art (samkataloger,
            boklistor, tryckta katalogkort, vägledningar av olika slag etc.),
            bestritt kostnaderna för viss kurverksam- het, lämnat bidrag till
            driften av olika kooperativa biblioteksföretag o. s. v.
          </p>
          <pb facs="riksdagen-motions-pdf/data/1951/mot_1951__ak__27/mot_1951__ak__27-002.pdf"/>
          <p>
            Motioner i Andra kammaren, nr 27. 3
          </p>
          <p>
            Vad särskilt angår behovet av ett centralt bibliografiskt organ,
            kunna vi i likhet med de sakkunniga och skolöverstyrelsen starkt
            understryka detta. Ett inrättande av ett sådant organ skulle på
            ett verksamt sätt avlyfta en betydande arbetsbörda från de enskilda
            biblioteken. Sveriges allmänna bib- lioteksförening fungerar f.n.
            i begränsad utsträckning som bibliografisk central. För att en
            sådan skall kunna erhålla erforderligt omfång och till- räckligt
            kvalificerad ledning, krävas emellertid helt andra resurser än
            dem föreningen förfogar över. Det kan tilläggas, att man på bibliotekshåll
            givit sitt stöd åt det här fram- lagda förslaget. Sveriges allmänna
            biblioteksförening har sålunda vid upp- repade tillfällen uttalat
            sig för att den föreslagna anordningen skulle genom- föras utan
            avvaktande av att folkbibliotekssakkunnigas förslag i övrigt bleve
            realiserade. Som framgår av det föregående medför förslaget icke
            några kostnader för statsverket. Det synes böra genomföras med
            avseende på statsunderstö- den för kalenderåret 1951, vilka belasta
            förslagsanslaget till understöd åt folkbiblioteksväsendet för
            budgetåret 1951/52. Det torde få ankomma på Kungl. Maj:t att meddela
            erforderliga bestämmelser om dispositionen av det belopp, som
            enligt förslaget skall komma att innehållas. Under hänvisning
            till vad här anförts hemställa vi, att riksdagen måtte besluta,
            att av de statsunderstöd, som enligt gällande bestämmelser skola
            utgå till folkbibliotek samt biblioteksverksamhet i anslutning
            till studiecirkel- verksamhet, endast 98 Z skola utbetalas till
            sökanden, me- dan återstoden skall disponeras för centrala åtgärder
            till främjande av folkbiblioteksväsendet enligt de närmare be-
            stämmelser, som Kungl. Maj:t må meddela.
          </p>
          <p>
            Stockholm den 19 januari 1951.
          </p>
          <p>
            Gustaf Nilsson, Margit Vinge.
          </p>
          <p>
            Kristinehamn.
          </p>
        </div>
      </div>
    </body>
  </text>
</TEI>
