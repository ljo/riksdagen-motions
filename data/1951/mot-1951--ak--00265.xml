<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__265/mot_1951__ak__265-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 265. 11
          </p>
          <p>
            Nr 265.
          </p>
          <p>
            Av herr Edström, i anledning av Kungl. Maj:ts framställrving
            om anslag till vinstutlottning i samband med löne- sparande.
          </p>
          <p>
            I årets statsverksproposition har under fjortonde huvudtiteln
            (nr 30) anslagits ett belopp å 150 000 kronor, vilket skall möjliggöra
            fortsatt verk- samhet för det lotteri, som skall stimulera det
            så kallade lönesparandet. Lönesparandet har till uppgift att redan
            från ungdomen vänja inkomst- tagarna att genom regelbundet sparande
            bygga upp en reservfond, att helt enkelt skapa goda sparvanor.
            Det kan icke enligt vår mening vara sunt att som lockmedel härför
            använda sig av ett lotteris vinstchanser. Ett regelbundet sparande
            bygger och måste bygga på motsatsen till chans- tagande i ett
            lotteri. Att staten ställer vinsterna till förfogande med hjälp
            av skattebetalarnas insatser förändrar intet i sak. De ifrågasatta
            vinsterna utbetalas kontant och ha icke i likhet med den prestation,
            som medfört dem, något drag av sparande över sig. Genom att spara
            ett visst belopp kommer man alltså i tillfälle att konsumera ett
            långt större. Det omnämnda vinstbeloppet uppgår till icke mindre
            än en procent på nysparat belopp. Även om antalet anmälda lönsparare
            ännu icke före- faller att vara så stort, att några nämnvärda
            statsfinansiella konsekvenser äro att befara, kan det diskuteras
            om en speciell grupp sparare — men icke den, vars sparförmåga
            är den minsta skall på övriga medborgares och därmed övriga sparares
            bekostnad på detta sätt särskilt premieras. I fråga om insättningar
            å postsparbank och affärsbankernas sparkasse- konti få nämligen
            de sparare, som före uppnådda 25 års ålder binda sig för regelbundet
            sparande, en ränta som med en halv procent överstiger övriga insättares.
            Därtill komma sedan »vinstchanser», som motsvara en procent på
            gjorda nyinsättningar. För sparviljan verkligt avgörande faktorer
            äga ett påtagligt samband med den psykologiskt-ekonomiska atmosfär,
            för vilken den ekonomiska politiken är av stor betydelse. De äldre
            årsklasser, som sett det reella värdet av sina besparingar undan
            för undan minska, torde i icke ringa utsträckning ha förlorat
            lusten att spara. Skattepolitiken, särskilt för- mögenhetsskattens
            utformning, spelar säkerligen stor roll. Skillnaden i behållen
            inkomst för den som är hänvisad att leva på avkastningar av gjorda
            besparingar och den som på annat sätt sörjer för sin ålderdomsför-
          </p>
          <pb facs="riksdagen-motions-pdf/data/1951/mot_1951__ak__265/mot_1951__ak__265-002.pdf"/>
          <p>
            12 Motioner i Andra kammaren, nr 265.
          </p>
          <p>
            sörjning är så markant, att den icke kunnat undgå att göra intryck.
            I icke ringa grad sakna människorna närliggande konkreta sparmål,
            vartill olika inskränkningar i den ekonomiska rörelsefriheten
            medverkat. Särskilt torde detta vara fallet med inskränkningarna
            i rätten att bygga för egna bostads- och rörelseändamål. Över
            huvud taget torde en viss känsla av osäkerhet om rätten att —
            nu och i framtiden — disponera de egna sparmedlen medföra minskad
            benägenhet att uppskjuta konsumtionen, ätt spara. Enligt min mening
            är ett i verklig mening ökat sparande beroende av en ekonomisk
            politik, vilken kan vinna gehör som sparvänlig. Med stöd av vad
            som anförts får jag hemställa, att riksdagen måtte avslå av Kungl.
            Maj:t i fjortonde huvudtiteln (nr 30) framställt äskande om anslag
            till Vinstutlottning i samband med lönesparande av 150 000 kronor.
          </p>
          <p>
            Stockholm den 26 januari 1951.
          </p>
          <p>
            Walter Edström.
          </p>
        </div>
      </div>
    </body>
  </text>
</TEI>
