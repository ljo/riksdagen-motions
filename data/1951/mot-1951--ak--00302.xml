<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__302/mot_1951__ak__302-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 302. 9
          </p>
          <p>
            Nr 302.
          </p>
          <p>
            Av herr Wirtén m. fl, i anledning av Kungl. Maj:ts framställ-
            ning om anslag till Lantbruksnämnderna: Kostnader för planeringskommittcer.
          </p>
          <p>
            I statsverkspropositionen, nionde huvudtiteln, under punkten
            B 8 hem- ställer chefen för jordbruksdepartementet om ett förslagsanslag
            på 250 000 kronor för bestridande av kostnader för planeringskommittéer
            under bud- getåret 1951/52. När beslut fattades om inrättande
            av planeringskommittéer i samband med jordbrukets rationalisering,
            avsågs enligt det betänkande, som 1947 års centrala lantbrukskommitté
            utarbetade, att kommittéernas planeringsupp- drag skulle vara
            avgränsat såväl geografiskt som även beträffande inne- hållet.
            Det var sålunda inte fråga om permanenta kommittéer, inte heller
            uppställdes några bindande regler beträffande antalet ledamöter
            i en pla- neringskommitté. Arbetet skulle från början ha försökskaraktär,
            och det beräknades att ett 100-tal kommittéer skulle vara i arbete
            de första åren. Anslaget be- räknades till 400 000 kronor årligen,
            och ett så stort anslag har också de närmast förflutna åren beviljats
            av riksdagen. Första året förbrukades en- dast 34 818 kronor.
            Året därpå, budgetåret 1949/50, togs något mer än 135 000 kronor
            av anslaget i anspråk. Vid innevarande budgetårs början hade sålunda
            riksdagen beviljat mer än 600 000 kronor utöver vad som visat
            sig vara behövligt för planeringskommittéernas arbete. Det kan
            knap- past vara riktigt att år efter år i budgeten uppta för stora
            och därför helt onödiga anslag, även om dessa ha förslagsanslagets
            karaktär. Planeringskommittéernas arbete har inte nått den beräknade
            omfatt- ningen. I början av innevarande år voro ca 50 sådana kommittéer
            i arbete, vilket endast är hälften av vad som ursprungligen räknats
            med. Kommit- téernas behövlighet torde i hög grad vara sammankopplad
            med kommu- nernas önskan att företa regionplanering. I olika kommuner
            torde också arbetet vara av olika omfattning. En del kommittéer
            torde därför kunna färdigställa sitt arbete utan större tidsutdräkt.
            På många håll i landet har arbete med regionplanering inte påbörjats.
            Med hänsyn härtill — och även med tanke på att planeringskommit-
            téerna i linje med den allmänna besparingstendens, som det nu
            rådande finansiella läget framkallat, skulle kunna förenkla såväl
            arbetsmetoder som organisation — synes en nedskärning av anslaget
            till kostnader för plane- ringskommittéernas arbete vara både
            möjlig och önskvärd. 1950 års be- sparingsutredning har föreslagit
            att planeringsarbetet »tills vidare» skall
          </p>
          <pb facs="riksdagen-motions-pdf/data/1951/mot_1951__ak__302/mot_1951__ak__302-002.pdf"/>
          <p>
            10 Motioner i Andra kammaren, nr 302.
          </p>
          <p>
            begränsas inom en årlig kostnadsram av 250 000 kronor och departements-
            chefen har följt denna rekommendation. Enligt vår mening bör man
            på denna punkt kunna göra ytterligare besparingar. Vi föreslå
            därför, att riksdagen måtte till Lantbruksnämnderna: Kostna- der
            för planeringskommittéer för budgetåret 1951/52 an- visa ett förslagsanslag
            på 150 000 kronor.
          </p>
          <p>
            Stockholm den 26 januari 1951.
          </p>
          <p>
            K. Gust. Wirtén. And. Stjärne. Edvin Jacobsson i Igelsbo.
          </p>
          <p>
            A. Widén. Hj. Åhman. Sven Antby.
          </p>
        </div>
      </div>
    </body>
  </text>
</TEI>
