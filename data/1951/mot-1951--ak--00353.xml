<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__353/mot_1951__ak__353-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 353.
          </p>
          <p>
            Nr 353.
          </p>
          <p>
            Av herr Nihlfors m. fl., om utredning rörande möjligheten av
            att vid inplacering av de statligt anställda i det statliga lönesystemet
            tillämpa en systematisk metod för ar-
          </p>
          <p>
            betsvärdering m. m.
          </p>
          <p>
            Sedan ett par år har i vårt land förts diskussion om möjligheten
            av att som grund för avvägning av lönerna inom närmast industriföretagen
            in- föra en systematisk arbetsvärdering. Från både arbetsgivare
            och arbetsta- garhåll har intresse visats för frågan. Vid arbetarnas
            Arosmässa i november 1949 var sålunda arbetsvärderingen ett diskussionsämne.
            På arbetsgivar- sidan har en kommitté sysslat med frågan. I utlandet
            har på många håll arbetsvärdering införts, bl. a. i Finland inom
            en grupp industrier. I Sverige har åtminstone vid ett större företag,
            Surte glasbruk, efter lokal överens- kommelse införts arbetsvärdering.
            I Uppsala har för de kommunalanställda utförts en arbetsvärdering,
            vars resultat givit viss ledning vid förhandlingar mellan staden
            och de anställdas organisation i samband med övergång till statlig
            löneplan. Arbetsvärdering är i och för sig intet nytt. En viss
            värdesättning av de krav olika arbeten ställa på sina utövare
            äger som regel rum för att få en grund för den inbördes avvägningen
            av lönerna. Det nya och vad som anses ligga i begreppet arbetsvärdering
            är att en värdering av mer syste- matisk natur göres av de fordringar,
            som arbetet ställer på den anställde ur olika synpunkter såsom
            behärskande av yrket, ansträngning ur såväl fysisk som psykisk
            art, utbildning, ansvar och arbetsförhållanden m. m. Genom att
            efter lämpligt system poängsätta de olika faktorerna erhålles
            ett underlag för klassificering av arbetet och vissa riktvärden
            att användas vid löneavvägningen. Vid ackordsarbeten kan man sålunda
            härmed få en viss norm för de s. k. ackordsriktpunkternas relativa
            läge. Det är att observera, att här är fråga om värdering av arbetet
            och ej av den som utför arbetet. Det är sålunda ej fråga om någon
            mätning av produktionsresultatet eller en meritvärdering, som
            härutöver tillkommer vid lönesättningen. Flera invändningar kunna
            givetvis resas mot arbetsvärderingen och dess olika former. Det
            är därför ganska naturligt, att de stora organisationerna på arbetsmarknaden
            inta en avvaktande hållning samtidigt som frågan är föremål för
            studium och prövning. Det är självfallet vare sig önskvärt eller
          </p>
          <pb facs="riksdagen-motions-pdf/data/1951/mot_1951__ak__353/mot_1951__ak__353-002.pdf"/>
          <p>
            Motioner i Andra kammaren, nr 353. 15
          </p>
          <p>
            möjligt att på statlig väg rekommendera något system för hur
            lönesätt- ningen skall gå till på allmänna arbetsmarknaden. Härom
            ha arbetsgivar- och arbetstagarorganisationerna allena att träffa
            avtal. Staten själv är emellertid den största arbetsgivaren i
            landet. I det stat- liga lönegradssystemet är enligt riksräkenskapsverkets
            årsbok för år 1950 inplacerade i runt tal 180 000 befattningshavare,
            vartill komma några tu- sental arvodister med löner, som nära
            ansluta sig till viss löneklass inom lönegradssystemet. Med ungefär
            tioåriga intervaller företagas s. k. tjänste- förteckningsrevisioner,
            varvid justeringar kunna ske i fråga om vissa tjänstemannakategoriers
            inplacering i systemet. Men dessa justeringar äga rum utan att
            någon systematisk metod för arbetsvärdering tillämpas. Åt- minstone
            har någon sådan metod icke offentliggjorts. Vid nu pågående re-
            vision ha som en nyhet tillkommit förhandlingar med löntagarorganisatio-
            nerna, som fått tillfälle inkomma med sina krav på ändrad placering
            för olika grupper. Otvivelaktigt skulle det vara värdefullt om
            staten för egen del toge upp frågan om en mera systematisk arbetsvärdering.
            Stora grupper av statliga befattningshavare anse nämligen sina
            arbetsuppgifter felvärderade med hänsyn till ansvar och sysselsättningens
            art. De hysa därför misstro mot det nuvarande tjänsteförteckningsrevisionssystemet.
            Man har anledning ifrågasätta, om inte vissa arbeten — t. ex.
            där tungt kroppsarbete ingår el- ler inom socialvården nytillkomna
            arbetsuppgifter — vanemässigt nedvär- derats, kanske beroende
            på en eftersläpning i sättet att bedöma dessas be- tydelse för
            det moderna samhällsmaskineriet. Speciellt den många gånger låga
            värderingen av arbetsuppgifter, som skötas av kvinnor, har, som
            känt är, varit föremål för stark kritik. Ansvar och utbildning
            bli vidare säker- ligen många gånger ej rätt värderade. Vi tro
            oss inte kunna påstå, att en arbetsvärderingsmetod skulle kunna
            utarbetas, som fyller kraven på fullständig objektivitet, men
            bör på väsent- liga områden förutsättningar finnas att ett mera
            objektivt resultat nås än med nuvarande förfarande. Om statsverket
            för egen del lät utreda dessa problem, skulle utredningsmaterialet
            även i någon mån kunna tänkas vara till gagn även för parterna
            på den privata sektorn av arbetsmark- naden. Den föreslagna utredningen
            bör icke hindra fullföljandet av det arbete, som anförtrotts åt
            1949 års tjänsteförteckningskommitté. I samband med en undersökning
            om arbetsvärderingen borde även över- vägas lämpligheten av ett
            permanent organ för fortlöpande tjänsteförteck- ningsrevision.
            Under hänvisning till vad ovan anförts anhålla vi, att riksdagen
            hos Kungl. Maj:t hemställer, att en förut- sättningslös utredning
            verkställes om möjligheten av att vid
          </p>
          <pb facs="riksdagen-motions-pdf/data/1951/mot_1951__ak__353/mot_1951__ak__353-003.pdf"/>
          <p>
            16 Motioner i Andra kammaren, nr 353.
          </p>
          <p>
            inplacering av de statligt anställda i det statliga lönegrads-
            systemet tillämpa en systematisk metod för arbetsvärdering samt
            undersöka lämpligheten av ett permanent organ för fortlöpande
            tjänsteförteckningsrevision.
          </p>
          <p>
            Stockholm den 26 januari 1951.
          </p>
          <p>
            Folke Nihlfors. Bengt Sjölin. Sigfr. Nordkvist. Gerda Höjer.
            Margit Vinge. Brita Elmén. Daniel Wiklund Sven Gustafson A. Widén.
            i Stockholm. i Göteborg. Ragnhild Sandström. Bertil Ohlin.
          </p>
          <p>
            Iduns tryckeri, Esselte AB. Stockholm 1951 116110
          </p>
        </div>
      </div>
    </body>
  </text>
</TEI>
