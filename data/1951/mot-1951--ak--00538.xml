<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__538/mot_1951__ak__538-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 538.
          </p>
          <p>
            Nr 538.
          </p>
          <p>
            Av herr Nilsson i Spånstad m. fl, i anledning av Kungl. Maj:ts
            proposition, nr 112, angående löne- och pensions- reglering för
            lärare vid vissa statsunderstödda privata läroanstalter m.m.
          </p>
          <p>
            I Kungl. Maj:ts proposition nr 112 angående löne- och pensionsregle-
            ring för lärare vid vissa statsunderstödda privata läroanstalter
            upptages i anslutning till 1941 års lärarlönesakkunnigas utredning
            och förslag den 29 december 1950 rörande rektorstjänsterna vid
            vissa läroanstalter bl.a. frågan om avlöningsförhållandena för
            rektorerna vid de högre folkskolorna. Den högre folkskolan är
            en typ av realskola. Sålunda tillämpas i regel samma kurs- och
            timplaner i den högre folkskolan som i motsvarande klasser vid
            de kommunala mellanskolorna och statens 4-åriga real- skolor,
            och slutmålet för utbildningen är densamma, nämligen real- examen.
            Denna examen få de högre folkskolornas elever dock avlägga som
            privatister vid annan skola. För den högre folkskolans lärarperso-
            nal äro uppställda praktiskt taget samma kompetensvillkor som
            för övriga högre skolor. Högre folkskolor förekomma och upprättas
            speciellt på landsbygden. Sålunda voro höstterminen 1950 bland
            vårt lands 36 högre folkskolor 33 belägna på landsbygden. Högre
            folkskolor upprättas sällan utan av- sevärda ekonomiska uppoffringar
            från vederbörande landskommuners sida, som önska påvisa, att bland
            bygdens ungdom underlag finnes för upprättande av realskola eller
            kommunal mellanskola. I lönehänseende äro den högre folkskolans
            rektorer och lärare sämre ställda än övrig lärarpersonal inom
            det högre skolväsendet. Anled- ningen härtill torde hava varit,
            att den högre folkskolan ansetts mindre krävande, eftersom den
            icke varit examensskola. Det kan emellertid starkt ifrågasättas,
            om en sådan uppfattning är riktig. Såsom ovan fram- hållits föras
            cleverna fram till realexamen, ehuru avlagd vid annan skola. Det
            är alljämt erkänt, att förberedelse för privatistexamen ofta ställer
            större krav på förberedelsen än då examen avlägges vid egen skola
            och inför lärare, som haft tillfälle att under en längre tid följa
            eleverna. Härtill kommer emellertid, att pedagogisk sakkunskap
            nu- mera hävdar, att undervisningen på en examensfri linje icke
            kan be- traktas som mindre krävande än undervisningen på en examenslinje.
            Sålunda framhåller 1940 års skolutredning (SOU 1945:62, s. 11),
            när det gäller undervisningen vid de ifrågasatta examenslinjerna
            på real-
          </p>
          <pb facs="riksdagen-motions-pdf/data/1951/mot_1951__ak__538/mot_1951__ak__538-002.pdf"/>
          <p>
            Motioner i Andra kammaren, nr 538. 17
          </p>
          <p>
            skolestadiet, att även på de examensfria linjerna undervisningen
            i de teoretiska läroämnena ställer stora anspråk på lärarens insikter
            och metodiska skolning, och den får icke betraktas som mindre
            krävande än på examenslinjerna.
          </p>
          <p>
            Här må vidare påpekas, att riksdagen på grundval av Kungl. Maj:ts
            proposition nr 155 angående anställnings- och avlöningsförhållanden
            för vissa skolor i försöksdistrikt kommer att få ta ställning
            till ett förslag, där det ansetts berättigat, att försöksskolornas
            lärare, oaktat försöks- skolorna icke leda fram till någon officiell
            examen, placeras i paritet med ämneslärare vid realskolor och
            kommunala mellanskolor, med vilka lärare de äro att jämföra med
            avseende på kompetens.
          </p>
          <p>
            Den i förhållande till övriga högre skolor sämre löneställning,
            som den högre folkskolans lärarpersonal varit och är underkastad,
            har medfört, att dessa skolor ”icke ha någon möjlighet att hävda
            sig i den hårdnade konkurrensen, i synnerhet som kompetenskraven
            äro praktiskt taget desamma i denna skolform och de kommunala
            mellanskolorna. Om icke snar förbättring av lönerna för lärarna
            åvägabringas riskerar man, att undervisningen vid de högre folkskolorna
            kommer att bryta samman”. (Läroverkens krisutredning i betänkande
            den 20 februari 1951 angå- ende åtgärder för avhjälpande av ämneslärarbristen
            vid de högre sko- lorna i övre och mellersta Norrland.) I citerade
            utredning förebringas uppgifter angående lärarbristen i november
            1950 i procent av antalet veckotimmar i läroämnen inom olika skoltyper.
            Störst är underskottet på kompetenta lärare i den högre folkskolan,
            där bristen uppgår till 37 procent för hela landet och 47 procent
            för övre och mellersta Norr- land. Det torde vara uppenbart, att
            när omkring hälften av all under- visning på åtskilliga håll bestrides
            av lärare utan fullgod kompetens, i varje fall rektorstjänsterna
            måste vara besatta med kvalificerade lärare, som bl. a. kunna
            tillhandagå sina mindre kompetenta kolleger med råd och anvisningar.
          </p>
          <p>
            I denna situation framföres emellertid i propositionen nr 112
            ett för- slag, som för de högre folkskolornas del praktiskt taget
            omöjliggör ny- rekrytering av adjunktskompetenta rektorer. Propositionen
            utgår visser- ligen ifrån, att reciprocitet skall gälla mellan
            olika skolformer — stat- liga, kommunala och privata —-- samt
            att endast ordinarie lärare skall ifrågakomma till rektorat. Man
            ställer sig emellertid frågande till hur detta skall fungera i
            praktiken. En ordinarie lärare, adjunkt vid ett statligt läroverk
            eller vid en kommunal mellanskola, är placerad i 26 lönegraden
            med slutlöneklass 29. Förordnas vederbörande till rektor vid högre
            folkskola, placeras han i alldeles övervägande antalet fall (ca
            90 procent) enligt propositionen i lönegraden Ch 2, som motsvarar
            28 löneklassen. Rektor får alltså en löneklass mindre än vad han
            räknar
          </p>
          <p>
            2. Bihang till riksdagens protokoll 1951. 4 saml. Nr 532-538.
          </p>
          <pb facs="riksdagen-motions-pdf/data/1951/mot_1951__ak__538/mot_1951__ak__538-003.pdf"/>
          <p>
            18 Motioner i Andra kammaren, nr 538.
          </p>
          <p>
            med som ordinarie lärare vid en kommunal mellanskola eller statlig
            realskola. Härtill kommer, att enligt propositionen större krav
            äro avsedda att uppställas för de högre folkskolornas del med
            avseende på elev- och klassantal än för övriga högre skolor för
            att rektor skall uppnå viss löneställning. Då det förefaller oss
            angeläget att på allt sätt motverka landsbygdens utarmning i kulturellt
            hänseende och vi hävda, att landsbygdens ungdom har samma rätt
            till fullgod undervisning av kompetenta lärare, mena vi, att rektorernas
            vid de högre folkskolorna lönefråga måste lösas på så- dant sätt,
            att lösningen bidrar till att avhjälpa eller åtminstone icke förvärra
            katastrofhotet för de högre folkskolornas del. Detta torde endast
            kunna ske genom att lönerna vid de högre folkskolorna ställas
            i relation till de löner för rektorer, som äro avsedda att utgå
            vid övriga högre skolor (statliga realskolor och kommunala mellanskolor).
            Vi föreslå därför, att riksdagen måtte besluta, att de högre folkskolornas
            rektorer skola placeras efter ett system, som överensstämmer med
            de principer, som tillämpas för övriga rektorer inom det högre
            skolväsen- det. Detta synes böra innebära, att rektorer vid högre
            folkskolor i nuvarande grupperna II—III placeras i lönegrad Cb
            7 och rektor vid skola, tillhörande grupp I, i lönegrad Cb 6.
          </p>
          <p>
            Stockholm den 6 april 1951.
          </p>
          <p>
            Hj. R. Nilson i Spånstad.
          </p>
          <p>
            Jean Braconier. Nils Nestrup. Ruth Hellström.
          </p>
          <p>
            Stockholm, Oskar Eklunds Boktryckeri, 1951
          </p>
        </div>
      </div>
    </body>
  </text>
</TEI>
