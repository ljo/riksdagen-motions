<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__580/mot_1951__ak__580-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 580. 3
          </p>
          <p>
            Nr 580.
          </p>
          <p>
            Av herrar Håstad och Johnsson i Stockholm, i anledning av Kungl.
            Maj:ts proposition, nr 152, angående anslag för budgetåret 1951/52
            till åtgärder för arbetsmark- nadens reglering m. m.
          </p>
          <p>
            I Kungl. Maj:ts proposition nr 152 till riksdagen angående anslag
            för budgetåret 1951/52 till åtgärder för arbetsmarknadens reglering
            har bl. a. föreslagits viss höjning av lönerna för i arkivarbete
            sysselsatta arbetslösa. Sålunda föreslår departementschefen —
            i huvudsak i enlighet med en till Kungl. Maj:t av arbetsmarknadsstyrelsen
            gjord framställning (skr. 23/2 1951) — att lönerna fr. o. m, den
            1 april 1951 höjas med 65 kronor i samt- liga ortsgrupper, d.
            v. s. till 415 kronor i lägsta ortsgrupp och 455 i ortsgrupp 5.
            I stort sett skulle sålunda dessa arkivarbetare erhålla samma
            löneökning som utgår till statstjänstemän med löner av ifrågavarande
            storlek. Skill- naden ligger emellertid i att statstjänstemännen
            kommo i åtnjutande av löneökning redan fr. o. m. den 1/1 1951
            medan någon retroaktiv verkan icke tillägges arkivarbetarnas löneförhöjning.
            Dessa arbetare ha uppenbarligen till följd av stegringen av de
            allmänna levnadskostnaderna kommit i ett mycket bekymmersamt ekonomiskt
            läge. Det engångsbelopp på 195 kronor, vilket, om även denna yrkesgrupp
            komme i åtnjutande av löneökning från januari 1951, i så fall
            komme att utbetalas, skulle emellertid medföra en välkommen lättnad
            i deras ekonomiska ställ- ning. Full överensstämmelse skulle också
            uppnås med statstjänstemännen, vilket formellt vore det mest tillfredsställande,
            då som bas för beräkningen av arkivarbetarnas nya löner just lagts
            statstjänstemännens senaste lönereg- lering. Det synes oss därför
            önskvärt att löneökningen av 65 kr. per månad till i arkivarbete
            sysselsatta arbetslösa får retroaktiv verkan från och med den
            1 januari 1951. Även ur en annan synpunkt vore det önskvärt om
            man kunde åstadkom- ma någon löneförbättring för arkivarbetarna.
            En del av dessa arbeten måste visserligen betraktas såsom ett
            slags nödhjälpsarbete av icke tvingande art. En stor del arbeten
            äro emellertid mycket väsentliga och högeligen be- hövliga; här
            skall blott erinras om vad som göres för att vårda och bearbeta
            riksarkivets samlingar, liksom om den assistans som lämnas åt
            vetenskap- liga institutioner, vilka under nuvarande brydsamma
            statsfinansiella läge åtnjuta mycket små anslag. Åtskilliga av
            arkivarbetarna, icke minst intellek- tuella flyktingar, ha mycket
            meriterande både akademiska och praktiska meriter bakom sig. De
            arbeten, som dessa sysselsättas i, borde mången gång rätteligen
            utföras av ordinarie personal. Ej sällan få de vid vakanser utföra
          </p>
          <pb facs="riksdagen-motions-pdf/data/1951/mot_1951__ak__580/mot_1951__ak__580-002.pdf"/>
          <p>
            4 Motioner i Andra kammaren, nr 580.
          </p>
          <p>
            den ordinaries arbete utan att erhålla motsvarande ersättning.
            Så knappa som arkivarbetarnas löner äro och så litet som kvarstår
            sedan skatten av- dragits och resor till och från arbetsplatsen
            erlagts, säger det sig självt att även det tillägg å 195 kronor,
            som vi här ovan föreslå, skulle representera ett för dem synnerligen
            välmotiverat och välkommet tillägg. Över huvud taget synes arkivarbetarnas
            ställning i nuvarande dyrtid så pres- sande, liksom i förhållande
            till andra löntagargrupper så nedsatt, att det kan starkt ifrågasättas
            om existensminimum verkligen uppnås. Det bör framhållas att situationen
            för dessa grupper på grund av den »galopperande» prisstegringen
            försämrats ej oväsentligt sedan förbättringsförslaget avgavs.
            I förhandenvarande statsfinansiella läge vilja vi dock ej påkalla
            större änd- ringar av propositionen än som föranledas av retroaktivitet
            fr. o. m. 1 ja- nuari, men vi föreslå att riksdagen uttalar att
            Kungl. Maj:t måtte uppmärk- samt följa frågan och om situationen
            därtill ger anledning återkomma till riksdagen med förslag till
            oundgängliga höjningar av arkivarbetarlönen. Under åberopande
            av vad ovan anförts hemställes, dels att riksdagen vid behandlingen
            av proposition nr 152 ville besluta att den av Kungl. Maj:t föreslagna
            löneökning- en till i arkivarbete sysselsatta arbetslösa måtte
            utgå från och med den 1 januari 1951, dels att riksdagen ville
            i skrivelse till Kungl. Maj:t hem- ställa att Kungl. Maj:t ägnar
            uppmärksamhet åt arkivarbe- tarnas löner under nuvarande dyrtidsstegring
            och för riks- dagen framlägger sådana förslag, som garantera ett
            skäligt existensminimum.
          </p>
          <p>
            Stockholm den 10 april 1951.
          </p>
          <p>
            Elis Håstad. Joh. W. Johnsson.
          </p>
        </div>
      </div>
    </body>
  </text>
</TEI>
