<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__72/mot_1952__ak__72-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 72.
          </p>
          <p>
            Nr 72.
          </p>
          <p>
            Av herr Adolfsson m. fl., om tullfrihet och skattelättnader för
            vissa terränggående, för försvaret lämpade motorfordon.
          </p>
          <p>
            I anledning av motionerna 1: 55 och II: 70 vid 1951 års riksdag
            om resti- tution av tull å vissa för militärt bruk lämpliga terrängbilar,
            som av en- skilda införas i landet, uttalade bevillningsutskottet
            i betänkande nr 22 bland annat följande. Den utredning, som utskottet
            i anledning av nämnda motioner verkställt, hade otvivelaktigt
            givit stöd åt motionärernas uppfattning, att en ökning av antalet
            jeepar inom landet särskilt ur försvarssynpunkt vore önskvärd.
            Det ökade behov av jeepar, som kunde anses föreligga, sammanhängde
            givetvis även med det förhållandet, att hästbeståndet i vårt land
            under de senare åren starkt minskat. Utskottet fann det emellertid
            vara tveksamt, huruvida den metod att stimulera anskaffningen
            av jeepar, som motionä- rerna föreslagit, vore den lämpligaste.
            Ett tullrestitutionsförfarande under angivna förutsättningar syntes
            vara en omständlig procedur, och general- tullstyrelsen hade även
            i sitt yttrande anfört vissa omständigheter, som talade mot en
            sammankoppling av eventuella stödåtgärder med fordonens tullbeskattning.
            Anskaffning av jeepar i tillräckligt antal för försvarsända- mål
            måste vidare anses vara i första hand en militär angelägenhet.
            I enlig- het med utskottets hemställan föranledde motionerna icke
            någon riksdagens åtgärd. Vid den utredning, som av utskottet företagits,
            hade yttrande inhämtats bland annat från arméförvaltningens tygavdelning.
            Tygavdelningen, som livligt tillstyrkt bifall till förslaget,
            hade därvid anfört, att då det ur all- män försvarsberedskapssynpunkt
            framstode som synnerligen angeläget, att landet ägde största möjliga
            tillgång på även större terrängbilar (två- eller fleraxeldrivna
            motorfordon) och bandtraktorer över 3 ton, även dessa typer enligt
            tygavdelningens mening borde ifrågakomma till tullrestitution.
            Det torde sålunda vara till fullo klarlagt att försvarets behov
            av terräng- gående motorfordon är stort och att detta behov sannolikt
            kommer att öka i takt med den skeende moderniseringen av de militära
            förbanden. Av natur- liga skäl kunna emellertid icke redan i fredstid
            till försvaret anskaffas alla de motorfordon, som komma att behövas.
            Det är under sådana förhållanden ett försvarsintresse av stor
            angelägenhetsgrad att för försvaret lämpliga fordon finnas inom
            landet för att i händelse av mobilisering kunna uttagas till försvaret.
            En god tillgång på terränggående fordon är härvid, som av tygavdelningen
            framhållits, av särskilt värde. De högre anskaffnings- och
          </p>
          <pb facs="riksdagen-motions-pdf/data/1952/mot_1952__ak__72/mot_1952__ak__72-002.pdf"/>
          <p>
            Motioner i Andra kammaren, nr 12. 13
          </p>
          <p>
            driftkostnaderna för dessa fordon liksom den omständigheten att
            de terräng- gående egenskaperna äro av mera begränsat intresse
            inom den civila före- tagsamheten medföra emellertid att tillgången
            på sådana fordon, uttagbara för krigsmaktens behov, är relativt
            begränsad. De åtgärder som kunna vid- tagas för att stimulera
            en civil anskaffning av terränggående motorfordon synas därför
            angelägna ur försvarsberedskapssynpunkt. En sänkning av anskaffningskostnaderna
            liksom av de löpande kostnaderna för fordons- typerna i fråga
            skulle enligt vårt förmenande komma att medföra en ökad civil
            anskaffning av dem. Med hänsyn till att någon inhemsk fredsproduk-
            tion av de fordonstyper, som närmast ifrågakomma, icke torde förefinnas
            annat än direkt för försvarets behov synes det därför motiverat
            att för att minska anskaffningskostnaderna för enskilda köpare
            medgiva tullfrihet för terränggående motorfordon av militärt lämpliga
            typer. En ytterligare åt- gärd, som torde komma att befrämja civil
            anskaffning av motorfordon av omskrivna typer, torde vara att
            dessa placeras i en lägre skatteklass än den de enligt nu gällande
            viktbestämmelser i likhet med vanliga motor- fordon hänföras till.
          </p>
          <p>
            De här angivna åtgärderna för att befrämja civil anskaffning
            av för krigsmakten lämpliga terränggående motorfordon synas oss
            kunna givas så enkel utformning att någon erinran däremot icke
            skall kunna resas av procedurhänsyn. Samtidigt synas oss allmänna
            försvarsberedskapssynpunk- ter bliva tillgodosedda utan ianspråktagande
            av anslagsmedel, varvid icke heller kronans fiskaliska intressen
            torde komma att bliva i större utsträck- ning eftersatta. Förslag
            till detaljutformning av bestämmelser om vilka motorfordons- typer,
            som i förevarande hänseende böra avses erhålla förmånsställning,
            torde böra utarbetas av vederbörande militära myndigheter. Då
            vi tro att man genom här föreslagna åtgärder kommer att avsevärt
            tillgodose försvarets intressen och då enligt vårt förmenande
            de anförda syn- punkterna snårast borde vinna beaktande finna
            vi det önskvärt att en ut- redning av berörda frågor omgående
            kommer till stånd. De militära myn- digheterna torde säkerligen
            ha en så klar överblick över spörsmålet i fråga att ett förslag
            från deras sida kan planläggas utan onödig tidsutdräkt, var- för
            förslag beträffande frågan om tullfrihet för omskrivna motorfordon
            borde kunna framläggas redan för innevarande års riksdag. Frågan
            om skattelättnader för terränggående motorfordon torde däremot
            lämpligen böra upptagas till behandling i samband med det förslag
            till beskattning av motorfordon, varom utredning pågår.
          </p>
          <p>
            Under hänvisning till det anförda hemställa vi,
          </p>
          <p>
            att riksdagen måtte i skrivelse till Kungl. Maj:t begära dels
            att utredning om tullfrihet för vissa terränggående, för
          </p>
          <pb facs="riksdagen-motions-pdf/data/1952/mot_1952__ak__72/mot_1952__ak__72-003.pdf"/>
          <p>
            14
          </p>
          <p>
            Stockholm
          </p>
          <p>
            Motioner i Andra kammaren, nr 72.
          </p>
          <p>
            försvaret lämpade motorfordon snarast måtte företagas och att
            förslag härom måtte föreläggas innevarande års riksdag, dels att
            frågan om skattelättnader för terränggående motor- fordon, lämpliga
            för militärt bruk, måtte beaktas vid fram- läggande av förslag
            till nya bestämmelser rörande beskattning av motorfordon.
          </p>
          <p>
            den 19 januari 1952.
          </p>
          <p>
            Holger Adolfsson.
          </p>
          <p>
            Gunnar Ericsson Jean Braconier. Manne Ståhl.
          </p>
          <p>
            i Näs.
          </p>
        </div>
      </div>
    </body>
  </text>
</TEI>
