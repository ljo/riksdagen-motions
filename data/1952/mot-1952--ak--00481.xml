<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__481/mot_1952__ak__481-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 481. 5
          </p>
          <p>
            Nr 481.
          </p>
          <p>
            Av herr Johansson i Stockholm m. fl., i anledning av Kungl. Maj:ts
            proposition, nr 22, med förslag till lag med särskilda bestämmelser
            om tvångsmedel i vissa brottmål.
          </p>
          <p>
            I Kungl. Maj:ts proposition nr 22 med förslag till lag med särskilda
            be- stämmelser om tvångsmedel i vissa brottmål nämnes endast i
            största kort- het den allvarliga kritik som under och efter det
            senaste världskriget rik- tades emot 1940 års tvångsmedelslag
            och emot säkerhetstjänsten. Trots att denna kritik av en parlamentarisk
            undersökningskommission i betydande utsträckning ansetts befogad
            har regeringen icke därav låtit sig avhållas från att nu föreslå
            en ny tvångsmedelslag, vilken i vissa avseenden utgör en ändå
            större fara för rättssäkerheten än den av 1940. I detta sammanhang
            måste också konstateras att de personer, vilka med den föreslagna
            tvångsmedelslagen förutsättas skola få rätt att kontrollera medborgarnas
            korrespondens och telefonsamtal samt frångå rättegångs- balkens
            regler i fråga om längsta tid, varunder misstänkt kan sitta anhål-
            len, i största utsträckning äro identiska med dem, vilkas verksamhet
            under kriget i stor utsträckning ansetts klandervärd av den parlamentariska
            un- dersökningskommissionen och upprörande av den antifascistiska
            opinionen. Justitieministern anför på flera ställen i propositionen,
            att det »endast&gt; är ett remissyttrande — det från styrelsen för
            Sveriges advokatsamfund — som tar avstånd från propositionen.
            Om man vid utväljandet av remiss- instanser förfar på sätt justitieministern
            gjort, då han förutom till Advokat- samfundet uteslutande vänt
            sig till polis- och åklagarmyndigheter samt statliga organ och
            domare, så är det inte ägnat att förvåna att en utvidgning av
            tvångsmedlen blir tillstyrkt. Faktum kvarstår, att den enda tillfrågade
            organisation som kan sägas företräda enskilda medborgare avvisat
            förslaget. Regeringen har icke kunnat uppvisa något skäl varför
            den kontroll av medborgarnas korrespondens och telefonsamtal som
            redan rättegångsbal- ken möjliggör — och som praktiseras — skulle
            behöva utvidgas i nuva- rande läge och missbruk av denna censur
            underlättas på sätt propositionen föreslår. Vad beträffar att
            en misstänkt skall kunna sitta anhållen i trettio dagar, innan
            häktningsförhandling äger rum, innebär detta att man här möjliggör
            allvarligare övergrepp än vad som kunde förekomma enligt 1940
            års tvångsmedelslag. Ty då den sistnämnda var i kraft, innebar
            häktningen att rannsakningen inom mycket begränsad tid skulle
            påbörjas, något som icke längre är fallet. Lagrådet har i någon
            mån velat inskränka den tid varunder misstänkt kan vara anhållen,
            men även denna modifiering har
          </p>
          <pb facs="riksdagen-motions-pdf/data/1952/mot_1952__ak__481/mot_1952__ak__481-002.pdf"/>
          <p>
            6 Motioner i Andra kammaren, nr 481.
          </p>
          <p>
            justitieministern nonchalant avvisat. Det bör betonas, att den
            föreslagna tvångsmedelslagen icke endast sätter vissa rättegångsbalkens
            regler om rättsskydd ur kraft, då det gäller synnerligen svåra
            brott, utan även tar sikte å brott varå kan följa lindrigare straff
            än straffarbete i två år. Lagförslaget är till sin karaktär sådant,
            att det uppmuntrat vissa kretsar till nya framstötar för att inskränka
            rättssäkerheten. Sålunda vill Svea hovrätt inskränka den misstänktes
            rätt att själv utse försvarare, och justi- tieministern ställer
            sig välvillig till en prövning av denna fråga »i ett vidare sammanhang».
            Inom justitie- och inrikesdepartementen förberedas redan än »mera
            ingripande åtgärder» än de som nu föreslås. Något påtagligt behov
            av den föreslagna lagen har icke visats föreligga. Vådorna av
            en sådan lag, som ger oerhörda fullmakter åt de män vilka i förvissning
            om tysk seger i det andra världskriget missbrukade den förra tvångsmedelslagen,
            äro däremot uppenbara. Med hänvisning till det ovan sagda föreslås,
            att riksdagen beslutar avslå Kungl. Maj:ts proposition nr 22.
          </p>
          <p>
            Stockholm i januari 1952. Gustav Johansson. Fritjof Lager. H.
            Hagberg.
          </p>
          <p>
            K. Senander. Erik Karlsson.
          </p>
          <p>
            Statens Reproduktionsanstalt, Stockholm 1952 30052
          </p>
        </div>
      </div>
    </body>
  </text>
</TEI>
