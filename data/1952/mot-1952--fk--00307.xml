<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__307/mot_1952__fk__307-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 307. 7
          </p>
          <p>
            Nr 307.
          </p>
          <p>
            Av herr Cassel, om rätt för person, som häktats för lösdriveri,
            att få offentlig försvarare.
          </p>
          <p>
            I rättegångsbalken 21 kap. givas lagbestämmelser om försvaret
            av för brott misstänkt person. Sålunda skall offentlig försvarare
            förordnas åt honom av rätten, därest han ej själv utsett sådan
            och det befinnes att på grund av sakens beskaffenhet eller eljest
            hans rätt icke kan utan biträde tillvaratagas. Offentlig försvarare
            äger att av allmänna medel åtnjuta ar- vode samt ersättning för
            kostnad och tidsspillan efter vad rätten prövar skäligt. Att den
            misstänkte på detta sätt garanteras ett fullgott försvar torde
            stå i bästa överensstämmelse med den allmänna rättsuppfattningen.
            Det ur rättssäkerhetens synpunkt betydelsefulla biträde som den
            miss- tänkte erhåller enligt rättegångsbalken kan emellertid den
            enskilde icke komma i åtnjutande av i vissa andra liknande situationer.
            Så är fallet med för lösdriveri häktad. Enligt lagen angående
            lösdrivares behandling må länsstyrelsen döma den, som blivit beträdd
            med lösdriveri innan två år förflutit sedan han meddelats varning
            för dylikt, till tvångsarbete från och med en månad till och med
            två år. Har han förut undergått dylikt tvångs- arbete eller förekommer
            eljest försvårande omständighet, må tvångsarbets- tiden utmätas
            till högst tre år. Om emellertid länsstyrelsen finner sådan mildrande
            omständighet vara för handen, att han icke skäligen bör dömas
            till tvångsarbete, äger länsstyrelsen meddela honom förnyad varning.
            Det är uppenbart, att här kan bli fråga om ett utomordentligt
            kännbart ingrepp i den personliga friheten. Likaså är uppenbart,
            att bedömandet av omständigheterna i det särskilda fallet kan
            få en avgörande betydelse. På detta bedömande kan bero, huruvida
            vederbörande skall dömas till tre års tvångsarbete eller endast
            tilldelas varning. Under sådana förhållanden kan utslaget komma
            att i hög grad bli avhängigt av den för lösdriveri häk- tades
            förmåga att tillvarataga sin rätt. Då det mycket ofta är fråga
            om personer, som förete själsliga rubbningar av en eller annan
            art, torde denna förmåga i regel vara högst obetydlig. Rättegångsbalkens
            bestämmelser om försvarare äro här icke tillämpliga. Ytterst sällan
            torde en för lösdriveri häktad person äga ekonomiska resurser
            för att själv anlita försvarare. Lös- drivarlagen föreskriver
            endast att vid besvärs avfattande skall länsstyrelsen vidtaga
            anstalt att biträde erhålles, om klaganden har behov därav. Ur
            rättskänslans synpunkt torde en ändring av lösdrivarlagen åsyftande
            att bereda en för lösdriveri häktad samma möjlighet att erhålla
            försvarare som för brott misstänkt person vara i hög grad önskvärd.
            Det förhållandet
          </p>
          <pb facs="riksdagen-motions-pdf/data/1952/mot_1952__fk__307/mot_1952__fk__307-002.pdf"/>
          <p>
            8 Motioner i Första kammaren, nr 307—308.
          </p>
          <p>
            att lösdrivarlagen kan förväntas inom rimlig tid komma att upphöra
            samt att antalet mål är obetydligt torde icke böra få hindra en
            reform av denna art. På grund av vad sålunda framhållits hemställes,
          </p>
          <p>
            att riksdagen måtte besluta att i skrivelse till Kungl. Maj:t
            hemställa om sådan ändring av lösdrivarlagen, att person som häktats
            för lösdriveri erhåller samma möjlighet att få försvarare med
            rätt till arvode och ersättning av offentliga medel för denne
            som föreskrives i rättegångs- balkens 21 kap.
          </p>
          <p>
            Stockholm den 26 januari 1952.
          </p>
          <p>
            Leif Cassel.
          </p>
          <p>
            Nr 308.
          </p>
          <p>
            Av herr Cassel, om utredning rörande redovisning och revision
            för koncerner.
          </p>
          <p>
            (Lika lydande med motion i Andra kammaren, nr 404.)
          </p>
          <p>
            Stockholm den 26 januari 1952.
          </p>
          <p>
            Leif Cassel.
          </p>
        </div>
      </div>
    </body>
  </text>
</TEI>
