<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__377/mot_1952__fk__377-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 377.
          </p>
          <p>
            Nr 377.
          </p>
          <p>
            Av herr Nilsson, Ernst Hjalmar, m. fl., i anledning av Kungl.
            Maj:ts proposition med förslag till förordning om särskild skatt
            å vissa exportavgifter avseende år 1952, m. m.
          </p>
          <p>
            I proposition nr 67 har Kungl. Maj:t föreslagit riksdagen att
            antaga för- slag till 1. förordning om särskild skatt å vissa
            exportavgifter avseende år 1952; 2. förordning om rätt att vid
            taxering för inkomst njuta avdrag för vissa exportavgifter avseende
            år 1952 m. m.; 3. förordning om särskild skatt å vissa exportavgifter
            avseende fjärde kvartalet 1951; samt 4. förordning om rätt att
            vid taxering för inkomst njuta avdrag för vissa exportavgifter
            avseende fjärde kvartalet 1951, m. m. I propositionen har departementschefen
            anfört, »att i de avtal som under åren 1947—1950 träffades mellan
            staten och skogsindustrierna om erläg- gande av vissa avgifter
            vid export, förutsattes att frågan om beskattningen av avgifterna
            skulle lösas på i avtalen närmare angivet sätt. Så har även skett,
            och Kungl. Maj:t har, i överensstämmelse med riksdagens beslut,
            för de olika årens taxeringar utfärdat särskilda förordningar
            i ämnet. Bestäm- melserna innebära i huvudsak, att avgifterna
            få av företagen avdragas vid inkomsttaxeringen för det år de erläggas
            samt att beskattning enligt kommu- nalskattelagen och förordningen
            om statlig inkomstskatt hos företagen av återbetalade medel skall
            ske först vid utbetalning enligt avtalen. Vidare gäller att de
            fonder och stiftelser, som bildats i överensstämmelse med avtalens
            föreskrifter, äro fritagna från skyldighet att erlägga skatt för
            inkomst och förmögenhet. Jämväl i de nu förevarande avtalen och
            tilläggsavtalen har förutsatts att frågan om avgifternas behandling
            i beskattningshänseende skall göras till föremål för särskild
            reglering. Därvid ha emellertid parterna överenskommit om en delvis
            annan ordning än den som gällt enligt de äldre avtalen. Så- lunda
            innehålla avtalen bestämmelser om att viss del av avgifterna skall
            inlevereras till statsverket såsom skatt. Detta innebär att staten
            skall äga att omedelbart uppbära den å avgifterna belöpande statliga
            inkomstskatten. Den kommunala beskattningen skall däremot, liksom
            hittills, ske först i samband med den framtida återbetalningen
            av medel till företagen. I fråga om rätt att vid inkomsttaxeringen
            njuta avdrag för erlagda avgifter inne-
          </p>
          <pb facs="riksdagen-motions-pdf/data/1952/mot_1952__fk__377/mot_1952__fk__377-002.pdf"/>
          <p>
            Motioner i Första kammaren, nr 377. 3
          </p>
          <p>
            hålla de nya avtalen bestämmelser, som i stort sett överensstämma
            med motsvarande regler i de tidigare avtalen.»
          </p>
          <p>
            Enligt de avtal, som avse 1952 års export, skola av exportavgifterna
            26 procent tillfalla staten såsom skatt, 34 procent tillföras
            särskilda fonder och 40 procent återbetalas till de företag, som
            inbetalat avgifterna, med 1/5 varje år med första utbetalning
            under januari 1959. Kungl. Maj:t kan under vissa i avtalen angivna
            förutsättningar medgiva tidigare utbetalning.
          </p>
          <p>
            Av de å fjärde kvartalet 1951 belöpande avgifterna skola enligt
            proposi- tionen 28 procent tillfalla staten såsom skatt och 42
            procent sedermera åter- betalas till företagen.
          </p>
          <p>
            Enligt träffade överenskommelser och i propositionen intagna
            förslag till förordning om särskild skatt å vissa exportavgifter,
            avseende år 1952, och förslag till förordning om särskild skatt
            å vissa exportavgifter, avseende fjärde kvartalet 1951, kommer
            staten att tillförsäkra sig, att skatt inbetalas till staten på
            hela den del av exportavgifterna, som icke skall avsättas till
            särskilda fonder. Beträffande skatt till kommunerna föreslås i
            propositio- nen, att vid taxering enligt kommunalskattelagen skall
            såsom intäkt av rörelse för det beskattningsår, då medlen kommit
            den skattskyldige till godo, upptagas det återbetalade beloppet
            jämte därå belöpande särskild skatt.
          </p>
          <p>
            Skatt till staten uttages sålunda samtidigt som industrierna
            inbetala ex- portavgifterna till riksräkenskapsverket, medan skatt
            till kommunerna får uttagas först när exportavgifterna återbetalas.
            I propositionen har anförts, att från företagens sida icke kunna
            riktas några avskrivningsanspråk gent- emot förskottsskatten.
            Detta uttalande torde få uppfattas så, att dei kan befaras att
            företagen skulle genom utnyttjande av sin avskrivningsrätt ha
            kunnat reducera skattebeloppet, därest skatten skulle uttagas
            i vanlig ord- ning såsom inkomstskatt det år exportavgifterna
            komma att återbetalas. Denna möjlighet att reducera skatten föreligger
            i ännu högre grad, därest skogsindustrierna komma att befinna
            sig i ett sämre konjunkturläge under återbetalningsåren, vilket
            för övrigt är mycket sannolikt. Någon större svå- righet för industrierna
            att skapa erforderliga avskrivningsobjekt torde icke föreligga.
            Såsom de med skogsindustrierna träffade överenskommelserna och
            de i propositionen föreslagna förordningarna utformats kvarstår
            för skogsindu- strikommunerna dessa olägenheter, som staten för
            sin del söker undvika. Kommunernas skatteinkomster reduceras för
            närvarande mycket starkt på grund av att exportavgifterna äro
            undantagna från kommunal beskattning under inbetalningsåret. Reduceringen
            uppgick sannolikt till 70 å 80 milj. kronor under 1951. När exportavgifterna
            sedermera återbetalas till före- tagen torde, som ovan framhållits,
            på grund av avskrivningsanspråken en- dast en mindre del komma
            att såsom nettointäkt bliva föremål för kommu- nal beskattning.
            Skulle skogsindustrien befinna sig i ett lågkonjunkturläge,
          </p>
          <pb facs="riksdagen-motions-pdf/data/1952/mot_1952__fk__377/mot_1952__fk__377-003.pdf"/>
          <p>
            4 Motioner i Första kammaren, nr 377—378.
          </p>
          <p>
            när exportavgifterna återbetalas, kunna de nuvarande övervinsterna
            helt undandragas kommunal beskattning. Med kännedom om skogsindustriernas
            finansiella svårigheter dels under 1930-talet, då skogsindustriens
            anställda fingo genomlida en mycket svårare arbetslöshetskris
            än övriga folkgrupper, dels under första hälften av 1940- talet,
            då avspärrningen från världsmarknaden tvingade industrierna att
            per- mittera sina anställda, bör den oro, som kan förmärkas i
            kommunerna, icke vara svår att förstå. Kommunerna ha i nuvarande,
            för skogsindustrierna mycket goda konjunkturläge sett en möjlighet
            att sanera sina på grund av 1930- och 1940-talens svårigheter
            försämrade finanser. Det borde därför icke anses orimligt, att
            staten garanterade skogsindu- strikommunerna en viss inkomst på
            exportavgifterna. Under hänvisning härtill få vi föreslå riksdagen
            besluta att företaga sådan ändring av Kungl. Maj:ts förslag till
            förordning om rätt att vid taxering för inkomst njuta av- drag
            för vissa exportavgifter avseende år 1952 m. m. och Kungl. Maj:ts
            förslag till förordning om rätt att vid taxe- ring för inkomst
            njuta avdrag för vissa exportavgifter av- seende fjärde kvartalet
            1951 m. m., att företagen icke skola äga rätt att under återbetalningsåret
            från det återbetalade beloppet verkställa avdrag för värdeminskning
            eller under- skott på förvärvskälla och att hela beloppet sålunda
            skall såsom nettointäkt bliva föremål för kommunal beskattning.
          </p>
          <p>
            Stockholm den 5 mars 19352.
          </p>
          <p>
            E. Hjalmar Nilsson i Kramfors.
          </p>
          <p>
            A. Gillström. Emil Näsström. Lage Svedberg.
          </p>
          <p>
            Nr 378.
          </p>
          <p>
            Av herr Näslund, i anledning av Kungl. Maj:ts proposition med
            förslag till lag om ändring i lagen den 20 oktober 1939 (nr 732)
            med särskilda bestämmelser angående tillfällig vattenreglering.
          </p>
          <p>
            (Lika lydande med motion i Andra kammaren, nr 497.) Stockholm
            den 5 mars 1952.
          </p>
          <p>
            P. J. Näslund.
          </p>
          <p>
            Emil Kihlströms Tryckeri A.-B. Stockholm 1952 520346
          </p>
        </div>
      </div>
    </body>
  </text>
</TEI>
