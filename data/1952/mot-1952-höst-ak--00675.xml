<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952_höst_ak__675/mot_1952_höst_ak__675-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i andra kammaren, nr 675. 3
          </p>
          <p>
            Nr 675.
          </p>
          <p>
            Av herr Johansson i Stockholm m. fl., i anledning av Kungl. Maj:ts
            proposition, nr 243, angående täckning av kost- naderna för fortsatt
            verksamhet av det svenska fältsjuk- huset i Korea.
          </p>
          <p>
            För tredje gången ställes nu riksdagen inför ett förslag att
            anvisa medel till de amerikanska krigskostnaderna i Korea. Tidigare
            har 15 miljoner av de svenska skattebetalarnas pengar använts
            till den amerikanska krigs- sjukvården, och nu föreslår regeringen
            att ytterligare åtta miljoner skall anvisas för samma ändamål.
            Den kommunistiska gruppen har vid liknande tillfällen tidigare
            ställt sig bestämt avvisande till denna politik, och vi yrkar
            även nu avslag på Kungl. Maj:ts proposition i denna fråga. Vi
            är bestämda moståndare till den svenska regeringens motivering
            för koreaambulansen. Denna motivering är nämligen en solidaritetsförklaring
            med det amerikanska kriget mot Ko- reas folk. Vi fördömer detta
            krig inte enbart av den anledningen att det bedrivs med pestbakterier
            och andra ohyggliga utrotningsmedel mot kvin- nor och barn, utan
            vi anser att amerikanska och andra imperialister över huvud taget
            inte har någon rätt att ställa sig i vägen för en nations fri-
            het. Det bör vara det koreanska folkets egen sak hur det vill
            ordna för- hållandena i sitt eget land. Amerikanerna har icke
            något där att göra, och vi anser att Sverige borde dra tillbaka
            sin ambulans under förklaring att alla främmande trupper bör lämna
            Korea. Tyvärr har den svenska regeringen under hela detta ohyggliga
            krig in- tagit en rakt motsatt ståndpunkt som står i strid med
            deklarationerna om svensk alliansfrihet. Det går sålunda en rak
            linje från den svenska dele- gationens röstning i FN för koreakriget
            till beslutet om den svenska korea- ambulansen och till de långt
            avancerade planerna på att även ställa svenska värnpliktiga under
            amerikanskt befäl bl. a. för kriget mot Koreas folk. I jämförelse
            med dessa politiska bevekelsegrunder för vårt ställnings- tagande
            betyder anslagssummorna inte så mycket. Men det bör erinras om
            att regeringen har motsatt sig förslag till förbättringar av svensk
            sjukvård och andra sociala åtgärder, samtidigt som den föreslagit
            23 miljoner till understöd åt det amerikanska krigsföretaget i
            Korea. I dagarna har regeringen avvisat det kommunistiska förslaget
            att folk- pensionärerna skall få ett extra belopp till jul. Likaledes
            har regeringen av ekonomiska skäl motsatt sig förslag om att ge
            kompensation för barn- bidragens starkt försämrade realvärde.
            De fria ferieresorna för barn har
          </p>
          <pb facs="riksdagen-motions-pdf/data/1952/mot_1952_höst_ak__675/mot_1952_höst_ak__675-002.pdf"/>
          <p>
            4 Motioner i andra kammaren, nr 675.
          </p>
          <p>
            slopats, och av statsfinansiella skäl föreslås nu till och med
            att skolskjut- sar skall dras in för barn, som har mindre än en
            halv mils väg till skolan o. s. v. Men till amerikanernas krigssjukvård
            i Korea vill regeringen ge ytterligare åtta miljoner! Det är en
            i alla avseenden förkastlig politik. Under hänvisning till vad
            sålunda anförts hemställer vi, att riksdagen måtte besluta att
            avslå Kungl. Maj:ts pro- position nr 243 om ytterligare anslag
            till det svenska fält- sjukhuset i Korea.
          </p>
          <p>
            Stockholm den 1 november 1952.
          </p>
          <p>
            Gustav Johansson. Helmer Holmberg. Fritjof Lager.
          </p>
          <p>
            Statens Reproduktionsanstalt, Stockholm 1952 400052
          </p>
        </div>
      </div>
    </body>
  </text>
</TEI>
