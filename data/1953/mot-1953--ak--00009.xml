<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__9/mot_1953__ak__9-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 9—14. Motioner i Andra kammaren, nr 9. 1
          </p>
          <p>
            Nr 9.
          </p>
          <p>
            Av herr Eriesson i Näs m. fl., angående utredning om införande
            av högertrafik i Sverige.
          </p>
          <p>
            Frågan om införande av högertrafik i vårt land har tidigare vid
            ett fler- tal tillfällen aktualiserats. Redan 1934 hade vägtrafiksakkunniga
            föreslagit en övergång till högertrafik men efter lagrådets avstyrkande
            föranledde förslaget ingen proposition i ärendet. En motion 1939,
            i vilken begärdes en allsidig utredning rörande lämplig- heten
            att i vårt land införa högertrafik, hänsköts till andra lagutskottet,
            som tillstyrkte utredningen. Detta blev också riksdagens beslut
            (I kamma- ren: 101 röster för och 17 mot; II kammaren: 102 mot
            64). Den utredning, som den 20 juni 1939 tillsattes, bestod av
            fem sakkunniga med landshövding T. E. Löfgren som ordförande.
            Utredningen förordade att högertrafik skulle införas. Att någon
            proposition i frågan emellertid inte vid denna tid kom till stånd
            torde i första hand berott på militära skäl. 1945 års vägbudget
            var uppgjord efter premissen att trafiken endast var hälften så
            stor som normalåret 1936. I riksdagen väcktes nya motioner om
            införande av högertrafik med bl. a. den motiveringen, att kostnaderna
            nu skulle bli mindre än vanligt: trafiken var lamslagen efter
            restriktionerna under kriget. Andra lagutskottet avstyrkte denna
            gång med 9 röster mot 7. Vid be- handlingen av andra lagutskottets
            utlåtande röstade i första kammaren 58 för en omläggning och 39
            mot, under det att andra kammaren fällde för- slaget med 59 för
            och 88 mot. De motiveringar för införande av högertrafik som tidigare
            anförts gäl- ler i stort sett ännu. Förr eller senare måste säkerligen
            också vårt land införa samma system i trafiken som gäller i samtliga
            andra europeiska länder utom i England och Sverige. (Jfr internationaliseringen
            av vägtra- fikmärken o. d.) Turismens ansvällning och den år från
            år 5kande trafiken över landets gränser motiverar en omläggning,
            samtidigt som man har an- ledning antaga, att en ökning av turistströmmen
            skulle kunna anses bli följden av en svensk omläggning till högertrafik.
            De förbättrade vägarna möjliggör och medför större hastigheter
            som i sin tur innebär ökade risker särskilt för med vänstertrafiken
            ovana förare. Under år 1952 passerade icke mindre än cirka en
            halv miljon motor- fordon rikets gränser. För att belysa hur trafiken
            över landets gränser ökat må anföras några siffror från färjeleden
            Hälsingborg—Helsingör, den främsta förbindelselänken mellan Sverige
            och kontinenten. Siffrorna avser
          </p>
          <p>
            1 Bihang till riksdagens protokoll 1953. 4 saml. Nr 9—14.
          </p>
          <pb facs="riksdagen-motions-pdf/data/1953/mot_1953__ak__9/mot_1953__ak__9-002.pdf"/>
          <p>
            2 Motioner i Andra kammaren, nr 9.
          </p>
          <p>
            tre olika perioder, dels tiden omedelbart före andra världskriget,
            dels tiden omedelbart efter kriget och slutligen de båda senaste
            åren. Antalet motor- fordon, som passerat denna led, utgjorde:
          </p>
          <p>
            år 1938 45 226 » 1939 50171 » 1946 28663 &gt; 1947 53 302 » 1951
            143 914 &gt;» 1952 175 879
          </p>
          <p>
            Efter avspärrningen under krigsåren har en våldsam expansion
            av mo- tortrafiken över rikets gränser ägt rum. För bilisterna
            har alltså frågan om högertrafik den allra största betydelse.
            Men den är också betydelsefull för alla de cyklister och fotgängare,
            som under exempelvis semesterresor över- skrider gränserna. I
            luften såväl som på sjön gäller internationellt högertrafik, men
            också, som förut sagts, beträffande marktrafiken har de allra
            flesta länder nu- mera högertrafik. Av de båda länder i Europa
            som fortfarande har vänster- trafik saknar England landgräns.
            De allt starkare kraven på enhetliga regler, som den utvidgade
            och växande trafiken mellan länderna aktualiserat, har också medfört
            att t. ex. Argentina övergick till högertrafik 1944. Vidare har
            Förenta Nationernas trafikorgan direkt uppmanat England och Sverige
            att övergå till höger- trafik. Inom FN:s ekonomiska europakommission
            har vidare uppkommit ett förslag att varje land skulle föreskriva,
            att ratten på bilarna skulle vara placerad på den sida som är
            vänd inåt körbanan. Skulle för vårt vidkom- mande ett dylikt förslag
            accepteras innebure det att endast ett fåtal av de i landet förekommande
            bilarna skulle kunna användas. Ty den stora hu- vuddelen av alla
            världens bilar — också de som tillverkas i vårt land — har ratten
            till vänster d. v. s. är avsedda för högertrafik. Också detta
            fak- tum talar för en omläggning av trafikreglerna till högertrafik.
          </p>
          <p>
            Kostnader och finansiering.
          </p>
          <p>
            Om också alla skäl talar för en omläggning till högertrafik,
            kan man ändå inte bortse från att det kommer att medföra stora
            kostnader. Av frågans behandling tidigare och de kostnadsundersökningar
            som vid dessa tillfällen gjorts samt av de siffror som visar den
            ökade kostnads- och svå- righetsgraden i och med att trafiken
            m. m. ökat, borde man kunna dra vissa slutsatser och lärdomar.
            Ju längre frågan skjutes på framtiden, desto dyrare blir det,
            och ju längre tid som får gå, desto angelägnare blir re- formen.
          </p>
          <pb facs="riksdagen-motions-pdf/data/1953/mot_1953__ak__9/mot_1953__ak__9-003.pdf"/>
          <p>
            Motioner i Andra kammaren, nr 9. 3
          </p>
          <p>
            1939 års utredning beräknade kostnaderna för övergång till högertrafik
            till cirka 16 milj. kr. Dessa kostnader avsåg förändring av vägmärken,
            trafiksignaler, refuger m. m., järnvägarnas signal- och säkerhetsanord-
            ningar, ombyggnad av spårvägarnas rullande materiel och fasta
            anlägg- ningar, ombyggnad av bussar och fasta anläggningar för
            den yrkesmässiga busstrafiken samt kostnader för anordningar för
            att eliminera risker och olägenheter vid omläggningen från vänster-
            till högertrafik. Någon margi- nal för oförutsedda utgifter fanns
            inte i kostnadsberäkningarna. En kost- nadsökning på ytterligare
            ett par miljoner kronor var tänkbar. År 1945 erhöll väg- och vattenbyggnadsstyrelsen
            av Kungl. Maj:t i upp- drag att verkställa en översyn av 1939
            års kommittés kostnadsberäkningar med hänsyn till förändringarna
            i penningvärdet och andra omständigheter. Styrelsen beräknade
            kostnaderna till 27 miljoner kronor under förutsätt- ning att
            övergång till högertrafik skulle ske på hösten 1946. Nu kommer
            det att kosta betydligt mera. En preliminär kostnadsberäkning
            har gjorts av Ingenjörsvetenskaps- akademiens transportforskningskommissions
            väg- och fordonskommitté, och den har givit följande preliminära
            kostnadsberäkning:
          </p>
          <p>
            a) Landsbygdens vägar
          </p>
          <p>
            1) Flyttning av vägmärken 750 000: — 2) Ombyte och utbyte av
            väghyvlar och snöplogar 1500 000:— 2250 000: — b) Städernas gator
            och vägar 1500 000: — c) Ombyggnad av spårvagnar och bussar 140
            000 000: —
          </p>
          <p>
            143 750 000: —
          </p>
          <p>
            Till detta belopp kommer kostnaderna för vissa ombyggnadsarbeten
            för järnvägar, propaganda i samband med övergången till högertrafik
            och oförutsedda utgifter, vilka kommittén approximativt beräknar
            till 6 250 000 kronor. Kommittén har i detta avseende icke ansett
            sig böra infordra någon närmare utredning angående järnvägskostnaden
            utan har baserat sitt an- tagande på de tidigare av 1939 års högertrafikkommitté
            gjorda beräk- ningarna. Totalt torde sålunda en övergång till
            högertrafik inom den närmaste femårsperioden komma att dra en
            kostnad på omkring 150 miljoner kronor. Man torde knappast kunna
            betunga de enskilda och kommunala trafik- företagen med alla de
            avsevärda kostnader som t. ex. en ombyggnad av vagnparken medför.
            Att finansiera reformen med bilskattemedel kan hel- ler inte tänkas,
            då dessa numera inte ens förslå för den upprustning av vägväsendet
            som pågår, och en höjning av bilskatterna kan i dagens läge knappast
            förordas.
          </p>
          <pb facs="riksdagen-motions-pdf/data/1953/mot_1953__ak__9/mot_1953__ak__9-004.pdf"/>
          <p>
            4 Motioner i Andra kammaren, nr 9.
          </p>
          <p>
            Även om vissa av de för en omläggning till högertrafik nödvändiga
            arbe- tena kan tänkas som beredskapsarbeten, är den ojämförligt
            största delen att hänföra till ombyggnad av spårvagnar och bussar
            och torde endast i mindre utsträckning kunna utnyttjas som beredskapsarbete.
            Denna post i utgifterna torde emellertid avsevärt kunna sänkas,
            därest man för genomförandet tänker sig en flerårsperiod under
            vilken fordonen successivt anpassas till de nya trafikförhållandena
            genom att nybyggda fordon byggs för högertrafik men med möjlighet
            att provisoriskt användas för vänstertrafik och de gamla fordon,
            som beräknas gå i trafik efter det att reformen trätt i kraft,
            successivt omändras så, att de sedermera mycket snabbt kan helt
            apteras för högertrafik. På så sätt torde kostnaderna för en omläggning
            kunna nedbringas högst avsevärt under förutsättning att beslut
            i sak efter en snabb utredning fat- tas vid nästa års riksdag
            och att man inte genom ett förhalande av frågan ytterligare fördyrar
            en reform som med största sannolikhet ändå en gång blir nödvändig.
            En snabb utredning torde kunna ge besked om hur lång tid som erfordras
            för att spårvagns- och bussparken i enlighet med ovan- stående
            anpassats till de nya kommande förhållandena och för att kost-
            naderna för reformen blir godtagbara. Med anledning av vad som
            sålunda anförts får vi hemställa, att riksdagen måtte besluta
            att i skrivelse till Kungl. Maj:t begära skyndsam utredning och
            förslag till nästa års riksdag angående införande av högertrafik
            i Sverige.
          </p>
          <p>
            Stockholm den 12 januari 1953.
          </p>
          <p>
            Gunnar Ericsson i Näs. Rolf Edberg.
          </p>
          <p>
            Filip Kristensson James I. A. Dickson.
          </p>
          <p>
            i Osby.
          </p>
          <p>
            Harald Larsson i Hedenäset.
          </p>
          <p>
            Jean Braconier. Torsten Andersson i Brämhult.
          </p>
          <p>
            Erik Hagberg,
          </p>
          <p>
            Malmö.
          </p>
          <p>
            Elis Håstad. C. O. Carlsson, Bakeröd.
          </p>
          <p>
            Nils Jönsson i Rossbol.
          </p>
          <p>
            Uddo R. Jacobson i Vilhelmina.
          </p>
          <p>
            Gösta Netzén. Karl Andersson i Björkäng. Stig F. Hansson
          </p>
          <p>
            i Önnarp.
          </p>
          <p>
            Olof Andersson 1 Malmö.
          </p>
        </div>
      </div>
    </body>
  </text>
</TEI>
