<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__21/mot_1953__ak__21-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 21—28. Motioner i Andra kammaren, nr 21. 1
          </p>
          <p>
            Nr 21.
          </p>
          <p>
            Av herrar Johansson i Stockholm och Holmberg, om ändring av bestämmelserna
            om ersättning åt oskyldigt häktade eller dömda m. fl.
          </p>
          <p>
            Att ersättning i vissa fall kan utdömas åt oskyldigt häktade
            eller dömda stadgas i lag den 13 april 1945. Denna lag är emellertid
            i två avseenden otill- fredsställande. För det första ger denna
            lag icke en oskyldigt anhållen, häktad eller dömd person ovillkorlig
            rätt att erhålla ersättning för mistad arbetsförtjänst, sär- skilda
            kostnader samt intrång i friheten. Det kan visserligen anses skäligt,
            att den som uppsåtligen medverkat till att han berövats friheten
            icke skall erhålla ersättning. Men lagen säger dessutom: ”Ej heller
            må ersättning utgå, om i annat fall än nu sagts med hänsyn till
            omständigheterna ej är skäligt att ersättning gives.” Detta stadgande
            har i praktiken medfört, att domstolar ansett sig kunna behandla
            ansökningar om ersättning åt oskyldigt häktad ungefär såsom om
            den tidigare lagen, lag den 12 mars 1886 ang. ersättning av allmänna
            medel åt oskyldigt häktade eller dömda, ännu vore i kraft. Denna
            lag föreskrev, att ersättning endast då finge utgå, där ”på grund
            av vad i rannsakningen förekommit, befinnes att det brott, för
            vilket han tilltalats, icke blivit be- gånget, eller att det förövats
            av annan än den tilltalade, eller att det eljest icke kan vara
            av honom begånget”. Det räckte sålunda icke med att vederbörande
            blivit frikänd, utan det skulle dessutom vara så att han icke
            kunnat begå brottet. I nu gällande lags kautschukartade bestämmelse
            om ”hänsyn till omständigheterna” går den gamla lagens regel igen;
            åtminstone tycks vissa domare ha den uppfattnin- gen. Detta blev
            särskilt uppenbart, då Stockholms rådhusrätt avslog Tage Wickströms
            ansökan om ersättning för den tid han på utomordentligt brist-
            fälliga ”grunder” varit anhållen och häktad som ”misstänkt för
            spioneri”. Modern svensk rättsuppfattning borde icke, sedan dom
            vunnit laga kraft, känna något mellanting mellan att en person
            gjort sig saker till viss brottslig gärning och att han icke gjort
            det. Ett frikännande innebär, att vederböran- de juridiskt är
            att betrakta som oskyldig. Äldre tiders möjligheter att ”ställa
            saken på framtiden” finnes ej i svensk rätt. Följaktligen bör
            en person, vilken icke ansetts saker till det brott, för
          </p>
          <p>
            Bihang till riksdagens protokoll 1953. 4 saml. Nr 21—28.
          </p>
          <pb facs="riksdagen-motions-pdf/data/1953/mot_1953__ak__21/mot_1953__ak__21-002.pdf"/>
          <p>
            2 Motioner i Andra kammaren, nr 21.
          </p>
          <p>
            vilket han varit anhållen och häktad, vara berättigad att få
            ersättning i alla de fall där han icke uppsåtligen medverkat till
            att han berövats friheten. Det andra stora felet med lag av den
            13 april 1945 om ersättning i vissa fall åt oskyldigt häktade
            eller dömda är att enligt denna lag samma domstol som handlagt
            straffsaken också är rätt forum för behandling av ansökan om ersättning.
            Innan nya rättegångsbalken trädde i kraft, nämligen den 1 januari
            1948, kunde denna ordning vara acceptabel, eftersom före nämnda
            tidpunkt häktning vanligen icke skedde genom domstols beslut.
            Nuvarande ordning innebär däremot, att samma domstol som häktat
            en person skall behandla hans ansökan om ersättning för att han
            oskyldigt varit berövad friheten. Med den praktiserade lagtolkningen
            innebär detta, att samma domare som häk- tat en person i sinom
            tid skall avgöra om häktningsåtgärden saknat fog. En- dast den,
            vilken — trots vad som på senare år hänt såväl utomlands som i
            Sverige — alltjämt hyser föreställningen att en domare är mera
            rättrådig än andra människor, kan vara till freds med den nuvarande
            ordningen. Denna innebär ju, att domarens prestige väger emot
            den oskyldigt häktades intresse av att erhålla ersättning. Med
            hänvisning till det ovan sagda föreslås, att riksdagen måtte besluta
            att i skrivelse till Kungl. Maj:t hemställa om förslag till sådan
            ändring av bestämmelserna om ersättning åt oskyldigt häktade eller
            dömda m. fl., att den som icke uppsåtligen medverkat till att
            han berövats friheten, men likväl varit anhållen, häktad eller
            dömd för gärning, till vilken han icke gjort sig saker, skall
            äga rätt till ersättning, samt att ansökan om sådan ersättning
            hand- lägges i en ordning där icke den beslutande instansen kan
            påverkas i sitt beslut av några egna tidigare åtgärder i målet.
          </p>
          <p>
            Stockholm i januari 1953.
          </p>
          <p>
            Gustav Johansson. Helmer Holmberg.
          </p>
        </div>
      </div>
    </body>
  </text>
</TEI>
