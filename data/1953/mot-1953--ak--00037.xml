<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__37/mot_1953__ak__37-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 37. 13
          </p>
          <p>
            Nr 37.
          </p>
          <p>
            Av herr Malmborg i Stockholm m., fl., om förhöjt anslag till
            bi- drag till Grafiska institutet.
          </p>
          <p>
            Grafiska institutet erhåller för närvarande av statsmedel ett
            anslag för den lokalhyra, 3 600 kronor, som institutet har att
            erlägga för lokalerna i Konstfackskolan. Emellertid föreligger
            nu för institutet ett behov av att erhålla ett anslag om 30000
            kronor utöver den förmån, som institutet erhåller genom staten.
            Från den grafiska industriens sida har institutet sedan sin start
            från särskilt bildad: stiftelse erhållit anslag uppgående till
            sammanlagt över 332 000 kronor, vartill under 1951—52 kommer ca
            60 000 kronor. Man hoppas på fortsatt ekonomiskt stöd från industriens
            sida, men i vilken utsträckning detta under nuvarande tidsförhållanden
            kan ske är problematiskt. Kostnaderna för institutets upprätthållande
            har under senare år avse- värt ökats. Såväl lärarnas arvoden,
            vilka från institutets start 1944 till 1952 i stort sett hållits
            på samma nivå som andra löner måste nu givetvis höjas. Materialkostnaderna
            har samtidigt stigit. Från industrien kan institutet för närvarande
            ej påräkna ökade anslag, då nyligen en kraftig ökning av dessa
            gjorts och då man allmänt inom den grafiska branschen är av den
            upp- fattningen, att det vid olika tillfällen av myndigheterna
            i utsikt ställda stödet av denna utbildning är en förutsättning
            för fortsatta insatser från de genom många andra betungande och
            ofrånkomliga pålagor belastade företagens sida. Institutets verksamhet
            har också så utvecklats, att insti- tutet för kommande år är i
            behov av ytterligare medel för att vara i stånd att möta de anspråk
            på undervisning inom Grafiska institutets verksam- hetsområde,
            som ställs från samhällets och industriens sida. Med hänsyn till
            den tjänst som institutet bevisligen gjort en viktig gren av svenskt
            näringsliv, och därmed samhället, samt med andra liknande utbildningsanstalters
            förmåner som jämförelse har man intrycket av att institutet i
            fråga om statsanslag är starkt vanlottat. Det välvilliga intresse
            som från myndigheternas sida från början visats institutet saknar
            mot- svarighet i reellt stöd. Från statens sida har stöd kommit
            av kungl. över- styrelsen för yrkesutbildning jämnställda anstalter
            till godo. Sålunda har anslag för arbetsåret 1951—52 beviljats
            till bergsskolan i Filipstad med 46 300 kronor, till textilinstitutet
            i Borås med 62 500 kronor och till Len- nings textiltekniska institut
            i Norrköping med 33 000 kronor. Grafiska institutet har under
            de gångna åren visat sig fylla ett stort behov för den viktiga
            grafiska industrien och för samhället, varvid torde
          </p>
          <pb facs="riksdagen-motions-pdf/data/1953/mot_1953__ak__37/mot_1953__ak__37-002.pdf"/>
          <p>
            14 Motioner i Andra kammaren, nr 37.
          </p>
          <p>
            böra erinras om att till den grafiska industrien räknas tidningsföretagen,
            boktryckerier, litografiska tryckerier, klichéanstalter, bokbinderier
            samt emballageindustrien, och att dessa företag sysselsätter ej
            mindre än om- kring 25 000 arbetare och dessutom ett mycket stort
            antal anställda av andra kategorier. Vidare har Grafiska institutet
            möjliggjort ej minst för unga framåtsträvande arbetare att efter
            genomgång av institutet beredas anställningar som arbetsledare.
            Sålunda har ej mindre än 51 procent av eleverna under de gångna
            åren utgjorts av typografer, kemigrafer eller litografer. Terminsavgifterna
            vid Grafiska institutet utgör redan 350 kronor. Detta är en betungande
            avgift för eleven. Med hänsyn till detta har Typografiska föreningen
            i Stockholm under åren 1947—1951 beviljat stipendier till ele-
            ver i institutet med 25 685 kronor. Med hänsyn till det behov
            som finnes av en välutbildad administrativ personal, då industrien
            rationaliseras, samt till de påtagligt goda resultat, som institutet
            redovisat, anser vi det välmotiverat, att Grafiska institutet
            erhåller ett statsanslag av 33 600 kronor. Med åberopande av ovanstående
            motivering föreslår vi, att riksdagen till Särskilda anstalter
            för yrkesundervis- ning: Bidrag till Grafiska institutet för budgetåret
            1953/54 måtte anvisa ett anslag av 33 600 kronor.
          </p>
          <p>
            Stockholm den 20 januari 1953.
          </p>
          <p>
            Emil Malmborg Jean Braconier. Patrik Svensson. i Stockholm.
          </p>
        </div>
      </div>
    </body>
  </text>
</TEI>
