<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__112/mot_1953__ak__112-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 112—119. Motioner i Andra kammaren, nr 112. 1
          </p>
          <p>
            Nr 112.
          </p>
          <p>
            Av herrar Heggblom och Svensson i Krokstorp, angående vissa lättnader
            i fastighetsbeskattningen.
          </p>
          <p>
            De skatteökande verkningarna av de vid 1952 års fastighetstaxering
            höjda taxeringsvärdena börjar nu kunna överblickas sedan fastighetsskatt
            enligt de höjda taxeringsvärdena debiterats fastighetsägarna.
            Utöver den allmänna höjning av den kommunala fastighetsskatten,
            som följt av att repartitionstalet inte sänkts i anslutning till
            taxeringsvärdenas höjning, har därvid kunnat iakttagas, att fastighetsskatt
            kommit att uttagas för förut skattefria fastigheter, då dessa
            på grund av penningvärdets fall blivit åsatta nya taxeringsvärden,
            som ligger över den gräns för skatte- plikt, som bestämmes i kommunalskattelagens
            4 mom. av $ 4. Den höj- ning av den kommunala fastighetsskatten
            som åtföljt taxeringsvärdehöj- ningen har även medfört en för
            folkpensionärerna kännbar höjning i deras beskattning. För folkpensionärernas
            beskattning gäller ju, att vid taxering till inkomstskatt sådan
            hänsyn är anbefalld vid taxering av pensionsför- månerna, att
            för folkpensionärer i små omständigheter inte pensionsför- månen
            skall verka höjande på inkomstskatten. Någon anvisning om dylikt
            hänsynstagande i fråga om fastighetsskatten föreligger inte, varför
            den höjda fastighetsskatten för folkpensionärer i små omständigheter
            men ägare av bostadsfastigheter, som de med sparsamhet skaffat
            sig, kommit att kännas orättvist betungande.
          </p>
          <p>
            Vi är av den uppfattningen, att fastighetsskatten bör avskaffas
            på grund av dess uppenbart orättvisa verkningar. Särskilt kommer
            dessa till synes i fråga om den skatt på små bostadslägenheter,
            som människor skaffat sig genom umbärande och sparsamhet. Livet
            igenom får ägare till sådana fastigheter betala en extra tribut
            till kommun och landsting, medan de som inte inriktat sig på att
            själva sörja för bostadsanskaffning inte behöver bära en sådan
            beskattning. Vi anser i avvaktan på att Kungl. Maj:t effektuerar
            riksdagens hem- ställan om förslag till fastighetsskatternas borttagande
            den partiella re- formen vara särskilt motiverad, att gränsen
            för skatteplikt enligt mom. 4 $ 4 kommunalskattelagen höjes i
            nivå med penningvärdets fall samt att taxeringsnämnderna medges
            möjlighet att befria folkpensionärer från er- läggande av fastighetsskatt.
            För kommunernas och landstingens ekonomi
          </p>
          <p>
            1 Bihang till riksdagens protokoll 1953. 4 saml. Nr 112—119.
          </p>
          <pb facs="riksdagen-motions-pdf/data/1953/mot_1953__ak__112/mot_1953__ak__112-002.pdf"/>
          <p>
            2 Motioner i Andra kammaren, nr 112.
          </p>
          <p>
            torde sådana skattelindringar inte vara av någon nämnvärd betydelse,
            medan de däremot är av betydelse för skattebetalare, som för sin
            existens är beroende av sociala hjälpåtgärder, vilkas realvärde
            sjunkit till följd av penningvärdeförsämringen. Vi hemställer
            därför, att riksdagen hos Kungl. Maj:t ville begära förslag till
            sådan ändring av kommunalskattelagen, som vi här ovan förordat.
          </p>
          <p>
            Stockholm den 22 januari 1953.
          </p>
          <p>
            Einar Haeggblom. Sven Svensson i Krokstorp.
          </p>
        </div>
      </div>
    </body>
  </text>
</TEI>
