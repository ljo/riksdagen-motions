<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__401/mot_1953__ak__401-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 401.
          </p>
          <p>
            Nr 401.
          </p>
          <p>
            Av herrar Widén och Löfgren, om viss ändring i och översyn av
            förordningen angående yrkesmässig automobiltrafik m.m.
          </p>
          <p>
            Den yrkesmässiga biltrafiken regleras för närvarande genom statliga
            myn- digheter, länsstyrelser och statens biltrafiknämnd. Denna
            reglering utgör en synnerligen effektiv nyetableringskontroll.
            Syftet med denna kontroll är att garantera innehavare av trafiktillstånd
            en rimlig sysselsättning. Samtidigt kan man inte komma ifrån att
            denna starka kontroll medför olägenheter både ur det allmännas
            synpunkt och även i viss mån för trafikbilägare. Det- ta blir
            mest påtagligt under högkonjunktur, om inte den tillståndsgivande
            myndigheten tillämpar bestämmelserna tillräckligt smidigt. En
            för restrik- tiv tillståndsgivning medför att företag i större
            utsträckning skaffar sig egna bilar inte därför att det medför
            i och för sig billigare transporter utan för att erhålla en säkerställd
            transportservice. Kritiken mot gällande bil- trafikreglering framföres
            inte endast från näringslivet utan även från stat- liga myndigheter.
            Kommerskollegium framhåller i sitt yttrande över ny- etableringssakkunnigas
            betänkande bl. a., att den yrkesmässiga biltrafiken regleras av
            en i statlig regi genomförd och med åklagarmaktens stöd upp- rätthållen
            nyetableringskontroll, som i flera avseenden synes vara mera effektiv
            än den privata nyetableringskontrollen., Med anledning av att
            firma- bilar inte få medtaga retur- och fyllnadsgods för andra
            trafikanters räk- ning, framhåller kollegium, att detta förhållande
            medför att fordonsparkens transportkapacitet utnyttjas mindre
            effektivt och att transportkostnaderna bli högre än nödvändigt.
            Kollegium föreslår, att gällande bestämmelser be- träffande transportmarknaden
            göras till föremål för översyn och att därvid sådan konkurrensbegränsning,
            som tillkommit med statsmakternas begi- vande, antingen undanröjes
            eller avsevärt uppmjukas. Priskontrollnämnden har även begärt
            en allsidig utredning rörande den offentliga regleringen av den
            yrkesmässiga lastbilstrafiken. En utredning på detta område kan
            inte förbigå den målsättning, som bör vara vägledande för utvecklingen
            av våra olika transportmedel. Statens bil- trafiknämnd lär arbeta
            efter den principen, att det gäller att begränsa den yrkesmässiga
            biltrafiken till ett omfång, som tillsammans med järnvägarnas
            transportapparat ger en »lagom total» kapacitet för yrkesmässig
            godsbeford- ran. Det kan knappast vara möjligt att riktigt avväga
            godstrafikens fördel- ning på olika trafikmedel. Detta har också
            framhållits av 1944 års trafik- utredning. Det anses, att en total
            dirigering av godstrafiken till lands i prak-
          </p>
          <pb facs="riksdagen-motions-pdf/data/1953/mot_1953__ak__401/mot_1953__ak__401-002.pdf"/>
          <p>
            Motioner i Andra kammaren, nr 401. 15
          </p>
          <p>
            tiken icke kan undgå att på lång sikt hämma utvecklingen både
            i tekniskt hänseende och beträffande framväxandet av ekonomiskt
            lämpliga driftfor- mer och därför leda till höjda trafikkostnader.
            Av vad som ovan framhållits synes framgå att det föreligger behov
            av en översyn av 1940 års förordning angående yrkesmässig trafik.
            Övergången från hästdrift till traktordrift har varit mycket markant
            inom jordbruket efter kriget. Vi ha för närvarande närmare 90
            000 traktorer inom landet. Inom jordbruket få dessa traktorer
            användas utan trafiktillstånd men däremot icke för skogsbruket.
            Jordbrukarna ha tidigare utfört flertalet av de korta skogstransporterna
            med hästar. Vid övergång till traktordrift kräves tillstånd för
            att få utföra samma arbete. Statens arbetsmarknads- styrelse har
            uppmärksammat detta förhållande och föreslagit, att bestäm- melserna
            om trafiktillstånd och dess tillämpande utan dröjsmål skola upp-
            tagas till omprövning med syfte att underlätta utnyttjandet av
            jordbruks- traktorer med flera dragfordon inom skogsbruket. 1946
            års kommitté för jordbrukets maskinhållning, statens biltrafiknämnd,
            Näringslivets trafik- delegation m. fl. ha varit inne på detta
            problem och anse, att de nuvarande bestämmelserna böra omarbetas
            eller upphävas. Det synes oss därför kunna ifrågasättas om inte
            på detta område redan nu kan beslutas om rätt för inne- havare
            av traktorer att använda dessa för skogskörslor utan särskilt
            trafik- tillstånd. Med stöd av vad som ovan anförts föreslås,
            1. att riksdagen hemställer hos Kungl. Maj:t om en över- syn av
            1940 års förordning angående yrkesmässig automo- biltrafik, 2.
            att riksdagen för sin del måtte besluta sådan ändring i 1940 års
            förordning angående yrkesmässig automobiltra- fik, att traktorer
            och andra dragfordon kunna användas för skogstransporter utan
            särskilt trafiktillstånd, samt 3. att uppdraga åt vederbörande
            utskott att utarbeta er- forderlig lagtext.
          </p>
          <p>
            Stockholm den 27 januari 1953.
          </p>
          <p>
            A. Widén. Sigfrid Löfgren.
          </p>
          <p>
            589107. Stockholm 1953. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
