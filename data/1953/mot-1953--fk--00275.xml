<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__275/mot_1953__fk__275-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 275. 3
          </p>
          <p>
            Nr 275.
          </p>
          <p>
            Av herrar Anderberg och Lodenius, angående vissa ändringar i
            villkoren för skattefri avsättning till pensionsstiftel- ser.
          </p>
          <p>
            Enligt gällande lagstiftning kan ett bolag erhålla avdrag för
            avsättning till pensionsstiftelse. Detta sker mången gång på så
            sätt att revers utfärdas av t. ex. ett familjebolag till en tillskapad
            stiftelse, som vanligen ej står under tillsyn, men att någon reell
            avsättning icke göres utan tillgångarna kvar- hålles i rörelsen.
            Om denna går omkull, saknas alltså säkerhet för full- görandet
            av pensionsförpliktelserna. även om kontant avsättning sker, utlånas
            medlen ofta omedelbart till företaget med samma konsekvenser.
            Taxeringsmyndigheterna söker visserligen vägra avdrag, då stiftelsen
            är alltför löslig eller pensionen skall utgå till aktieägare.
            I ett enmansbolag är ju emellertid ägaren i regel direktör och
            alltså anställd, varför det häv- das, att avdragsgill reversavsättning
            bör godtagas. Arrangemanget med egen stiftelse leder till ibland
            betydande skattelätt- nad, vilket förklarar, varför icke en för
            de anställda säkrare metod an- vändes. Det så att säga normala
            borde vara, att företaget antingen tecknade försäkringen i ett
            allmänt solitt pensionsförsäkringsföretag, exempelvis hos pensionsstyrelsen,
            varvid avdrag för premien utan vidare erhålles, eller att motsvarande
            belopp utbetalades till den anställde med skyldighet för denne
            att teckna och vidmakthålla motsvarande försäkring, varvid avdrag
            jämväl erhålles i första hand av bolaget och sedan även av den
            anställde. Genom att tillskapa en egen pensionsstiftelse möjliggöres
            däremot för företaget att dels erhålla avdrag för avsättningen
            och dels kvarhålla med- len i rörelsen genom att reversformen
            användes. För ett bolag innebär detta en icke ringa vinst genom
            inkomstens skattemässiga reducering och därav följande lägre skatt.
            Det rör sig nämligen ofta om mycket betydande belopp. Det vill
            därför synas som om reglerna för avdragsgill avsättning till mer
            eller mindre fria pensionsstiftelser behövde förtydligas och skärpas.
            Givetvis avses icke härmed att hinder skulle resas mot sådana
            pensions- stiftelser, dit avsättningen sker kontant eller med
            värdepapper utan möjlig- het att åter beröva stiftelsen de avsatta
            medlen och där förpliktelsen gent- emot de anställda är säkrad.
            Vi får alltså hemställa,
          </p>
          <pb facs="riksdagen-motions-pdf/data/1953/mot_1953__fk__275/mot_1953__fk__275-002.pdf"/>
          <p>
            Motioner i Första kammaren, nr 275—216.
          </p>
          <p>
            att riksdagen i skrivelse till Kungl. Maj:t måtte anhålla om
            snabb utredning av frågan om skattemässig avsättning till pensionsstiftelser
            och därefter snarast framlägga för- slag till om möjligt nästa
            års riksdag.
          </p>
          <p>
            Stockholm den 24 januari 1953.
          </p>
          <p>
            Rud. Anderberg. Gunnar Lodenius.
          </p>
          <p>
            Nr 276.
          </p>
          <p>
            Av herr Ohlsson, Ebbe, om ändrade bestämmelser rörande s. k.
            förvärvsavdrag vid beskattning av gift kvinna.
          </p>
          <p>
            (Lika lydande med motion i Andra kammaren, nr 208.) Stockholm
            den 27 januari 1953.
          </p>
          <p>
            Ebbe Ohlsson.
          </p>
        </div>
      </div>
    </body>
  </text>
</TEI>
