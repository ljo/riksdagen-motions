<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__297/mot_1953__fk__297-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Första kammaren, nr 297.
          </p>
          <p>
            Nr 297.
          </p>
          <p>
            Av herr Weiland m. fl., om rätt för sparbankerna att bedriva
            premiesparrörelse.
          </p>
          <p>
            De ekonomiska förhållandena i landet synes bli allt mer och mer
            kompli- cerade, och regleringar av olika slag anses vara nödvändiga
            för att någor- lunda rättvisa skall kunna skapas olika folkgrupper
            emellan. Att penning- politiken härvidlag intar en framskjuten
            plats torde ingen vid det här laget vilja förneka, och åtgärder,
            som på detta område vidtages, ingriper på ett mer eller mindre
            framträdande sätt i varje familjs och varje enskild persons livsföring.
            En fortlöpande och för de flesta kännbar penningvärdeförsäm- ring
            har under flera år ägt rum. Detta har inte utgjort någon stimulans
            för det enskilda sparandet, ty man har sagt sig: Om jag sparar
            en slant i dag, så har jag ingen garanti för att jag kan få igen
            den någorlunda ograverad till sitt värde i framtiden. Man är dock
            allmänt överens om att sparandet har en stor betydelse och sätter
            samhället och enskilda i stånd att göra vär- defulla insatser
            för hela folkets bästa genom det samlade kapital, som kan ställas
            till dess förfogande. Den sparpropaganda, som bedrivits här i
            landet, har säkerligen varit till gagn, men fråga är, om den haft
            tillräcklig effekt. Därom torde dock i varje fall meningarna vara
            ganska delade, och på de flesta håll är man nog av den uppfattningen,
            att nya argument och nya sparformer behövs för att i samhället
            behövligt kapital skall kunna hopsam- las. Detta är icke något
            som är särskilt utmärkande för vårt land. Samma problem har man
            i ett flertal andra länder, och åtskilliga åtgärder har på somliga
            håll vidtagits i syfte att främja det enskilda sparandet. En sådan
            åtgärd är det tyska premiesparandet, en kombination av sparande
            och lot- teri. Det första positiva beslutet i den riktningen fattades
            i augusti 1951, då banktillsyningsmyndigheterna i Tyskland beslöt
            rekommendera denna spar- form. Förslaget var sedan uppe till diskussion
            i olika instanser och blev av de flesta tillstyrkt. Från lotterimyndigheternas
            sida restes dock ett ganska hårt motstånd, men slutligen fann
            man även där lämpligt att gå med på saken, och den 1 januari 1952
            kunde premiesparandet påbörjas. De hittills vunna erfarenheterna
            är också sådana, att man anser sig ha all an- ledning att fortsätta
            på den inslagna vägen, även om man funnit sig böra vidtaga vissa
            justeringar i den ursprungliga uppläggningen. Med stöd av vad
            ovan anförts hemställes, att riksdagen måtte i skrivelse till
            Kungl. Maj:t anhålla, att Kungl. Maj:t må, om möjligt till innevarande
            års riks- dag, framlägga förslag till bestämmelser, enligt vilka
            landets sparbanker äger rätt att bedriva premiesparrörelse i huvud-
            sak efter de principer som gäller för det tyska premie-
          </p>
          <p>
            sparandet. Stockholm den 27 januari 1953. Hj. Weiland. Johan
            Sunne. B. A. Nilsson. R. Lundqvist. Birger Andersson. Ewald Johannesson.
          </p>
          <p>
            Emil Kihlströms Tryckeri A.-B. Stockholm 1953
          </p>
        </div>
      </div>
    </body>
  </text>
</TEI>
