<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__452/mot_1953__fk__452-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 452.
          </p>
          <p>
            -
          </p>
          <p>
            Nr 4352.
          </p>
          <p>
            Av herr Spetz m. fl., i anledning av Kungl. Maj:ts proposition
            med förslag till lag om ändrad lydelse av 76 $ kommu- nalskattelagen
            den 28 september 1928 (nr 370), m. m.
          </p>
          <p>
            I proposition nr 204 föreslår Kungl. Maj:t bl. a. att 145 $ 11
            mom. taxeringsförordningen ändras så, att ledamot av prövningsnämnd,
            som icke är befattningshavare i statens tjänst, äger att oavsett
            bostadsorten åtnjuta ett arvode om trettio kronor om dagen ävensom
            traktamente för natt enligt traktamentsklass 1 A i allmänna resereglementet.
            Förslaget innebär för ledamot bosatt å sammanträdesorten en höjning
            av ersättningen med 6 kronor per sammanträdesdag. För annan ledamot
            däremot föreslås en sänkning av 2 kronor per dag. Som ett slags
            kompen- sation härför föreslås, att traktamente för natt skall
            i förekommande fall kunna utgå. För tvådagarssammanträde skulle
            sålunda kunna utgå ersätt- ning med sammanlagt 75 kronor till
            ledamot, som utan att där vara bo- satt måste övernatta å sammanträdesorten,
            mot för närvarande 64 kronor. Att nuvarande arvode även för ledamot
            bosatt å sammanträdesorten i vissa fall medfört direkt ekonomisk
            uppoffring framgår av ett exempel från prövningsnämnden i Göteborg,
            där en ledamot, anställd i stadens tjänst, fått avstå av sina
            löneförmåner 37 kronor per dag. Även med den föreslagna höjningen
            kan sålunda förslaget icke anses tillfredsställande. Vid bedömande
            av ersättningens skälighet kan först en jämförelse gö- ras med
            den ersättning, som utgår till ledamot i länsbostadsnämnd eller
            lantbruksnämnd. Ledamot i dessa nämnder erhåller dels ett arvode
            per sammanträdesdag av 20 kronor, dels traktamente, som i regel
            uppgår till 20 kronor, summa 40 kronor per sammanträdesdag. Det
            torde icke kunna göras gällande, att ledamotskap av prövningsnämnd
            är mindre ansvars- fullt eller mindre arbetskrävande än ovan nämnda.
            Tvärtom kräver ledamotskap av prövningsnämnden inläsning på förhand
            av vissa vid sammanträdet förekommande ärenden, en inläsning som
            i regel sker utom sammanträdena och alltså utan ersättning. Vi
            anser sålunda, att ersättningen till ledamot av prövningsnämnd
            bör utgå med högre belopp än vad som beredes ledamot i ovan angivna
            m. fl. nämnder. Tvenne vägar kan därvid tänkas, den ena att arvodet
            höjes, vilket ur andra synpunkter kanske ej är lämpligt, den andra
            att traktamente ut- går även för sammanträdesdag.
          </p>
          <pb facs="riksdagen-motions-pdf/data/1953/mot_1953__fk__452/mot_1953__fk__452-002.pdf"/>
          <p>
            Motioner i Första kammaren, nr 452. På grund av vad ovan anförts
            hemställer vi, att riksdagen må med ändring av Kungl. Maj:ts förslag
            i denna del besluta att traktamente för sammanträdesdag skall
            utgå till ledamot i fastighetsprövningsnämnd och prövningsnämnd.
            Stockholm den 15 april 1953.
          </p>
          <p>
            Gunnar Spetz.
          </p>
          <p>
            L. Franzon. Gunnar Lodenius. Patrick Nilsson.
          </p>
          <p>
            Alfa Boktr., Stockholm 1953
          </p>
        </div>
      </div>
    </body>
  </text>
</TEI>
