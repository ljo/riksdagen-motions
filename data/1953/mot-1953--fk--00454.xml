<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__454/mot_1953__fk__454-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 454.
          </p>
          <p>
            Nr 454.
          </p>
          <p>
            Av herr Weiland m. fl., i anledning av Kungl. Maj:ts proposition
            med förslag till lag angående ändrad lydelse av 15 $ lagen den
            6 juni 1930 (nr 252) om kommunalstyrelse i stad, m. m.
          </p>
          <p>
            I Kungl. Maj:ts proposition nr 185 föreslås ändrade regler för
            kommu- ners indelning i valkretsar. Enligt propositionen skall
            reglerna ändras så att den hittillsvarande obligatoriska skyldigheten
            för kommun med mer än 10 000 invånare att företaga indelning i
            valkretsar förändras till en fakul- tativ rättighet utom för städer
            med mer än 40 000 invånare, för vilka den obligatoriska regeln
            föreslås stå kvar. För kommuner med befolkningstal understigande
            10 000 föreslås en relativt restriktiv regel. Endast om till följd
            av kommunens särskilt betydande utsträckning eller liknande för-
            hållanden synnerliga skäl föreligger, må valkretsindelning äga
            rum där. För indelning av kommun i flera valkretsar har under
            den förut förda debatten åberopats i huvudsak följande skäl, vilka
            i viss mån åberopas ännu: 1. Valkretsindelning har ansetts nödvändig
            av valtekniska skäl (för att underlätta röstavgivningen). 2. Valkretsindelningen
            är nödvändig för att möjliggöra representation för skilda lokala
            intressen. 3. I kommuner med mycket stort antal fullmäktige skulle
            slopandet av valkretsindelningen nödvändiggöra alltför långa kandidatlistor,
            vil- ket dessutom skulle skjuta undan det personliga momentet
            i val- akten. Av de tre här refererade skälen till förmån för
            kommuns indelning i val- kretsar synes oss endast det sist anförda
            vara av sådan vikt, att det kan tillmätas praktisk betydelse.
            Sedan indelning i valdistrikt införts, är — såsom valsättsutredningen
            påpekat — valkretsindelningen icke nödvän- dig för att underlätta
            röstavgivningen. Vad sedan gäller den ännu stund- om åberopade
            hänsynen till de lokala intressena inom en kommun, för vilkas
            tillgodoseende valkretsindelningen skulle vara nödvändig, synes
            oss detta skäl till sitt praktiska värde vara icke sällan betydligt
            över- drivet. Vad valsättsutredningen i detta sammanhang anför,
            må här citeras:
          </p>
          <p>
            För att valkretsarna skola tjäna sitt syfte, särskilt att låta
            de lokala intressena komma till uttryck, måste förutsättas att
            kretsarna utgöra
          </p>
          <pb facs="riksdagen-motions-pdf/data/1953/mot_1953__fk__454/mot_1953__fk__454-002.pdf"/>
          <p>
            Motioner i Första kammaren, nr 454. 5
          </p>
          <p>
            efter ortens förhållanden naturliga enheter. Ofta erbjuda sig
            emellertid knappast några möjligheter att inom en kommun anordna
            lämpliga val- kretsar, och detta icke minst i städerna och andra
            tätorter med samman- trängd befolkning. Inom det begränsade området
            för en kommun finnas vanligen inga sådana skiljelinjer att utpräglade
            särintressen föreligga för olika delar av området. Särskilt i
            städerna äro stora delar av befolkningen med hänsyn till bostad
            och verksamhet ej ensidigt knutna till en bestämd del av samhället.
            Över huvud taget ha den ökade befolkningstätheten, de förbättrade
            kommunikationerna och befolkningens allt större rörlighet kraftigt
            bidragit till att bryta isoleringen mellan skilda orter liksom
            inom dessa, i den mån sådana tidigare förekommit. Även med beaktande
            av tillkomsten av de nya storkommunerna torde det därför numera
            ofta icke vara lika naturligt som tidigare att uppdela en kommun
            i valkretsar. Vis- serligen göra sig i många kommuner — främst
            de till folkmängden eller ytvidden särskilt betydande — olika
            lokala intressen alltjämt märkbara. Gränsdragningen mellan kretsarna
            kan dock endast i särskilda fall när- mare anpassas därefter.
            Utredningens påpekande, att valkretsindelningen kan få den verkan,
            att lokala tvistefrågor överdimensioneras på bekostnad av en samlad
            kommu-
          </p>
          <p>
            nalpolitik, förtjänar också att understrykas.
          </p>
          <p>
            Ingen tvekan torde råda om — såsom även utredningen framhållit
            — att i sådana fall, där olika lokala intressen finns inom området
            för en kommun, dessa vanligen kan vinna erforderligt beaktande
            vid valen utan stöd av en valkretsindelning, nämligen antingen
            genom det s. k. flerlist- systemet eller eljest vid uppgörande
            av partiernas kandidatlistor.
          </p>
          <p>
            Till de här närmast anförda synpunkterna, vilka väsentligt reducerar
            det praktiska värdet av de här berörda skälen för valkretsuppdelning,
            bör så läggas den omständighet som enligt en allmänt omfattad
            mening tyd- ligast talar mot valkretsuppdelning vid ifrågavarande
            val, nämligen val- kretsindelningens förryckande inverkan på mandatfördelningen
            mellan partierna. Att valkretsindelningen på ett oförmånligt sätt
            inverkat på den proportionellt riktiga mandatfördelningen har
            klart dokumenterats av valsättsutredningen. Sammanlagt skulle
            således icke mindre än 77 man- dat enligt en av utredningen redovisad
            beräkning ha på detta sätt blivit ”felplacerade” vid 1950 års
            stadsfullmäktigeval. Principiellt står det oss av ovan anförda
            skäl klart, att vid de val som det här är fråga om — val av stads-,
            kommunal- och kyrkofullmäktige — bör valet helst förrättas med
            kommunen som en enda valkrets. Vi vill dock, som förut antytts,
            inte bestrida att det av praktiska skäl i vissa fall kan vara
            befogat att företaga en indelning av kommunen i valkretsar. Detta
            gäller sådana kommuner där ett större antal fullmäktige (mer än
            40) skall väljas. Här kan det för att undvika alltför långa kandidatlistor,
            vilka i extrema fall kan tänkas behöva upptaga upp emot ett 70-tal
            namn,
          </p>
          <pb facs="riksdagen-motions-pdf/data/1953/mot_1953__fk__454/mot_1953__fk__454-003.pdf"/>
          <p>
            6 Motioner i Första kammaren, nr 454.
          </p>
          <p>
            och för att så långt möjligt tillvarataga även det personliga
            momentet i valakten, vara naturligt att en valkretsindelning sker.
            Utifrån denna uppfattning synes det oss onödigt att fastlägga
            en tving- ande regel om valkretsindelning. Liksom utredningen
            utgår vi från att kommunerna med anledning av de skiftande förhållandena
            bör beredas största möjliga frihet att vid behov kunna få till
            stånd en valkretsindel- ning utan att tvingas därtill, när verkligt
            skäl till uppdelning saknas. Man bör kunna förutsätta att i sådana
            kommuner — det gäller nästan uteslu- tande endast de allra största
            städerna — där en valkretsindelning av ovannämnda praktiska skäl
            är befogad, kommer en indelning i valkretsar till stånd av kommunalt
            initiativ. Vi kan således inte tillstyrka departe- mentschefens
            förslag, att den tvingande regeln om valkretsindelning skall bibehållas
            för städer med mer än 40 000 invånare.
          </p>
          <p>
            Redan med nu gällande bestämmelser är det möjligt att välja upp
            till 40 fullmäktige i en kommun utan valkretsuppdelning. Detta
            fullmäktige- val motsvarar en högsta befolkningssiffra av 20000
            invånare. Det synes oss då mest naturligt att föreskriva att i
            kommun med befolkning under 20 000 invånare valkretsuppdelning
            inte må ske utan synnerliga skäl med hänsyn till ortens betydande
            utsträckning eller liknande förhållanden samt att kommuner med
            mer än 20 000 invånare bör få rätt men inte vara skyldiga att
            företaga indelning i valkretsar. Fördelarna med här angivna förslag
            kan sammanfattas i följande: 1. De nu rådande olägenheterna, särskilt
            i fråga om mandatens fördel- ning mellan partierna eller mellan
            olika fraktioner av samma parti, som är förenade med bestämmelsen
            om obligatorisk valkretsindel- ning av kommunerna, så snart deras
            folkmängd överstiger 10 000, försvinner. 2. Kommunerna beredes
            största möjliga frihet att efter skiftande lo- kala förhållanden
            vid behov få till stånd indelning i valkretsar utan att tvingas
            därtill. 3. Genom att fastställa skiljelinjen mellan kommuner,
            som icke utan särskilt tvingande skäl bör indelas i valkretsar,
            och sådana, där val- kretsindelning må förekomma, vid befolkningstalet
            20 000 vinnes en naturlig anknytning till reglerna för antalet
            fullmäktige. Vid detta befolkningstal går gränsen för ett högsta
            fullmäktigeantal av 40. Val av mindre antal än 40 kan utan tekniska
            olägenheter förrättas med kommunen som en valkrets.
          </p>
          <p>
            Med stöd av det ovan anförda hemställes,
          </p>
          <p>
            att riksdagen med ändring av vad Kungl. Maj:t föresla- git i
            proposition nr 185 måtte för sin del antaga följande
          </p>
          <pb facs="riksdagen-motions-pdf/data/1953/mot_1953__fk__454/mot_1953__fk__454-004.pdf"/>
          <p>
            . Motioner i Första kammaren, nr 454. 7
          </p>
          <p>
            1) Förslag till Lag
          </p>
          <p>
            angående ändrad lydelse av 15 $ lagen den 6 juni 1930 (nr 252)
            om kom- munalstyrelse i stad. Härigenom förordnas, att 15 $ lagen
            den 6 juni 1930 om kommunalsty- relse i stad") skall erhålla ändrad
            lydelse på sätt nedan angives.
          </p>
          <p>
            15 $.
          </p>
          <p>
            För val av stadsfullmäktige må stad med mera än 20 000 invånare
            inde- las i valkretsar. Annan stad må ej indelas i valkretsar,
            såframt icke till följd av stadens särskilt betydande utsträckning
            eller liknande förhål- landen synnerliga skäl föreligga. Valbarhet
            är ej inskränkt inom valkrets. Vid valkretsindelning — — — — särskilda
            valkretsarna. Om indelning — — — — i tillämpning.
          </p>
          <p>
            Denna lag träder i kraft den 1 juli 1953.
          </p>
          <p>
            2) Förslag till Lag
          </p>
          <p>
            angående ändrad lydelse av 34 $ lagen den 6 juni 1930 (nr 251)
            om kom- munalstyrelse på landet. Härigenom förordnas, att 34 $
            lagen den 6 juni 1930 om kommunalsty- relse på landet skall erhålla
            ändrad lydelse på sätt nedan angives.
          </p>
          <p>
            34 $. För val av kommunalfullmäktige må kommun med mera än 20
            000 in- vånare indelas i valkretsar, där så befinnes lämpligt.
            Annan kommun må ej indelas i valkretsar, såframt icke till följd
            av kommunens särskilt be- tydande utsträckning eller liknande
            förhållanden synnerliga skäl föreligge därtill. Valbarhet är ej
            inskränkt inom valkrets. Vid valkretsindelning — — — — särskilda
            valkretsarna. Om indelning — — — — i tillämpning.
          </p>
          <p>
            Denna lag träder i kraft den 1 juli 1953.
          </p>
          <p>
            1) Senaste lydelse se 1932: 266.
          </p>
          <pb facs="riksdagen-motions-pdf/data/1953/mot_1953__fk__454/mot_1953__fk__454-005.pdf"/>
          <p>
            8 Motioner i Första kammaren, nr 454.
          </p>
          <p>
            3) Förslag till Lag angående ändrad lydelse av 31 $ lagen den
            6 juni 1930 (nr 259) om för- samlingsstyrelse. Härigenom förordnas,
            att 31 $ lagen den 6 juni 1930 om församlings- styrelse skall
            erhålla ändrad lydelse på sätt nedan angives.
          </p>
          <p>
            31 $.
          </p>
          <p>
            För val av kyrkofullmäktige må församling med mera än 20 000
            invå- nare indelas i valkretsar, där så befinnes lämpligt. Annan
            församling må ej indelas i valkretsar, såframt icke till följd
            av församlingens särskilt betydande utsträckning eller liknande
            förhållanden synnerliga skäl före- ligga därtill. Vid val av fullmäktige
            för kyrklig samfällighet skall dock varje i samfälligheten ingående
            församling eller del av församling utgöra en valkrets. Valbarhet
            är ej inskränkt inom valkrets. Vid valkretsindelning — — — — eller
            stadsfullmäktigeval. Om indelning — — — — i tillämpning.
          </p>
          <p>
            Denna lag träder i kraft den 1 juli 1953.
          </p>
          <p>
            Stockholm den 21 april 1953.
          </p>
          <p>
            Hj. Weiland.
          </p>
          <p>
            John Björck. B. A. Nilsson. R. Lundqvist.
          </p>
        </div>
      </div>
    </body>
  </text>
</TEI>
