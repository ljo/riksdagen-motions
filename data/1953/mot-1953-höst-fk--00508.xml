<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953_höst_fk__508/mot_1953_höst_fk__508-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 508. 15
          </p>
          <p>
            Nr 508.
          </p>
          <p>
            Av herr Nilsson, Patrick, m. fl., i anledning av Kungl. Maj:ts
            pro- position med förslag till kommunallag m. m.
          </p>
          <p>
            I Kungl. Maj:ts proposition nr 210 med förslag till kommunallag
            m. m. upptager 16 $ i förslaget till kommunallag bestämmelser
            om att fullmäk- tig ej äger deltaga i behandling av vissa ärenden
            enligt följande: ”Full- mäktig må ej deltaga i behandling av ärende
            som personligen rör honom eller hans hustru, föräldrar, barn eller
            syskon.” I det av kommunallagskommittén avgivna förslaget hade
            motsvarande stycke i 16 $ utformats sålunda: ”Fullmäktig må ej
            deltaga i behandling av ärende, som personligen rör honom eller
            någon honom närstående, som sägs i 4 kap. 13 $ 2 rättegångsbalken
            om jäv emot domare.” Den pre- cisering, som propositionens förslag
            i jämförelse härmed innebär, anser vi vara värdefull. Men såsom
            lagtexten utformats i Kungl. Maj:ts för- slag, uppfyller den icke
            till fyllest kravet på klarhet och konsekvens. Ifrågavarande paragraf
            i lagförslaget lämnar nämligen ingen klarhet om att kvinnlig ledamot
            av fullmäktige ej må deltaga i behandling av ärende, som rör hennes
            make. Då 16 $ självfallet måste innefatta bestämmelser även i
            fall av ovannämnda karaktär, är det enligt vår uppfattning nöd-
            vändigt, att lagtexten preciseras i enlighet härmed. Vi föreslår
            därför, att ifrågavarande stycke av 16 $ ändras enligt följande:
            ”Fullmäktig må ej deltaga i behandling av ärende, som personligen
            rör honom eller henne eller hans eller hennes make eller maka,
            föräldrar, barn eller syskon.” Vi vill vidare framhålla betydelsen
            av att så god kontakt som möjligt upprätthålles mellan kommunens
            styrelse och representantförsamling. Ordföranden i kommunens styrelse
            kan ju, även om han inte är ledamot av fullmäktige, närvara vid
            fullmäktiges sammanträden och därigenom ingående följa arbetet
            i fullmäktige. Fullmäktiges ordförande har emel- lertid icke motsvarande
            möjlighet att följa arbetet i kommunens styrelse. Enligt vad vi
            har oss bekant, har det i vissa fall förekommit, att fullmäk-
            tiges ordförande underrättas om kommunalnämnds sammanträden och
            därmed fått tillfälle att närvara vid desamma, men detta har långt
            ifrån varit någon allmän regel. Enligt vår uppfattning är det
            emellertid önsk- värt, att fullmäktiges ordförande eller vice
            ordförande, då denne fungerar som ordförande, erhåller lagstadgad
            rätt att närvara vid sammanträde med kommunens styrelse. Genom
            en sådan ordning skulle tryggas, att
          </p>
          <pb facs="riksdagen-motions-pdf/data/1953/mot_1953_höst_fk__508/mot_1953_höst_fk__508-002.pdf"/>
          <p>
            16 Motioner i Första kammaren, nr 508.
          </p>
          <p>
            fullmäktiges ordförande alltid kan hålla sig väl informerad om
            arbetet i kommunens styrelse. Fullmäktiges ordförande eller i
            förekommande fall vice ordförande skulle därmed få samma rätt
            att närvara vid styrelsens sammanträden, som nu enligt 36 $ i
            det föreliggande förslaget skall till- komma suppleanterna i kommunens
            styrelse. Vi föreslår därför, att i 36 $ ett stadgande härom införes
            enligt följande: ”Vad ovan sagts om supple- ants rätt att närvara
            vid styrelsens sammanträden och om underrättelse om tid för sammanträde
            må även gälla för fullmäktiges ordförande eller vice oräförande,
            då denne fungerar som ordförande.” Med stöd av vad som ovan anförts
            får vi hemställa, att riksdagen vid behandling av Kungl. Maj:ts
            proposi- tion nr 210 i enlighet med motionens syfte måtte besluta
            fastställa följande lydelse: 1) av 16 $ av kommunallagen: ”Fullmäktig
            må ej deltaga i behandling av ärende, som personligen rör honom
            eller henne eller hans eller hennes make eller maka, föräldrar,
            barn eller syskon. Om hinder att deltaga i val — — — — stadgas
            i 63 $ andra stycket.” 2) av 36 $ av kommunallagen:
          </p>
          <p>
            ”Suppleanterna i kommunens styrelse — — — utsetts vid proportionella
            val. Suppleant äger rätt — — — om tid för sammanträde.
          </p>
          <p>
            Vad ovan sagts om suppleants rätt att närvara vid sty- relsens
            sammanträden och om underrättelse om tid för sammanträde må även
            gälla för fullmäktiges ordförande eller vice ordförande, då denne
            fungerar som ordförande.”
          </p>
          <p>
            Stockholm den 20 oktober 1953.
          </p>
          <p>
            Patrick Nilsson. Ivar Nilzon. Gunnar Lodenius.
          </p>
          <p>
            Alfa Boktryckeri, Stockholm 1953
          </p>
        </div>
      </div>
    </body>
  </text>
</TEI>
