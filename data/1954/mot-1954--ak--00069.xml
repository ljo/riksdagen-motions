<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__69/mot_1954__ak__69-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 69. 11
          </p>
          <p>
            Nr 69.
          </p>
          <p>
            Av herrar Senander och Holmberg, angående upphävande av be- slut
            om införande av s. k. pensioneringsperioder för personal i civil
            statstjänst.
          </p>
          <p>
            1951 års riksdag beslutade som bekant, att s. k. pensioneringsperioder
            skulle införas för personal i civil statstjänst. Detta innebar
            rätt för statstjä- nare att kvarstå i tjänst sedan den undre pensioneringsgränsen
            uppnåtts. Det skulle vara befattningshavarnas sak att själva avgöra,
            huruvida de ville kvarstå i tjänst eller avgå då de uppnått den
            tidigare gällande pensions- åldern. Motiveringen var huvudsakligen
            av arbetsmarknadspolitisk art. Vid tid- punkten för beslutet rådde
            brist på arbetskraft. Den dåliga betalningen i statstjänst åstadkom
            stora rekryteringssvårigheter. Åtskilliga befattnings- havare
            lämnade statstjänsten och sökte sig till mera lönande verksamhets-
            områden. I stället för att beträda den naturliga vägen att göra
            lönerna i statstjänst någorlunda konkurrenskraftiga med lönerna
            i den allmänna ar- betsmarknaden sökte man komma över svårigheterna
            genom att föreslå ett kvarhållande av den äldre arbetskraften
            utöver fastställd pensionsålder, givetvis i medvetande om att
            de låga pensionerna skulle fresta till kvarstå- ende i tjänst.
            Den kommunistiska gruppen yrkade i motion 612 i andra kammaren
            av- slag på propositionen i frågan. Därvid åberopades såväl principiella
            som praktiska skäl mot anordningen. Den principiella invändningen
            bestod däri, att statstjänarorganisationerna sedan gammalt fört
            en oavbruten kamp för en sänkning av pensionsåldrarna och rest
            motstånd mot ett kvarstående i tjänst utöver pensionsåldern. Ur
            praktisk synpunkt var förslaget förkast- ligt därför att det försämrade
            de redan förut dåliga befordringsmöjlighe- terna för den yngre
            personalen, varjämte såväl statsverket som allmänheten kunde utsättas
            för vissa risker (exempelvis vid trafikföretagen genom min- skad
            säkerhet) på grund av ett förlängt utnyttjande av den äldre arbets-
            kraften. Slutligen anfördes gentemot de arbetsmarknadspolitiska
            motiven att ett omslag i konjunkturerna med riklig tillgång på
            arbetskraft skulle föra till det resultatet, att den yngre arbetskraften
            ställdes på gatan medan äldre pensionsmässiga befattningshavare
            kvarstod i tjänst. Denna situation har nu inträtt. Redan har avskedanden
            skett vid S. J., och nya sådana planeras. De företas under namn
            av ”rationalisering”, vilket emellertid inte förändrar det faktum,
            att arbetslöshet inträder. Det är frestande att här närmare gå
            in på en analys av vad man vid S. J. betecknar som rationalisering,
            men det kan lämpligen anstå till ett annat tillfälle. Så
          </p>
          <pb facs="riksdagen-motions-pdf/data/1954/mot_1954__ak__69/mot_1954__ak__69-002.pdf"/>
          <p>
            12 Motioner i Andra kammaren, nr 69.
          </p>
          <p>
            mycket bör dock sägas, att ”rationaliseringen” vid S. J. innebär
            ökad hets i arbetet och en avsevärd nedprutning av säkerhetskraven
            i trafiken. Även vid andra statsverk planeras indragningar och
            permitteringar, bland annat vid telegrafverket, som förutser att
            på grund av minskade investe- ringsanslag avskeda cirka 400 man.
            Detta hotfulla läge inom statens egna verk bör utgöra det starkaste
            skäl till en omprövning av beslutet beträffande pensioneringsperioder
            för stats- personalen. Det kan inte vara förenligt med statens
            intressen att låta den unga arbetskraften drivas ut i arbetslöshet
            medan pensionsberättigade äldre befattningshavare kvarstår i tjänst.
            Med hänvisning till vad som här anförts hemställes, att riksdagen
            måtte besluta upphäva sitt den 16 maj 1951 fattade beslut om införande
            av s. k. pensioneringsperioder för personal i civil statstjänst
            och att de fasta pensions- åldrar, som bestod före nämnda beslut,
            skall gälla.
          </p>
          <p>
            Stockholm den 20 januari 1954.
          </p>
          <p>
            Knut Senander. Helmer Holmberg.
          </p>
        </div>
      </div>
    </body>
  </text>
</TEI>
