<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__190/mot_1954__ak__190-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 190.
          </p>
          <p>
            Nr 190.
          </p>
          <p>
            Av fru Nilsson m. fl., om byggande av bro mellan Alnön och fastlandet.
          </p>
          <p>
            Sedan riksdagen senast behandlade frågan om broförbindelse mellan
            Alnön och fastlandet har en ny situation uppkommit, som enligt
            under- tecknades mening ger anledning att ånyo pröva denna fråga.
            De farhågor som uttalades i en tidigare motion, nr 328/1953, för
            ned- läggande av ytterligare industrier på ön till följd av de
            otillfredsställande förbindelserna med fastlandet har tyvärr besannats.
            I dagarna har således meddelats att två betydelsefulla företag
            på Alnön, Karlsviks sågverk och Hovids barktrumma, skall nedläggas
            inom kort. Det kommer att få till följd, att arbetskraftssituationen
            på ön, som kännetecknas av att över 100 arbetare för närvarande
            stämplar arbetslösa, avsevärt förvärras. Angelägenhetsgraden av
            brobygget framgår bl. a. av att de petitionslistor i frågan, som
            nyligen cirkulerat på ön, samlat nära hela den vuxna befolk- ningens
            namnunderskrifter. Ett beslut om brobygge skulle sannolikt bli
            en vändpunkt i öns industriella utveckling och förmå företag,
            som hållit sig borta på grund av de otillfredsställande fastlandsförbindelserna,
            att för- lägga sin tillverkning till ön. Ett beslut om brobygge
            skulle vidare, genom att tillfartsvägarna vid de blivande brofästena
            skulle kunna påbörjas redan nu, i hög grad lätta arbetskraftssituationen
            på ön. Som ytterligare skäl för att brobygget bör beslutas av
            årets riksdag kan anföras, att det ju är avsikten att under 1954
            göra en översyn av väg- och brobyggnadsprojekt, som kan beräknas
            komma till stånd under åren efter 1956. Ett positivt ställningstagande
            i den här berörda brofrågan, som utan tvekan kan betecknas som
            livsnerven för Alnön och dess befolkning, skulle innebära, att
            brobygget från början kunde inarbetas i den nya flerårsplanen.
            Hänvisande till ovan anförda synpunkter hemställes, att riksdagen
            måtte besluta om byggandet av bro mellan Alnön och fastlandet,
            samt att i skrivelse till Kungl. Maj:t hemställa om förslag till
            erforderligt investeringsanslag för påbörjande av vissa för- beredande
            arbeten under budgetåret 1954/55.
          </p>
          <p>
            Stockholm i januari 1954.
          </p>
          <p>
            Gerda Nilsson. H. Hagberg. Helmer Holmberg.
          </p>
        </div>
      </div>
    </body>
  </text>
</TEI>
