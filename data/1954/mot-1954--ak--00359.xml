<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__359/mot_1954__ak__359-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 359. 3
          </p>
          <p>
            Nr 359.
          </p>
          <p>
            Av herr Adolfsson m. fl., om en allmän översyn av den stat- liga
            förvaltningen i rationaliseringssyfte.
          </p>
          <p>
            Statens utgifter har under senare år ökats i betydande utsträckning,
            så- väl absolut som relativt. För budgetåret 1938/39 utmynnade
            driftbudgeten å riksstaten i en utgiftssumma på 1 294 milj. kronor,
            år 1944/43 var mot- svarande summa 4 103 milj. kronor, år 1949/50
            5 002 milj. kronor och för budgetåret 1954/55 beräknas enligt
            statsverkspropositionen statens utgifter å driftbudgeten till
            8 517 milj. kronor. Till en jämförelse må här anges mot- svarande
            siffror över nationalinkomsten. År 1938/39 utgjorde bruttonatio-
            nalinkomsten 11 960 milj. kronor, år 1945 19500 milj. kronor,
            år 1950 29 210 milj. kronor och för år 1954 beräknas bruttonationalprodukten
            uppgå till 44 800 milj. kronor. Det skall med tillfredsställelse
            konstateras att den utvidgning av den statliga verksamheten, som
            ligger bakom denna utgiftsökning, medfört avse- värda förbättringar
            och nödvändiga sociala reformer av betydelse för hela folket.
            Men det synes även ostridigt att statsapparatens ansvällning gått
            i snabbare takt än ökningen av resurserna. Förvaltningsapparaten
            i vårt land har så småningom vuxit till en omfattning, som tyder
            på viss överorganisa- tion. När nya uppgifter framträtt för den
            statliga verksamheten, har nya ämbetsverk ofta skapats för deras
            handläggning. Undan för undan har stats- apparaten lappats på
            och ökats. Den sålunda genom sekler pålappade stats- apparaten
            synes icke i sin helhet ha blivit föremål för allvarligare försök
            till anpassning till den moderna tidens krav och möjligheter.
            I nuvarande läge, då skattetrycket måste sägas vara hårt, är det
            enligt vår uppfattning angeläget att söka åstadkomma en rationalisering
            av statsapparaten, så att om möjligt en effektivisering av statsförvaltningen
            kan uppnås och därmed också besparingar, vilka kan öppna vägen
            för skattesänkningar liksom för utvidgad social reformverksamhet.
            Givetvis har frågan om en effektivisering av statsförvaltningen,
            den civila såväl som den militära, vid upprepade tillfällen varit
            föremål för riksdagens uppmärksamhet. År 1944 inrättades t. ex.
            statens organisationsnämnd, vars verksamhet bedrives inom två
            avdelningar, en civil och en militär. Nämn- den har bl. a. att
            utföra systematiska organisationsundersökningar inom statliga
            verk samt att över huvud taget bedriva rådgivande verksamhet i
            syfte att effektivisera förvaltningsarbetet. De försök som hittills
            gjorts att uppnå en förenkling och effektivisering av statsapparaten
            kan emellertid icke sägas ha krönts med någon större framgång.
          </p>
          <pb facs="riksdagen-motions-pdf/data/1954/mot_1954__ak__359/mot_1954__ak__359-002.pdf"/>
          <p>
            4 Motioner i Andra kammaren, nr 359.
          </p>
          <p>
            Åtskilliga brister i förvaltningseffektiviteten har framträtt
            under senare tid. Av statsrevisorernas berättelse synes varje
            år ha framgått att åtskillig kritik kan riktas mot förvaltningen
            ur denna synpunkt. I sin senaste be- rättelse riktade statsrevisorerna
            sålunda bl. a. uppmärksamheten på en mindre tillfredsställande
            ordning inom den militära förvaltningen, och vid fjolårets riksdag
            underströk statsutskottet t. ex. i samband med behand- lingen
            av bosättningslåneverksamheten nödvändigheten av bättre samar-
            bete och bättre kommunikationer skilda offentliga myndigheter
            emellan. Det synes också böra understrykas att ärendenas behandling
            i ämbets- verken lämnar åtskilligt att önska ur rationalitets-
            och effektivitetssyn- punkt. Ett ärende får ofta under handläggningen
            passera flera olika led i ämbetsverket innan ett avgörande träffas.
            Det synes förekomma att veder- börande tjänstemän vid föredragningen
            av ärende har att lita till uppgifter, som han erhåller i tredje
            och fjärde hand. En sådan handläggning kanske i vissa fall kan
            vara nödvändig och ändamålsenlig. Men så torde i regel icke vara
            fallet. Likaså kan man ifrågasätta huruvida ett ärende, som måste
            gå trappstegsvis genom olika myndigheter, alltid blir föremål
            för rationell handläggning och utredning. Ett sådant ärendes handläggning
            betyder ofta en onödigt omständlig procedur genom olika myndigheter.
            Det må i detta sammanhang även erinras om att statsutskottet vid
            fjolårets riksdag bl. a. uttalade, att frågan om en begränsning
            och ett mer rationellt ordnande av den statliga tillämpningsapparaten
            borde ägnas ökad uppmärksamhet. Betydande förenklingar och därmed
            större effektivitet bör kunna vinnas i de statliga institutionernas
            inre organisation. Men det synes oss vara av ännu större betydelse
            att inom statsförvaltningen, den civila såväl som den militära,
            de olika verkens arbetsuppgifter väges mot varandra. Det bör un-
            dersökas om icke på vissa områden en sammanslagning kan ske. Ur
            eko- nomisk och rationell synpunkt torde sammanförande eller centralisering
            av vissa verk och inrättningar samt av deras arbetsuppgifter eller
            delar därav kunna medföra betydande fördelar samt avsevärt större
            möjligheter att ekonomiskt och rationellt utnyttja moderna organisationsformer
            och mo- dernare bokföring (hålkort etc.). Som ett exempel synes
            här bl. a. kunna nämnas statens till ett 70-tal upp- gående lånefonder,
            vilkas förvaltning nu är spridd på ett flertal institutio- ner.
            Strävandena att uppnå en förenkling och effektivisering av förvalt-
            ningen måste — såsom vi i det föregående antytt — i vissa avseenden
            syfta till en centralisering. I åtskilliga andra fall bör emellertid
            stora fördelar kunna vinnas genom delegering eller decentralisering
            av beslutanderätt. Delegering av beslutanderätt från högre till
            lägre befattningshavare bör i ökad utsträckning kunna äga rum.
            Åtskilliga ärendegruppers handläggning bör kunna flyttas från
            centralt organ till organ på länsstadiet eller annan institution,
            alltså även kommunala sådana. Genom en sådan decentralise- ring
            skulle statsapparaten i betydande utsträckning kunna avlastas
            tids- ödande arbetsuppgifter.
          </p>
          <pb facs="riksdagen-motions-pdf/data/1954/mot_1954__ak__359/mot_1954__ak__359-003.pdf"/>
          <p>
            Motioner i Andra kammaren, nr 359. 5
          </p>
          <p>
            Vad särskilt den militära förvaltningen beträffar bör det understrykas,
            att utvecklingen under senare tid synes motivera att en översyn
            företages. Ökningen av materielmängderna liksom under senare tid
            av införda krigs- förbandsvisa repetitionsövningar har ställt
            den militära förvaltningen inför arbetsuppgifter, som otvivelaktigt
            torde kräva bättre avfattning än som hittills kunnat ske. Det
            torde också kunna ifrågasättas, om materiella och personella resurser
            inom försvarsorganisationen verkligen tillvaratages på ett tillfredsställande
            sätt. Det synes oss riktigt att av den statliga verksamheten kräva
            så god ratio- nalitet som möjligt. En ytterligare ansvällning
            av statsapparaten synes oss leda fram till en alltmer kostnadskrävande
            byråkrati. Det bör i detta sam- manhang understrykas, att stora
            statsutgifter alltid måste ha en i viss mån inflationsdrivande
            karaktär. I våra dagars samhälle måste helt naturligt den statliga
            verksamheten vara av betydande omfattning, och det kan för- utsättas
            att densamma för framtiden kommer att öka ytterligare. Därmed
            skärpes också kravet på effektivitet och rationalitet. Genom en
            sådan effek- tivisering av statsförvaltningen, som vi åsyftar,
            skulle behovet av ämbets- verk och tjänstemän kunna minskas. Vi
            vill härvid samtidigt understryka, att en sådan utveckling skulle
            öka statens möjligheter att för sina tjänste- mäns vidkommande
            hålla ett löneläge, som erbjöde bättre möjligheter till konkurrens
            med det enskilda näringslivet. Enligt vad vi ovan anfört synes
            det oss nödvändigt, att statsförvalt- ningen, den civila såväl
            som den militära, nu blir föremål för en allmän. översyn i syfte
            att åstadkomma förenkling och effektivisering. Riktpunk- ten måste
            härvid vara att söka åstadkomma en organisation, som i ratio-
            nalitet och effektivitet kan jämföras med vad som förekommer inom
            nä- ringslivet. Det kan härvid ifrågasättas om inte statens organisationsnämnd
            borde omorganiseras på sådant sätt, att sakkunskap från förvaltningen
            inom näringslivet där på ett bättre sätt kunde tillgodogöras.
          </p>
          <p>
            Med anledning av vad som ovan anförts får vi hemställa, att riksdagen
            måtte besluta att i skrivelse till Kungl. Maj:t anhålla om en
            allmän översyn av förvaltningen, den civila såväl som den militära,
            i överensstämmelse med motionens syfte. Stockholm den 27 januari
            1954. Holger Adolfsson.
          </p>
          <p>
            Gunnar Ericsson C. 0. Carlsson, Stig F. Hansson i Näs. Bakeröd.
            i Önnarp.
          </p>
        </div>
      </div>
    </body>
  </text>
</TEI>
