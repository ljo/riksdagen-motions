<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__587/mot_1954__ak__587-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 587. 3
          </p>
          <p>
            Nr 587.
          </p>
          <p>
            Av herrar Nyberg och Johnsson i Kastanjegården, i anledning av
            Kungl. Maj:ts proposition, nr 119, med förslag till landstingslag
            m.m.
          </p>
          <p>
            I förslaget till ny landstingslag — prop. nr 119/1954 — föreslår
            Kungl. Maj:t, att landstingen skall äga rätt att själva bestämma
            dagtraktamenten för sina ledamöter. Bestämmelsen härom återfinnes
            i den föreslagna nya lagen $ 39 mom. I, som i vederbörande avsnitt
            lyder:
          </p>
          <p>
            Landstingsman åtnjuter under landstingsmötet samt, om han ej
            bor å den ort där mötet hålles, under resan fram och åter dagtraktamente
            av landstingskommunens medel efter de grunder, som landstinget
            bestämmer.
          </p>
          <p>
            Enligt nu gällande ordning är dagtraktamentet inskrivet i själva
            lagen, nämligen i $ 23. Efter det senaste beslutet angående traktamentets
            storlek — vilket fattades av 1952 års riksdag —- har nämnda paragraf
            i förevarande avsnitt följande lydelse:
          </p>
          <p>
            Landstingsman, som ej bor å den ort, där landstinget hålles,
            åtnjuter under landstingets möte samt under resan fram och åter
            av landstingets medel dagtraktamente med 32 kronor ävensom resekostnadsersättning.
            I den mån resa kan företagas med järnväg, omnibus, spårväg eller
            fartyg, må ersättningen ej överstiga avgiften för plats i andra
            klassens vagn å järnväg eller, om sådan vagnsklass ej finnes,
            i tredje klassens vagn, plats i omnibus eller spårvagn eller hyttplats
            på fartyg eller, när hyttplats ej före- kommer, salongsplats.
            Eljest må ersättningen högst motsvara lägsta avgiften för taxeautomobil.
            Landstingsman, som bor å den ort, där landstinget hålles, åtnjuter
            under landstingets möte av landstingets medel dagtraktamente med
            20 kronor.
          </p>
          <p>
            Den ändring, som nu föreslås, innebär alltså att dagtraktamentets
            storlek icke längre skall bestämmas i lag. Varje landsting får
            rätt att självt besluta, vilket belopp som skall utgå. Starka
            betänkligheter kan anföras mot denna omläggning. Vissa remissinstanser
            har också hyst tveksamhet på den punk- ten. Man framhåller, att
            även om risk för missbruk icke behöver befaras, är det en så grannlaga
            uppgift att deltaga i beslut om egna förmåner, att detta bör undvikas
            om så är möjligt. Detta synes vara ett mycket starkt skäl för
          </p>
          <p>
            att bibehålla den nuvarande ordningen. även om — vilket också
            under remissbehandlingen påpekats — risk uppkommer för att nödvändiga
            juste-
          </p>
          <p>
            ringar av traktamentena kan komma i efterhand, torde det vara
            fördelak- tigast att ha traktamentsbeloppen fastställda i lag.
            Med stöd av vad sålunda anförts hemställes,
          </p>
          <p>
            1. att riksdagen vid behandlingen av proposition nr
          </p>
          <pb facs="riksdagen-motions-pdf/data/1954/mot_1954__ak__587/mot_1954__ak__587-002.pdf"/>
          <p>
            Motioner i Andra kammaren, nr 587.
          </p>
          <p>
            119/1954 måtte avslå Kungl. Maj:ts förslag om rätt för lands-
            tingen att själva bestämma dagtraktamentena för sina leda- möter
            och i stället bibehålla nu gällande bestämmelse om i lag fastställda
            traktamenten, samt 2. att vederbörande utskott måtte utarbeta
            för detta beslut erforderliga ändringar i den av Kungl. Maj:t
            föreslagna lag- texten.
          </p>
          <p>
            Stockholm den 16 mars 1954.
          </p>
          <p>
            Olaus Nyberg. Per A. Johnsson i Kastanjegården.
          </p>
        </div>
      </div>
    </body>
  </text>
</TEI>
