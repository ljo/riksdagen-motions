<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__228/mot_1954__fk__228-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 228. 5
          </p>
          <p>
            Nr 228.
          </p>
          <p>
            Av herr Hansson, om installering av en högtalaranläggning i förs-
            ta kammarens plenisal.
          </p>
          <p>
            Första kammarens plenisal har en begränsning i rymd, som i allmänhet
            gör det möjligt för de flesta talare att nå envar lyssnande ledamot
            i hans bänk och eventuella åhörare på läktarna. Antalet ledamöter
            är likaså väl avvägt för debatter av intim och personlig karaktär.
            Emellertid torde fram- deles liksom nu och tillförne förekomma
            ledamöter med begränsade röst- resurser eller mindre goda hörselorgan,
            vilka inte utan svårighet kan göra sig hörda i, respektive följa
            debatten. Erfarenheten torde dessutom ha be- styrkt, att även
            talare med goda röstresurser stundom har svårt att för- medla
            sina tankar till alla i kammaren över det — visserligen dämpade
            — sorl ur mer eller mindre obestämbar källa, som trots all talmannens
            vak- samhet kan sprida sig i salen. Trots vissa farhågor för att
            med maskinella hjälpmedel minska det talade ordets personliga
            prägel finner motionären denna risk oväsentlig i förhål- lande
            till angelägenheten utav att envar talare i kammaren utan ansträng-
            ning skall kunna göra sin stämma hörd och envar lyssnare likaså
            utan ansträngning skall kunna följa debatten i varje skede. Utan
            tvivel bleve debatten därigenom mindre ansträngande för kammarens
            ledamöter och intresset för densamma större även bland allmänheten.
            Syftet bör kunna vinnas med hjälp av en högtalaranläggning med
            väl avvägd styrka, vilken bör väljas med största omsorg och till
            kvaliteten, särskilt med hänsyn till ljudet, vara överlägsen den
            anläggning andra kammaren disponerar. Nu finnes inom första kammaren
            bland representanterna för såväl Skåne och Norrbotten som Stockholm
            och andra mellanliggande delar av landet naturliga högtalare,
            högrest folk med mäktig resonansbotten, vilka måhän- da försmår
            varje onödig förstärkning av sin röststyrka. Det torde därför
            böra övervägas om inte högtalaranläggningen lämpligen må monteras
            så att den talande efter eget skön kan utnyttja den eller icke.
            Med stöd av det ovan anförda hemställes, att riksdagen måtte anvisa
            erforderligt belopp för instal- lering av en högtalaranläggning
            i första kammarens pleni- sal, förslagsvis under sommaren 1954.
          </p>
          <p>
            Stockholm den 27 januari 1954. Nils B. Hansson.
          </p>
        </div>
      </div>
    </body>
  </text>
</TEI>
