<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__381/mot_1954__fk__381-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 381. 13
          </p>
          <p>
            Nr 381.
          </p>
          <p>
            Av herr Bengtson m. fl., om rätt för värnpliktiga och vissa studerande
            att utnyttja veckoslutsbiljetter på sta- tens järnvägars busslinjer.
          </p>
          <p>
            Kontakten med hemmet och hemorten är en väsentlig faktor för
            att öka trivseln för dem som fullgör militärtjänstgöring. Det
            är därför av stor betydelse att de inkallade för ett rimligt pris
            kan färdas till hem- orten. Härvidlag spelar de militära veckoslutsbiljetterna
            för tåg en stor roll. Dock är det långt ifrån alla som kan utnyttja
            detta trafikmedel. Många är hänvisade att färdas exempelvis med
            buss. Detta gäller stora kategorier värnpliktiga från sådana bygder,
            som är i avsaknad av järn- väg eller av andra orsaker — i flesta
            fall — måste utnyttja busslinjer. Nu tillämpas emellertid inte
            militära veckoslutsbiljetter på SJ:s buss- linjer, vilket betyder,
            att den kategori inkallade som måste färdas med detta trafikmedel
            får betala ett betydligt högre pris för sina resor. Vi anser därför
            att militära veckoslutsbiljetter skall tillämpas även på SJ:s
            busslinjer. I detta sammanhang vill vi också fästa uppmärksamheten
            på ett paral- lellförhållande till ovanstående. För dem som bedriver
            studier vid ung- domsskolor, yrkesskolor, läroverk etc. står möjligheten
            öppen att utnyttja veckoslutsbiljetter på statens järnvägar. Däremot
            tillämpas icke detta system för SJ:s busslinjer. Framför allt
            drabbar detta den studerande ungdomen från de bygder som saknar
            järnvägsförbindelser eller där dessa är så otillfredsställande
            att busslinjer måste upprätthållas för att i möjligaste mån tillgodose
            befolkningen ur kommunikationssynpunkt. Med anledning av vad som
            sålunda anförts får vi hemställa, att riksdagen måtte besluta
            att i skrivelse till Kungl. Maj:t begära att åtgärder måtte vidtagas
            som möjliggör för dem, som fullgör militärtjänstgöring, att färdas
            på statens järnvägars busslinjer på militära veckoslutsbil- jetter,
            samt att de elever, som studerar vid yrkesskolor, seminarier,
            läroverk och andra läroanstalter, måtte till- erkännas rätt att
            utnyttja veckoslutsbiljetter på statens järnvägars busslinjer.
          </p>
          <p>
            Stockholm den 27 januari 1954. Torsten Bengtson.
          </p>
          <p>
            Theodor Johansson. Herbert Hermansson. Bernhard Näsgård.
          </p>
        </div>
      </div>
    </body>
  </text>
</TEI>
