<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__269/mot_1955__ak__269-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 269 år 1955 7
          </p>
          <p>
            Nr 269
          </p>
          <p>
            Av fröken Karlsson m. fl, om inrättande av en professur i barntandvård
            vid vardera av tandläkarhögskolorna i Stockholm och Malmö.
          </p>
          <p>
            Enligt gällande folktandvårdsförfattning skall minst 55 Jo av
            arbets- tiden i folktandvården ägnas åt barntandvård. Denna tid
            måste inom fler- talet landsting väsentligt ökas på grund av barnens
            dåliga tänder. De stora kostnaderna för barntandvården gör att
            alla möjligheter att förbättra tillståndet måste övervägas. En
            ökning av tandläkarantalet räc- ker icke, man måste sträva efter
            möjligheter att minska tandskadorna genom bättre behandlingsmetoder
            men framför allt genom utforskande av orsakerna till de stora
            tandskadorna hos barnen. 1944 års tandläkarutbildningssakkunniga
            anförde i sitt betänkande (SOU 1946: 12):
          </p>
          <p>
            Barntandvården har i nuvarande tid utvecklat sig till en särskild
            spe- cialitet. Denna tillhör flera grenar av tandläkarkonsten.
            Huvudparten av densamma är knuten till tandfyllningskonsten, och
            i överensstämmelse härmed har även undervisningen på området hittills
            legat inom tandfyll- ningskonstens professur. Förutom denna anknytning
            till tandfyllnings- konst äger barntandvården även många förbindelser
            med tandkirurgi och parodontologi icke minst därför, att mjölkbettets
            parodontiter utgöra en sjukdom för sig med säregna diagnostiska,
            patologiska och terapeutiska problem. Samtidigt anknyter barntandvården
            till ortodontien, i det att ett stort antal tandställnings- och
            bitningsanomalier utvecklas redan inom mjölk- och växelbettet
            och först observeras inom barntandvården. Kravet på ökad tid på
            studieplanen och undervisningens placering först vid en sådan
            tidpunkt, att den studerande nått behövlig mognad och behandlings-
            skicklighet, tillmötesgå de sakkunniga genom sitt förslag till
            studieplan. De ha vidare övervägt, huruvida en särskild professur
            i ämnet bör inrättas. Ämnet synes emellertid i alltför hög grad
            falla inom tandfyllningskons- tens, tandkirurgiens och den odontologiska
            ortopediens skilda läroområ- den, för att motiv skulle föreligga
            att därjämte tillskapa en särskild pro- fessur. Det har synts
            de sakkunniga vara klarlagt, att föreläsningsserien inom en dylik
            professur i flertalet punkter måste sammanfalla med de föreläsningar
            och med den dagliga undervisning, som inom de nämnda tre ämnena
            meddelas. Undervisningen i barntandvård synes vara en Spe- ciellt
            tillrättalagd tillämpning av dessa ämnen att gälla för mjölk-
            och växelbettets perioder i individens liv. Flera skäl skulle
            säkerligen kunna åberopas för att även i fortsättningen anknyta
            barntandvården till pro- fessuren i tandfyllningskonst. De sakkunniga
            ha emellertid särskilt fäst sig vid de skäl, som åberopats för
            att, icke minst med hänsyn till förskol- och skoltandvårdens betydelsefulla
            ställning inom svensk folktandvård,
          </p>
          <pb facs="riksdagen-motions-pdf/data/1955/mot_1955__ak__269/mot_1955__ak__269-002.pdf"/>
          <p>
            8 Motioner i Andra kammaren, nr 269 år 1955
          </p>
          <p>
            låta barntandvården ha en egen representant inom fakultet eller
            kolle- gium, en representant, som bär ansvaret för ämnets fortsatta
            utveckling. De sakkunniga föreslå därför, att ämnet barntandvård
            på den nya studie- planen helt frigöres från undervisningen i
            tandfyllningskonst. Undervis- ningen och tjänstgöringen försiggå
            på en särskild avdelning och stå under en laborators ledning.
            Denna laborator är ensam representant för ämnet och tentamen i
            detsamma ingår i tandläkarexamen. Undervisningsavdel- ningen bör
            vara så lokaliserad inom tandläkarinstitutets byggnad, att nära
            anknytning kan ske till avdelningen för ortodonti.
          </p>
          <p>
            I sitt yttrande över betänkandet anförde Svenska tandläkaresällskapet
            och Sveriges tandläkarförbund gemensamt följande:
          </p>
          <p>
            Organisationerna ha med stor tillfredsställelse funnit, att de
            sakkunniga ansett en självständig avdelning för barntandvård erforderlig,
            och vi un- derstryka betydelsen av detta förslags genomförande.
            Däremot kunna vi icke finna de sakkunnigas motivering för att
            avstyrka inrättandet av en professur i ämnet riktig. De delar
            av övriga undervisningsämnen, som ingå i läroämnet barntandvård,
            ha under sist förflutna decennier visat en allt större specialisering
            i vad de röra förhållandena under barnaåren. Detta har gjort,
            att ämnet barntandvård alltmer intagit ställningen som ett självständigt
            ämne, vilket i undervisningshänseende bör jämställas med de övriga
            kliniska huvudämnena. Barntandvården har därjämte efter folktandvårdens
            tillkomst blivit av betydligt större social betydelse. Mer än
            50 70 av vårdomfånget i folktandvården utgöres av barntandvård.
            Där- till kommer att undervisning i profylax särskilt mot tandkaries
            är, om den lämnas i samband med undervisningen i barntandvård
            ägnad att ge goda resultat och blir av stor betydelse för den
            blivande tandläkaren. Med hän- syn till ämnets natur, betydelse
            och omfång anse organisationerna, att en särskild professur i
            ämnet är fullt motiverad och nödvändig ej minst för ämnets framtida
            utveckling. Organisationerna få således hemställa, att den självständiga
            barntand- vårdsavdelningen skall handhavas av en professor i barntandvård.
          </p>
          <p>
            Sedan dess har nya vägar öppnats till bättre kännedom om barnaårens
            tandkaries. Försök med profylaktisk behandling, med fluor och
            andra ämnen har visat märkliga resultat. En rad undersökningar
            av sockerkon- sumtionens sammanhang med tandkaries är i gång.
            Tiden synes därför mogen att taga upp frågan om förbättring och
            utökning av undervis- ningen och forskningen inom ämnet barntandvård
            genom inrättande av professur i detta ämne vid tandläkarhögskolorna.
            Under åberopande av vad ovan anförts hemställer Vi,
          </p>
          <p>
            att riksdagen måtte hos Kungl. Maj:t hemställa, att frå- gan
            om inrättande av en professur i barntandvård vid
          </p>
          <pb facs="riksdagen-motions-pdf/data/1955/mot_1955__ak__269/mot_1955__ak__269-003.pdf"/>
          <p>
            Motioner i Andra kammaren, nr 269 år 1955
          </p>
          <p>
            9
          </p>
          <p>
            vardera av tandläkarhögskolorna i Stockholm och Malmö göres till
            föremål för särskild utredning.
          </p>
          <p>
            Stockholm den 26 januari 1955
          </p>
          <p>
            Eva Karlsson
          </p>
          <p>
            Jöns Nilsson
          </p>
          <p>
            Eric Nilsson i Svalöv
          </p>
          <p>
            Märta Boman
          </p>
          <p>
            Erik Adamsson
          </p>
          <p>
            Gust. Nilsson i Göingegården
          </p>
          <p>
            Elsa Ewerlöf
          </p>
          <p>
            Karin Wetterström
          </p>
          <p>
            Jean Braconier
          </p>
          <p>
            Helga Sjöstrand
          </p>
          <p>
            Fridolf Thapper
          </p>
          <p>
            Mary Holmqvist
          </p>
        </div>
      </div>
    </body>
  </text>
</TEI>
