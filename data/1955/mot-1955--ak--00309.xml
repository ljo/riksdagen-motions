<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__309/mot_1955__ak__309-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 309 år 1955 13
          </p>
          <p>
            Nr 309
          </p>
          <p>
            Av herr Dickson, i anledning av Kungl. Maj:ts förslag om anslag
            till ersättning åt författare för utlåning av deras verk
          </p>
          <p>
            genom bibliotek, m. m.
          </p>
          <p>
            När riksdagen föregående år beslöt anvisa ett anslag om !/&gt; milj.
            kronor för budgetåret 1954/55 till ersättning åt författare för
            utlåning av deras verk genom bibliotek, åstadkoms för författarnas
            del så till vida en till- fredsställande lösning, att principen
            om författares rätt till ersättning för utnyttjande av hans verk
            slogs fast. Däremot innebar den ordningen att er- sättningen skall
            utgå av statsmedel och icke direkt från låntagaren, att man övervältrade
            på skattebetalarna en kostnad, som rätteligen bör bäras ensam
            av låntagaren. Från denna utgångspunkt begärdes i en vid föregående
            års riksdag i andra kammaren väckt motion (nr 616) att bokutlåningen
            skulle i någon form avgiftsbeläggas och statsanslag icke vidare
            utgå. Det förhållandet, att statsmakterna numera fastslagit att
            ersättningen till författarna skall utgå i form av statsbidrag,
            har icke föranlett oss att frångå den princip, som kom till uttryck
            i den av Ebon Andersson m. fl. i statsutskottets utlåtande nr
            105 år 1953 uttalade åsikten, att ett uttagande av direkta låntagaravgifter
            vid biblioteken är ett sakligt sett lämpligare system än att låta
            ersättningen till författarna utgå av statsmedel. Vad beträffar
            sättet för uttagande av en dylik avgift kan naturligtvis olika
            alternativ diskuteras. Ett enkelt och praktiskt genomförbart förslag
            vore emellertid att låta biblioteken försälja lånekort för obegränsat
            antal boklån under ett år. Alla former av bibliotek kan emellertid
            av praktiska skäl icke ifrågakomma utan lånekort finge i första
            hand tillhandahållas vid lands- bibliotek och kommunala bibliotek.
            Priset för ett lånekort kunde lämpligast sättas till 2 kronor
            för vuxna, och för låntagare på barn- och ungdomsav- delningar
            till förslagsvis 50 öre. Härigenom skulle man, under förutsätt-
            ning av att låntagarfrekvensen håller sig vid nuvarande nivå,
            kunna räkna med en nettointäkt om cirka 1000 000 kronor varje
            år. även om försälj- ning av lånekort skulle medföra vissa merutgifter
            för biblioteken till följd av arbetet med uppbörden av avgifterna,
            synes den behållna nettointäkten betydligt komma att överstiga
            det statsanslag om 600 000 kronor som eck- lesiastikministern
            under punkt 373 i åttonde huvudtiteln för budgetåret 1955/56 föreslår
            skola utgå såsom ersättning åt författare för utlåning av deras
            verk genom bibliotek.
          </p>
          <pb facs="riksdagen-motions-pdf/data/1955/mot_1955__ak__309/mot_1955__ak__309-002.pdf"/>
          <p>
            14 Motioner i Andra kammaren, nr 309 år 1955
          </p>
          <p>
            Under åberopande av vad ovan anförts hemställer jag, att riksdagen
            måtte a) avslå Kungl. Maj:ts förslag om anvisande av ett för-
            slagsanslag om 600 000 kronor för budgetåret 1955/56 under åttonde
            huvudtiteln (punkt 373) till ersättning åt författare för utlåning
            av deras verk genom bibliotek; b) besluta att av varje låntagare
            vid landsbibliotek och kommunala bibliotek skall uttagas en avgift
            av två kronor — dock såvitt gäller låntagare på barn- och ungdomsavdel-
            ningar femtio öre — för obegränsat antal boklån under ett år;
            c) besluta att Kungl. Maj:t måtte med bibehållande av de nuvarande
            proportionerna mellan den individuella gott- görelsen till författarna
            och den för kollektivt ändamål av- sedda, företaga de ändringar
            som må föranledas av att in- komsterna kan bli större än det belopp
            som vid bifall till Kungl. Maj:ts förslag skulle bli disponibelt
            för ändamålet; d) bemyndiga Kungl. Maj:t att utfärda erforderliga
            till- lämpningsföreskrifter för genomförande av föreslagen av-
            giftsbeläggning.
          </p>
          <p>
            Stockholm den 26 januari 1955
          </p>
          <p>
            James I. A. Dickson
          </p>
        </div>
      </div>
    </body>
  </text>
</TEI>
