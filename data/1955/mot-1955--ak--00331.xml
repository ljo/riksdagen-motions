<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__331/mot_1955__ak__331-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 330—331 år 1955
          </p>
          <p>
            Enligt vår mening skulle en dylik åtgärd innebära en avsevärd
            kulturell nedrustning, som icke kan låta sig försvaras, allra
            minst som man har anledning räkna med att professuren kan återbesättas
            med fullt kompetent efterträdare till Beijer. Vi vill också särskilt
            understryka, att ett uppförande av omförmälda professur på ordinarie
            stat icke medför någon i jämförelse med vad nu är förhållandet
            ökad kostnad för statsverket. Under åberopande av vad sålunda
            anförts hemställer vi, att riksdagen måtte besluta, att den nu
            vid Stockholms högskola på övergångsstat upptagna personliga professuren
            i teaterhistoria för Agne Beijer från och med den 1 juli 1953
            uppföres såsom en ordinarie professur vid högskolan.
          </p>
          <p>
            Stockholm den 26 januari 1955
          </p>
          <p>
            Gunnar Helén Sture Henriksson Elis Håstad Torsten Andersson i
            Brämhult
          </p>
          <p>
            Nr 331
          </p>
          <p>
            Av herr von Friesen m. fl., om ökat anslag till främjande av
            medi- cinsk forskning m. m.
          </p>
          <p>
            I statsverkspropositionen, bil. 10: åttonde huvudtiteln (354)
            5, statens medicinska forskningsråd: främjande av medicinsk forskning
            redovisas forskningsrådets anslagsäskanden, vilka innebära en
            anslagsökning med 1225 000, därav 500 000 för medicinsk forskning
            i allmänhet, 500 000 till psykiatrisk forskning samt 225 000 till
            försvarsmedicinsk forskning. De- partementschefen föreslår en
            anslagsökning av 500 000 kronor. Det borde vara i hög grad önskvärt
            om forskningsrådets begäran kunde bifallas. Statsfinansiella betänkligheter
            måste givetvis här anmäla sig, men med hänsyn till frågans stora
            vikt icke minst när det gäller medborgarnas krav på förbättrad
            vård vid sjukdomar synes oss en ökning av proposi- tionens anslagskrav
            befogad. Ehuru icke minst ur beredskapssynpunkt anslag till den
            försvarsmedicinska forskningen äro i högsta grad önskvärda avstå
            vi för närvarande från att föreslå de ökade medel som forsknings-
            rådet begärt i detta avseende men hemställa om en ökning av anslaget
            med ytterligare 500 000 kronor. Vad som i detta sammanhang alldeles
            särskilt måste uppmärksammas är den kliniska forskningens betydelse.
            I en rad föredrag vid av docent-
          </p>
          <pb facs="riksdagen-motions-pdf/data/1955/mot_1955__ak__331/mot_1955__ak__331-002.pdf"/>
          <p>
            Motioner i Andra kammaren, nr 331 år 1955 15
          </p>
          <p>
            föreningen vid karolinska institutet anordnat informationsmöte
            den 17 december 1954 ha dessa synpunkter understrukits av flera
            framstående forskare (professor Georg Kahlson, överläkare Torgny
            Sjöstrand, docent Lars Troell m. fl.). I professor Kahlsons föredrag
            framhålles beträffande medicinska forsk- ningsrådet bl. a.:
          </p>
          <p>
            Det medicinska forskningsrådets årliga anslagsmedel bör successivt
            ökas i överensstämmelse med rådets beräkningar och äskanden. De
            senaste årens uppsving även inom den kliniska forskningen bärs
            till stor del upp genom stöd från rådet. Redan bestående forskargrupper
            har kunnat konsolideras och förstärkas och helt nya grupper har
            vuxit fram med rådets stöd... Rådet behöver väsentligt större
            anslagsmedel, och dess pengar hör till de- bäst använda inom vårt
            lands medicinska forskning.
          </p>
          <p>
            Överläkare Sjöstrand framhåller beträffande den kliniska forskningen
            följande synpunkter:
          </p>
          <p>
            Vad är orsaken till att den kliniska forskningen är så otillräckligt
            till- godosedd med anslag i vårt land? Först och främst får väl
            orsaken sökas däri, att de anslagsgivande myn- digheterna ej inse
            den kliniska forskningens betydelse för sjukvården. Sta- tens
            och kommunernas utgifter för sjukvården stiga också år från år
            beroende på att kraven på en effektiv sjukvård öka hand i hand
            med höj- ningen av levnadsstandarden. De stigande utgifterna provocera
            besparingar, vilka i första hand gå ut över laboratorierna, vars
            betydelse för sjukvården inte är lika uppenbar för sjukvårdsadministratörer
            och fullmäktige som behovet av vårdplatser och operationssalar.
            Man tycks också betrakta forsk- ningen som en okontrollerbar utgiftspost,
            som skall täckas av staten och privat välgörenhet. Statssjukhusens
            administration anser, att utgifterna för forskningen skall utgå
            från ecklesiastikbudgeten och inte belasta sjuk- vårdens anslag.
            De akademiska instanserna anse i sin tur, att den rent praktiskt
            inriktade medicinska forskningen i första hand skall bekostas
            av sjukvårdens administration, då den utgör en del av sjukvården.
            Möjlig- heterna att få anslag från ecklesiastikstaten äro också
            mycket små. Under en lång följd av år ha anslagsäskandena från
            universitet och högskolor be- skurits i hög grad. Ingen instans
            tycks vilja ta på sig det ekonomiska an- svaret för den kliniska
            forskningen. Den kanske viktigaste frågan är därför: av vilka
            medel skall den kliniska forskningen bekostas? Till det senast
            anförda kan tilläggas att åtskilliga exempel kunna ges på riktigheten
            av överläkare Sjöstrands påpekande. Sålunda synas t. ex. vid jubileumskliniken
            i Göteborg inga medel för närvarande vara tillgäng- liga för anskaffande
            av viss dyrbar apparatur som kunde utnyttjas såväl för forskning
            som sjukvård. Den ofrånkomliga olägenheten med olika anslagsgivande
            myndigheter har blivit uppenbar. Medan den viktiga teo- retiska
            forskningen får bidrag av insamlade medel, vill den för sjukvården
            ansvarige huvudmannen främst tillgodose sjukvårdens intressen.
            Den nöd- vändiga kliniska forskningen har därigenom blivit eftersatt.
            Synpunkterna ha också i viss mån beaktats av departementschefen
            (sid. 271 i prop.) där han yttrar: »Det råder ingen tvekan om
            att en förstärkning av den medi-
          </p>
          <pb facs="riksdagen-motions-pdf/data/1955/mot_1955__ak__331/mot_1955__ak__331-003.pdf"/>
          <p>
            16 Motioner i Andra kammaren, nr 331 år 1955
          </p>
          <p>
            cinska forskningen med inriktning på den kliniska sidan är motiverad.»
            Ehuru höjningen av anslaget till medicinska forskningsrådet är
            i hög grad motiverad icke minst med hänsyn till penningvärdeförsämringen
            synes en ytterligare höjning nödvändig för att tillgodose just
            behovet av ökad klinisk forskning. Detta gäller även det psykiatriska
            forskningsområdet. Skall en tillfredsställande rekrytering äga
            rum till sinnessjukvården är det ofrån- komligt att läkarna beredas
            ökade möjligheter till forskning. De önskemål som framkommit från
            forskningsrådets sida om ett särskilt anslag på 500 000 kronor
            enbart till psykiatrisk forskning synas väl motiverade. En ökning
            med enbart 500 000 som departementschefen föreslår blir därför
            otillräcklig om även den medicinsk-kliniska forskningens berättigade
            önskemål skola tillgodoses. Med stöd av vad ovan anförts hemställa
            vi, att riksdagen till statens medicinska forskningsråd: främ-
            jande av medicinsk forskning måtte anvisa ett reservations- anslag
            å 2500 000 kronor, att riksdagen i skrivelse till Kungl. Maj:t
            ville giva till känna vad i motiveringen anförts om behovet av
            ökade an- slag till klinisk forskning.
          </p>
          <p>
            Stockholm den 26 januari 1955
          </p>
          <p>
            Bertil von Friesen Gerda Höjer Edith Liljedahl Olof Hammar
          </p>
          <p>
            IDUNS TRYCKERI, ESSELTE, STHLM 55 502693
          </p>
        </div>
      </div>
    </body>
  </text>
</TEI>
