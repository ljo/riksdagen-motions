<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__410/mot_1955__ak__410-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 410 år 1955 3
          </p>
          <p>
            Nr 410
          </p>
          <p>
            Av herr Strandh m. fl., i anledning av Kungl. Maj:ts framställning
            under elfte huvudtiteln om anslag till civilförsvarets ut- bildnings-
            och övningsverksamhet.
          </p>
          <p>
            Stark kritik har under senare tid riktats mot utformningen av
            vissa delar av civilförsvarsutbildningen. Kritiken har främst
            hänfört sig till den s. k. all- männa civilförsvarsutbildningen,
            vars ändamålsenlighet starkt ifrågasatts. Med anledning härav
            tillsatte Kungl. Maj:t år 1953 en särskild utredning om civil-
            försvarsutbildningen. Denna framlade i oktober 1954 förslag om
            att den all- männa utbildningen skulle slopas. Kungl. Maj:t har
            ännu icke tagit ställning till detta förslag. Under hösten 1954
            har emellertid civilförsvarsstyrelsen be- slutat att tills vidare
            slopa den allmänna utbildningen. Det torde därför vara berättigat
            att utgå ifrån att den allmänna utbildningen kommer att slopas
            och att alltså kostnaderna för civilförsvaret i motsvarande mån
            kan nedskäras. Enligt vad 1953 års civilförsvarsutredning uppgivit
            torde den kostnadsminsk- ning som den här föreslagna omläggningen
            av civilförsvarsutbildningen skulle medföra kunna uppskattas till
            i runt tal 1000 000 kronor. Föredragande depar- tementschefen
            föreslår emellertid att ifrågavarande anslag (11:e huvudtiteln,
            p. 204) upptages med i stort sett samma belopp som innevarande
            budgetår. Som skäl för sitt ställningstagande anför departementschefen
            dels att han ännu inte tagit ställning till förslaget om slopande
            av den allmänna utbildningen, dels att anslagsbelastningen för
            budgetåret 1953/54 kraftigt översteg den be- slutade medelsanvisningen.
            Vad sistnämnda omständighet beträffar, synes den enligt vad som
            uppgivits till väsentlig del bero på särskilda omständigheter
            av mer tillfällig art. Vi anser därför att anslaget för nästa
            budgetår skall beskäras med det belopp som motsvarar kostnadsbesparingen
            genom den allmänna utbild- ningens slopande. Med hänvisning till
            vad ovan anförts föreslår vi, att riksdagen till Utbildnings-
            och övningsverksamhet under 11:e huvudtiteln, p. 204, för budgetåret
            1955/56 måtte anvisa ett förslagsanslag av 5 850 000 kronor, innebärande
            en bespa- ring i jämförelse med Kungl. Maj:ts förslag med 1000
            000 kronor.
          </p>
          <p>
            Stockholm den 26 januari 1955 Erik Strandh
          </p>
          <p>
            Gustav Boija Bengt Sjölin A. Widén
          </p>
        </div>
      </div>
    </body>
  </text>
</TEI>
