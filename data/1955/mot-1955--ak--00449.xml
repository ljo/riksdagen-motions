<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__449/mot_1955__ak__449-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 449 år 1955
          </p>
          <p>
            Nr 449
          </p>
          <p>
            Av herr Hoppe m. fl., om en översyn av abortindikationerna.
          </p>
          <p>
            Nu gällande abortlag (nr-318/1938) trädde i kraft den 1 januari
            1939. Dittills hade framkallande av abort utan undantag belagts
            med straff, om än i praktiken visst hänsynstagande till nödfall
            praktiserats. Åren 1941 (283) och 1942 (392) vidtogs smärre ändringar
            i 1938 års lag. År 1946 (210) infördes ändringar av mera principiell
            betydelse. Sålunda infördes bl. a. ett nytt stycke i $ 1 av 1938
            års lag: Havandeskap må enligt denna lag avbrytas: 2) när med
            hänsyn till kvinnans levnadsförhållanden och omständighe- terna
            i övrigt kan antagas, att hennes kroppsliga eller själsliga krafter
            skulle allvarligt nedsättas genom barnets tillkomst och vården
            om barnet. Som skäl för denna utvidgning av 1938 års abortlag
            anförde justitiemi- nistern bl. a. följande:
          </p>
          <p>
            Liksom utredningen har jag kommit till den uppfattningen, att
            lagen blivit tillämpad endast i ett mindre antal av de fall, som
            åsyftats med nämnda indikation. Detta är ägnat att ingiva betänkligheter
            ur flera syn- punkter. Det är troligt, att åtskilliga kvinnor
            blivit försatta i stora svårig- heter och att många av dem råkat
            i händerna på okunniga abortörer, med stora risker för liv och
            hälsa. Att så ringa hänsyn tagits till den social- medicinska
            indikationen kan lätt medföra en minskad benägenhet hos det abortsökande
            klientelet att över huvud taget vända sig till läkare. De abort-
            sökande kvinnorna måste känna, att de vid sådana hänvändelser
            för Ppröv- ning i den lagstadgade ordningen verkligen möta förståelse
            för konflikt-
          </p>
          <p>
            läget.
          </p>
          <p>
            Den särskilda bestämmelse, som jag ansett behövlig, bör söka
            karakteri- sera sådana fall av social-medicinsk indikation, där
            tvekan nu kan råda om de gå in under lagen, men möjlighet till
            abort synes böra finnes. Såsom jag förut antytt, anser jag, att
            man härvid kan gå något utöver vad som närmast varit avsett vid
            lagens tillkomst. De medicinska krav, som enligt den nuvarande
            bestämmelsen uppställas, böra alltså något avtrubbas, samtidigt
            som det sociala momentet understrykes starkare. I det förra hänseendet
            har det synts mig lämpligt att i den nya bestämmelsen undvika
            ett uttryck, som kan anses innebära krav på någon akut fara för
            kvinnan, och i stället använda någon bestämning, som direkt för
            tanken på en mera långsam ned- slitning av hennes krafter. Vidare
            har jag ansett behövligt utmärka, att man icke skall taga hänsyn
            enbart till vad barnets födsel innebär för kvin- nan utan, minst
            lika mycket, även till de omsorger och den arbetsbörda,
          </p>
          <pb facs="riksdagen-motions-pdf/data/1955/mot_1955__ak__449/mot_1955__ak__449-002.pdf"/>
          <p>
            Motioner i Andra kammaren, nr 449 år 1955 11
          </p>
          <p>
            som barnet för framtiden kan antagas vålla henne. Vad åter angår
            de so- ciala skäl, som skola motivera att avbrytande av havandeskapet
            må ske, trots att i och för sig tillräckliga medicinska skäl ej
            föreligga, har jag ansett dem böra utmärkas genom angivande att
            åtgärden skall framstå som mo- tiverad när hänsyn tages jämväl
            till kvinnans levnadsomständigheter. Genom införande av en sådan
            särskild indikation som nu angivits vinner man själv- tallet samtidigt,
            att tillåtligheten av havandeskapets avbrytande i de något mera
            medicinskt betonade fall, som närmast avsetts med uttrycket »svag-
            het» i första punkten, blir fullt tydlig.
          </p>
          <p>
            år 1948 väcktes en motion i riksdagen (II:372) av herr Johansson
            i Stockholm, som önskade att området för legal abortframkallning
            bleve fas- tare och snävare fixerat. Motionen avslogs av riksdagen.
            Vid 1953 års riksdag framlades på nytt en motion i ärendet av
            herr Gustafsson i Borås m. fl. (II: 115). Motionen avslogs av
            riksdagen på förslag av första lagutskottet (utl. nr 17). I sin
            motivering för avslag erinrar ut- skottet om 1950 års abortutredning
            och säger: »Med hänsyn till arten och omfattningen av det åt abortutredningen
            lämnade uppdraget synes det ut- skottet uppenbart, att någon särskild
            utredning för revision av de olika indikationerna i abortlagen
            icke nu bör komma till stånd. Först sedan re- sultatet av abortutredningens
            arbete framlagts torde nämligen tillräckliga förutsättningar finnas
            för att bedöma huruvida en sådan revision kan vara erforderlig
            eller lämplig.&gt; I en vid samma riksdag av herr Hagård m. fl. väckt
            motion om vissa utredningar i befolkningsfrågan (II: 157) hade
            bl. a. hemställts, att riksdagen måtte i skrivelse till Kungl.
            Maj:t anhålla, att 1950 års abortutredning måtte erhålla direktiv
            att även upptaga lagstift- ningsfrågan till omprövning. Riksdagen
            avslog motionen på de i fråga om herr Gustafssons motion anförda
            grunderna. 1950 års abortutredning tillsattes med uppdrag att
            inom inrikesdeparte- mentet biträda med utredning om översyn av
            den abortförebyggande verk- samheten och därmed sammanhängande
            spörsmål. Utredningen framlade sitt betänkande den 2 september
            1953. Betänkandet har varit utsänt på remiss. Därmed torde de
            av första lag- utskottet vid 1953 års riksdag framförda skälen
            att avstyrka motioner i abortfrågan i väntan på 1950 års abortutrednings
            resultat icke längre före- ligga. 1950 års abortutredning begränsade
            i enlighet med det givna direktivet sitt förslag att gälla sociala
            och ekonomiska hjälpåtgärder, abortärendenas handläggning samt
            utvidgad rådgivning och sexualupplysning. Det synes oss emellertid
            angeläget, att de av 1950 års abortutredning framlagda förslagen
            kompletteras på väsentliga punkter. Vi instämmer med vad första
            lagutskottet i sitt utlåtande nr 17/1953 säger: »Abortfrågan är
            av sådan betydelse för samhället att den kräver oavlåtlig uppmärksamhet
            från statsmakternas sida.»
          </p>
          <pb facs="riksdagen-motions-pdf/data/1955/mot_1955__ak__449/mot_1955__ak__449-003.pdf"/>
          <p>
            12 Motioner i Andra kammaren, nr 449 år 1955
          </p>
          <p>
            Avbrytande av ett havandeskap genom fostrets avlivande är enligt
            svensk lag en brottslig handling, om icke tillstånd enligt abortlagen
            erhållits. Fostret är från befruktningsögonblicket ur biologisk
            synpunkt en in- divid med unik kombination av egenskapsanlag från
            både modern och fa- dern. Fostret har ur moralisk-etisk och även
            ur juridisk synpunkt en mänsklig rättighet, nämligen rätten att
            få leva. För att belysa detta sista påstående ber vi att få citera
            några satser ur Hagströmer: »Föreläsningar i straffrätt»: »Från
            det ögonblick befruktningen har ägt rum, är ett foster i juridisk
            mening för handen. Det ligger i sakens natur, att fostrets utveck-
            lingsstadium är utan betydelse för frågan angående straff enligt
            lag för handlingar riktade mot fostret. Fostret betraktas av lagen
            icke blott i för- hållande till främmande person utan också i
            förhållande till modern själv som något från henne skilt såsom
            ett självständigt brottsobjekt.&gt; Ett människofoster bör endast
            i yttersta nödfall avlivas. Det är vid fos- terfördrivning alltid
            fråga om två individer. Fostrets rätt att leva kan vägas mot moderns
            eventuella livsfara, men fosterfördrivning bör aldrig jämställas
            med en behandlingsmetod vid sjukdom. Den lagliga aborteringen
            måste nedbringas till minsta tänkbara omfattning. En översyn av
            varje särskild abortindikation i vår nuvarande lag torde i detta
            sammanhang komma att visa sig ofrånkomlig. Av årets statsverksproposition
            framgår, att Kungl. Maj:t för närvarande icke avser att framlägga
            någon proposition med anledning av 1950 års be- tänkande i abortfrågan.
            Under sådana omständigheter kan här erinras om första lagutskottets
            förut omnämnda och av riksdagen godkända yttrande varav framgår,
            att resultat av abortutredningens arbete borde avvaktas, innan
            frågan om en revision av indikationerna i abortlagen upptoges
            till omprövning. Tidpunkten för igångsättande av en översyn torde
            därför nu vara inne. I ett antal remissutlåtanden på 1950 års
            betänkande i abortfrågan har yrkande om en dylik översyn framförts.
            Ett av motiven för utvidgning av indikationerna i 1938 års abortlag
            var en önskan att bekämpa de illegala aborterna. Detta motiv framgår
            av justi- tieministerns ovan citerade yttrande och har ofta åberopats
            i olika sam- manhang. Även om de illegala aborternas antal ej
            kan exakt uppskattas, har ingen säkert kunnat visa att deras antal
            minskats efter 1946 års lag. Däremot kan abortutredningen påvisa
            en förskjutning i det legala abort- klientelet i riktning mot
            en övervikt beträffande gifta kvinnor. Dessutom säger abortutredningen:
            I diskussionen kring abortfrågan har upprepade gånger gjorts gällande
            att möjligheten att få legal abort kommit vissa kate- gorier av
            kvinnor, som eljest aldrig ens skulle ha reflekterat på den utvä-
            gen, att söka få havandeskapet avbrutet. Det är sannolikt att
            detta i viss utsträckning är riktigt. Under åberopande av vad
            ovan anförts och i anslutning till de över-
          </p>
          <pb facs="riksdagen-motions-pdf/data/1955/mot_1955__ak__449/mot_1955__ak__449-004.pdf"/>
          <p>
            Motioner i Andra kammaren, nr 449 år 1955 13
          </p>
          <p>
            väganden vartill 1950 års betänkande i abortfrågan givit anledning,
            vill vi härmed föreslå, att riksdagen måtte i skrivelse till Kungl.
            Maj:t hem- ställa, att en översyn av nu tillämpade abortindikationer
            snarast möjligt, exempelvis genom sakkunniga inom depar- tementet,
            verkställes.
          </p>
          <p>
            Stockholm den 26 januari 1955
          </p>
          <p>
            Carl Hoppe
          </p>
          <p>
            Märta Boman
          </p>
          <p>
            Ruben Swedberg
          </p>
          <p>
            Olof Hammar
          </p>
          <p>
            Margit Vinge Samuel Norrby Sven Gustafson Göteborg
          </p>
          <p>
            Harald Larsson i Hedenäset
          </p>
          <p>
            Ernst V. Staxäng
          </p>
          <p>
            Erik Magnusson
          </p>
          <p>
            Ivar Johansson i Mysinge
          </p>
          <p>
            Alarik Hagård
          </p>
          <p>
            Axel Gustafsson
          </p>
          <p>
            Borås Eric Nelander Sven Svensson i Krokstorp S. Rimås
          </p>
          <p>
            Rob. L. Jansson i Aspeboda
          </p>
          <p>
            Harald Hallén Gunnar Larsson i Luttra
          </p>
          <p>
            C. O. Carlsson i Bakeröd
          </p>
          <p>
            Gustav Boija
          </p>
          <p>
            Einar Johansson
          </p>
          <p>
            Einar Rimmerfors
          </p>
          <p>
            Eva Karlsson
          </p>
          <p>
            Edvin Gustafsson i Bogla
          </p>
          <p>
            Harry Carlsson Tibro
          </p>
          <p>
            Yngve Hamrin Jöns Nilsson i Bästekille Helga Sjöstrand Carl Lindberg
          </p>
          <p>
            Carl Östlund
          </p>
          <p>
            Edvin Jacobsson
          </p>
          <p>
            Axel Landgren
          </p>
        </div>
      </div>
    </body>
  </text>
</TEI>
