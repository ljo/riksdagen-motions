<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__475/mot_1955__fk__475-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 475 år 1955
          </p>
          <p>
            Nr 475
          </p>
          <p>
            Av herr Strand m. fl., i anledning av Kungl. Maj:ts proposition
            med förslag till lag om sparbanker, m. m.
          </p>
          <p>
            Den lösning av sparbankernas huvudmannafråga som föreslagits
            i Kungl. Maj:ts proposition nr 151 till årets riksdag synes vara
            ägnad att till- mötesgå såväl dem som yrkat på ett större kommunalt
            inflytande som dem som uttalat sig för ett bibehållande av nu
            gällande bestämmelser om hu- vudmannaval. Enligt vår uppfattning
            vore det emellertid önskvärt om sparbankslagen — inom den principiella
            ram som propositionen anger — skulle kunna ge sparbankerna större
            möjlighet att anpassa systemet för val av huvudmän efter de särskilda
            förhållanden som råda på varje ort. Sparbankernas karaktär av
            lokala organ och de olika förutsättningar som råda därigenom att
            sparbankerna ha till arten och omfattningen så skif- tande verksamhetsområden
            (från socknar till hela län) synas särskilt mo- tivera detta önskemål.
            Det förslag, som framföres i Kungl. Maj:ts proposition och vars
            för- tjänster är obestridliga, bör sålunda kunna kombineras med
            ett system som främjar sparbankernas anknytning till de folkliga
            rörelserna. Under remissbehandlingen av 1948 års sparbankssakkunnigas
            betänkande har från Landsorganisationens sida framförts ett förslag
            som har detta syfte, och det synes väl förenligt med både det
            allmännas och sparbankernas syften att söka kombinera de båda
            förslagen. En sådan kombination skulle åsyfta att ge möjlighet
            för varje spar- bank att anpassa sitt valsystem till förhållandena
            inom det egna verk- samhetsområdet. I anslutning härtill vilja
            vi föreslå, att minst en tredje- del och högst hälften av huvudmännen
            utses genom borgerlig primär- kommun (-er, landsting) och att
            samma maximi- och minimiregel skall gälla för val genom självkomplettering.
            Om icke hälftenregeln användes, skulle återstående antal huvudmän
            i anslutning till Landsorganisationens förslag väljas efter förslag
            från vissa lokala organisationer, i första hand fackliga och ideella
            organisationer av folkrörelsekaraktär, allt i enlighet med vad
            som bestämmes i det reglemente, som skall fastställas av läns-
            styrelsen. Under hänvisning till ovanstående hemställes, att riksdagen
            måtte besluta om sådan ändring av Kungl. Maj:ts förslag rörande
            val av huvudmän, att huvudmän skola utses på sätt reglementet
            föreskriver, därvid skall iakttagas,
          </p>
          <pb facs="riksdagen-motions-pdf/data/1955/mot_1955__fk__475/mot_1955__fk__475-002.pdf"/>
          <p>
            Motioner i Första kammaren, nr 475 år 1955 13
          </p>
          <p>
            att minst en tredjedel och högst hälften av huvudmän- nen skall
            utses av fullmäktige i de städer, köpingar och landskommuner,
            som ingå i sparbankens verksamhetsom- råde, eller av landsting,
            att minst en tredjedel och högst hälften av huvudmännen skall
            utses av huvudmännen själva vid senare sammanträ- de än det som
            förrättas i samband med sparbankens bildan- de bland insättare
            i sparbanken, vilka vid utgången av kalenderåret närmast före
            huvudmannavalet haft ett till- godohavande i sparbanken av minst
            etthundra kronor, samt att i den mån hälftenregeln icke skall
            tillämpas, åter- stoden av huvudmännen skall väljas efter förslag
            av i reg- lementet angivna lokala organisationer av betydelse
            för sparbankens verksamhet
          </p>
          <p>
            Stockholm den 29 mars 1955
          </p>
          <p>
            Axel Strand Tor Björnberg L. Franzon Ebbe Ohlsson Hj. Weiland
            Ragnar Persson Nils Theodor Larsson Einar Danmans
          </p>
          <p>
            i Hammarby
          </p>
        </div>
      </div>
    </body>
  </text>
</TEI>
