<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__25/mot_1956__ak__25-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 25 år 1956 13
          </p>
          <p>
            Nr 25
          </p>
          <p>
            Av fröken Löwenhielm m. fl., om höjning av statsbidragen till
            skolmåltider för barn från främmande kommuner.
          </p>
          <p>
            En av de mest betydelsefulla och mest uppskattade sociala förmåner
            som under senare år kommit barnfamiljerna till del är de fria
            skolmåltiderna. Med beklagande måste man konstatera, att statsbidragsbestämmelserna
            är så utformade, att kommunerna tycks bli alltmer obenägna att
            starta nya skolbarnsbespisningar.
          </p>
          <p>
            Vid en jämförelse mellan antalet barn i folkskolorna och antalet
            barn i de högre skolorna, som har tillgång till fria skolmåltider,
            finner man, att i folkskolorna har 68 procent och i de högre skolorna
            ej fullt 35 procent denna förmån. Förhållandet är dessutom mycket
            olika i olika delar av landet. Så har t. ex. i folkskolorna inom
            Västernorrlands län barnbespisning införts till 100 procent. I
            samma län finns fyra högre allmänna läroverk, och intet av dessa
            kan bjuda sina elever fria skolmåltider. Ett av skälen varför
            kommunerna är ovilliga att anordna skolmåltider vid de högre allmänna
            läroverken torde vara, att kommunerna ej vill åtaga sig utgifter
            för barn från främmande kommuner. Dessa barn är antingen dagligen
            resande eller inackorderade. De är nu hänvisade till att äta mat-
            säck eller att t. ex. äta på en bar. I det senare fallet händer,
            att de för att spara pengar ej äter tillräcklig och lämplig mat.
            Statsbidraget till måltider för barn från främmande kommuner är
            nu högst 85 öre. Om detta höjes till förslagsvis högst 1 krona
            30 öre, skulle de flesta kommuner som är villiga att ordna skolmåltider
            ej behöva riskera utgifter för barn från främmande kommuner. Kostnaden
            för staten skulle ej bliva betydande. Den skulle sannolikt inrymmas
            inom de 25 000 000 kronor, som i årets budget föreslagits till
            skolmåltider. Emellertid skulle samtidigt en minskning av anspråken
            på anslag till studiehjälp uppstå. Dagligen resande skolbarn erhåller
            nu bidrag till frukostar. Med stöd av ovanstående hemställes,
            att riksdagen ville besluta hemställa till Kungl. Maj:t, att Kungl.
            Maj:t måtte vidtaga sådan ändring i gällande kungö- relser, att
            statsbidraget till skolmåltider till barn från främ- mande kommuner
            måtte utgå med fulla kostnaden för den
          </p>
          <pb facs="riksdagen-motions-pdf/data/1956/mot_1956__ak__25/mot_1956__ak__25-002.pdf"/>
          <p>
            14 Motioner i Andra kammaren, nr 25 år 1956
          </p>
          <p>
            anordnande kommunen, dock med högst 1 krona 30 öre per måltid.
          </p>
          <p>
            Stockholm den 18 januari 1956 Brita Löwenhielm Ingrid Andrén
            Margit Vinge
          </p>
          <p>
            John R. Anderson Olof Hammar
          </p>
          <p>
            i Sundsvall
          </p>
        </div>
      </div>
    </body>
  </text>
</TEI>
