<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__76/mot_1956__ak__76-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 76 år 1956 9
          </p>
          <p>
            Nr 76
          </p>
          <p>
            Av herr Senander m. fl., angående samordningen av frågan om statstjänstemännens
            löner med övriga arbetstagares löne- förmåner.
          </p>
          <p>
            Det har väckt den allra starkaste förbittring bland statstjänstemännen
            att de i årets lönerörelse inordnats under den s. k. samordningspolitiken.
            I första hand innebär detta att de än en gång sättes i efterhand
            beträffande de berättigade krav på en förbättring av lönerna,
            som de på grund av efter- släpningen i förhållande till den allmänna
            inkomst- och produktionsutveck- lingen har full rätt att påfordra.
            Men dessutom innebär samordningen att Svenska arbetsgivareföreningen
            nu tillåtits öva inflytande på lönesättningen för statens tjänstemän,
            ett inflytande som ur alla synpunkter är förkastligt. Staten är
            som bekant inte medlem av Svenska arbetsgivareföreningen. Men
            i trots härav träder denna organisation fram som förhandlande
            part även i frågor som enbart berör statens egna tjänstemän. Förbittringen
            bland tjänstemännen är berättigad. De hade väntat sig att deras
            efterhandsställning i lönepolitiskt avseende äntligen skulle kunna
            bringas att upphöra. Det stora flertalet av de lägre tjänstemännen
            befinner sig i en löneställning, som inte medger en anständig
            försörjning för dem och deras familjer. Ordinarie stationskarlar,
            brevbärare, tullvakter och andra betydande grupper uppbär slutlöner
            som allt efter ortsgrupperingen varierar mellan 750 och 852 kronor
            i månaden. Även de lägre befattningshavare, som placerats något
            högre på löneska- lan, såsom lokförare m. fl., har en med hänsyn
            till deras kvalifikationer och ansvar låg avlöning. Jämför man
            de lägre lönegradernas befattnings- havare över huvud taget med
            löntagare med likartade uppgifter på den pri- vata arbetsmarknaden,
            så ligger de förra i ett avsevärt sämre löneläge. Eftersläpningen
            i förhållande till den allmänna löneutvecklingen de senare åren
            är betydande. Säkerligen belöper sig denna i förhållande till
            ökningen av industriarbetarnas löner till minst 20 procent. Kravet
            från statstjänarna är, att de kompenseras fullt ut för under år
            1955 inträffade prisstegringar och därjämte erhåller andel i det
            ökade pro- duktionsresultatet. Som absolut minimum bör fastställas
            en ökning av lö- nerna för de lägregradsanställda tjänstemännen
            med 10 procent, varvid dock en större procent bör tillkomma de
            lägst avlönade. Skall emellertid samordningslinjen gälla även
            för statstjänarna, så synes utsikterna osäkra för att nå ett dylikt
            resultat. Riksdag och regering bör
          </p>
          <pb facs="riksdagen-motions-pdf/data/1956/mot_1956__ak__76/mot_1956__ak__76-002.pdf"/>
          <p>
            10 Motioner i Andra kammaren, nr 76 år 1956
          </p>
          <p>
            emellertid enligt vår mening ingripa i syfte att förhindra en
            lösning enligt samordningslinjen. Staten måste äntligen tillse
            att dess anställda beredes sådana löner att de medger en acceptabel
            levnadsstandard. Som det nu är, tvingas tjänstemännen att i stor
            utsträckning utföra arbete på fritid, ett förhållande som till
            och med statsrevisorerna funnit sig föranlåtna att på- tala. Tyvärr
            har de icke samtidigt angivit orsaken, nämligen att staten ge-
            nom sin restriktiva lönepolitik tvingar statstjänstemännen att
            offra värde- full fritid för att uppnå en acceptabel levnadsstandard.
            Frågan om inordnandet av statstjänarnas lönefrågor under samordnings-
            politiken har också andra aspekter. Det måste anses som högst
            oformligt att en privat arbetsgivareorganisation som Svenska arbetsgivareföreningen
            skall öva inflytande på lönesättningen för statens tjänstemän.
            Ett sådant inflytande måste betecknas som obehörigt, och det kan
            ifrågasättas, om det ens kan förenas med grundlagens anda. Det
            innebär att riksdagens bestäm- manderätt i frågan blir illusorisk.
            En uppgörelse enligt samordningslinjen ställer nämligen i viss
            mån riksdagen inför ett fullbordat faktum. Med hänvisning till
            ovanstående hemställes, att riksdagen i skrivelse till Kungl.
            Maj:t måtte som sin mening ge till känna, att den icke accepterar
            den s. k. sam- ordningslinjen för statstjänstemännens del och
            därför kom- mer att oberoende av dess resultat pröva frågan om
            stats- tjänstemännens löner.
          </p>
          <p>
            Stockholm i januari 1956 Knut Senander
          </p>
          <p>
            H. Hagberg Helmer Holmberg Gustav Johansson
          </p>
        </div>
      </div>
    </body>
  </text>
</TEI>
