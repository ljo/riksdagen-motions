<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__481/mot_1956__ak__481-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 481 år 1956
          </p>
          <p>
            Nr 481
          </p>
          <p>
            Av herrar Hansson i Önnarp och Hansson i Skegrie, angående ersättning
            till bilägare för dem vid trafikolyckor utan eget vållande tillskyndad
            skada eller förlust.
          </p>
          <p>
            Trafikförsäkringen utgör en garanti för att den som äger rätt
            till skade- stånd av det försäkrade motorfordonets ägare, brukare
            eller förare också kommer i åtnjutande av skadeståndet. Emellertid
            inträffar det i den moderna motortrafiken en del trafikolyc- kor,
            där bilägaren visserligen är berättigad till skadestånd men inte
            har någon möjlighet att uttaga skadeståndet. Det gäller sådana
            tillfällen, då den ersättningsskyldige — en mopedförare, cyklist
            eller gående — saknar medel och inte heller har någon försäkring,
            som kan betala skadeståndet. Trots att bilägaren således i dessa
            fall är lagligen berättigad till skadestånd, får han i realiteten
            själv bära den skada och förlust, som uppkommit för honom till
            följd av en trafikolycka, orsakad uteslutande genom annan tra-
            fikants vårdslösa uppträdande. Vidare inträffar i den moderna
            trafiken en del olyckor, som inte har sin orsak i vårdslöshet
            eller försummelse av någon trafikant utan föranletts av omständigheter
            utanför trafikanternas rådighet. Det kan gälla att en cyklist
            råkar till följd av halkan köra omkull på kort avstånd framför
            en bil, en häst råkar i sken, hemdjur tar sig ut på landsvägen
            o. s. v. I dessa och liknande situationer företar bilföraren ofta
            en plötslig undanmanöver i syfte att undvika en olycka, men det
            händer inte så sällan, att vid ett sådant räddningsförsök bilföraren
            blir skadad och bilen svårt ramponerad. Även passagerare i bilen
            kan komma till skada. Vid sådana tillfällen äger bil- ägaren eller
            passagerare som skadats i regel inte rätt till skadestånd, ehuru
            bilägaren genom sitt rådiga handlande sökt undvika en svårare
            olycka. Bilägaren får också här själv bära den skada och förlust,
            som uppkom- mit för honom till följd av räddningsmanövern. Skulle
            bilägaren vid hän- delser av detta slag till äventyrs någon gång
            vara lagligen berättigad till skadestånd, brukar det inte vara
            möjligt att utfå skadeståndet på grund av den ersättningsskyldiges
            bristande förmåga att betala. Under senare tid har inom ett och
            samma landsfiskalsdistrikt förekom- mit två fall, då bilägaren
            i här redovisade situationer tillskyndades en bety- dande förlust.
            Vid det ena tillfället råkade en äldre man cykla omkull i halt
            väglag strax framför en bil med påföljd att bilföraren styrde
            i diket och därigenom lyckades förekomma en allvarlig olycka.
            Bilen skadades för
          </p>
          <pb facs="riksdagen-motions-pdf/data/1956/mot_1956__ak__481/mot_1956__ak__481-002.pdf"/>
          <p>
            Motioner i Andra kammaren, nr 481 år 1956 9
          </p>
          <p>
            ungefär 1500 kronor och den förlusten fick bilägaren själv bära.
            I det andra fallet cyklade en person i 70-årsåldern från en biväg
            ut på huvudled utan att iakttaga stopplikten. En bilförare på
            huvudled valde att styra i diket och offra bilen hellre än att
            köra på cyklisten. Bilägarens förlust ge- nom räddningsmanövern
            uppgick till ca 1200 kronor. Under åberopande av det anförda hemställer
            vi, att riksdagen måtte besluta att i skrivelse till Kungl. Maj:t
            begära skyndsam utredning om lämpliga åtgärder för att i här redovisade
            fall bereda bilägare ersättning för dem vid trafikolyckor utan
            eget vållande tillskyndad skada eller för- lust.
          </p>
          <p>
            Stockholm den 26 januari 1956
          </p>
          <p>
            Stig F. Hansson Nils G. Hansson i Önnarp i Skegrie
          </p>
        </div>
      </div>
    </body>
  </text>
</TEI>
