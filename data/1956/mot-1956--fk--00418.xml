<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__418/mot_1956__fk__418-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Första kammaren, nr 418 år 1956
          </p>
          <p>
            Nr 418
          </p>
          <p>
            Av herr Persson, Helmer, och herr Öhman, angående utredning om
            upprättande av en fast stads- eller kretsteater i Norr- land.
          </p>
          <p>
            Sedan många år har frågan om en fast stads- eller kretsteater
            för Norr- land diskuterats. En sådan teater saknas alltjämt, ett
            eklatant uttryck — om man så vill — för hur kulturellt eftersatt
            Norrland är jämfört med lan- det söder om Dalälven. Betecknande
            är att av statsanslaget till teaterverk- samheten går endast en
            blygsam del till Norrland. Intresset för teater är stort i Norrland,
            vilket bl. a. Riksteaterns och Folk- parkteaterns turnéer ger
            belägg för. Riksteaterns centralstyrelse har också anslutit sig
            till kraven från norrlandshåll på en fast teater. I yttrande över
            en motion i saken, som 1953 väcktes i Västernorrlands läns landsting,
            skrev styrelsen bl. a.: Centralstyrelsen anser det vara i hög
            grad motiverat att, när nästa stads- teater skall inrättas, denna
            förlägges till Norrland, i den händelse de prak- tiska förutsättningarna
            för en sådan teater förefinnes. I direktiven för utredningen rörande
            den statsunderstödda teaterverk- samheten i landsorten, som tillsattes
            i oktober i fjol, erinras om att det f. n. finns sex stadsteatrar
            och två kretsteatrar, samtliga belägna i mellersta eller södra
            Sverige. Tyvärr synes det inte ingå i utredningens uppdrag att
            sär- skilt uppmärksamma — resp. föreslå åtgärder för att avhjälpa
            — det förhål- landet, att hela Norrland alltjämt är i avsaknad
            av fast teater. Att få till stånd de praktiska förutsättningar,
            som Riksteaterns central- styrelse tryckte på, torde inte möta
            några svårigheter. Redan en erinran om invånarantalet i några
            av de viktigaste norrlandsmetropolerna — Sundsvall 27 000, Östersund
            23 000, Umeå 18 000, Luleå 27 000 visar att förutsätt- ningarna
            finns. Vad som fattas och som Norrland otåligt väntar på är de
            statliga initiativ och utfästelser utan vilka ett kulturföretag
            av denna stor- leksordning och betydelse knappast kan komma till
            stånd. Vi yrkar,
          </p>
          <p>
            att riksdagen i skrivelse till Kungl. Maj:t hemställer om sådan
            komplettering av direktiven för utredningen rörande den statsunderstödda
            teaterverksamheten i landsorten, att de även kommer att avse upprättandet
            av en fast stads- eller kretsteater i Norrland.
          </p>
          <p>
            Stockholm i januari 1956
          </p>
          <p>
            Helmer Persson Gunnar Öhman
          </p>
          <p>
            560218 Stockholm 1956. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
