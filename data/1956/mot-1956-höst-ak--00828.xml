<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956_höst_ak__828/mot_1956_höst_ak__828-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 828 år 1956
          </p>
          <p>
            Nr 828
          </p>
          <p>
            Av herrar Sjölin och Nelander, i anledning av Kungl. Maj:ts pro-
            position, nr 188, med förslag till förordning om investe- ringsavgift
            för år 1957, m. m.
          </p>
          <p>
            I proposition nr 188 med förslag till förordning om investeringsavgift
            för år 1957 m. m. föreslås bl. a. att från investeringsavgift
            skall undantas investering i bussar som godkänts för användning
            i av ägaren bedriven yr- kesmässig trafik. Som motivering härför
            har departementschefen anfört att åtskilliga bussföretag ”brottas
            med påtagliga svårigheter på grund av att den växande bilismen
            minskat passagerarunderlaget”. Vidare anför de- partementschefen
            att ”bussförbindelserna är nödvändiga för landsbygdens trafikväsende
            och bussarna utgör kollektiva trafikmedel av utpräglad nyttokaraktär.
            Ett hänsynstagande till bussföretagens svårigheter är där- för
            enligt min mening påkallat”.
          </p>
          <p>
            Enligt vårt förmenande kan samma synpunkter anläggas på de enskilda
            järnvägarnas situation. Ingen kan bestrida ”nyttokaraktären” ur
            allmän trafiksynpunkt av t. ex. de enskilda Djursholms-, Lidingö-,
            Saltsjö- och Nynäsbanorna. Det är inte rimligt, att just de trafikanter,
            som behöver använda dessa trafikmedel, skall riskera en ökning
            av sina resekostnader genom den taxehöjning som kan bli följden
            av investeringsavgiften, under det att de förortstrafikanter,
            som betjänar sig av statens järnvägar och Stockholms spårvägar,
            kommer i ett gynnsammare läge genom att dessa trafikföretag befrias
            från investeringsavgift.
          </p>
          <p>
            I likhet med statens järnvägar är de enskilda järnvägsföretagen
            under- kastade statlig kontroll beträffande drift och taxa samt
            har samma ansvar för trafikförsörjningen inom sina trafikområden
            som statens järnvägar. De är liksom statens järnvägar tvungna
            att i rationaliseringssyfte förnya och förbilliga sin materiel.
            För att undvika indragningar av personförande tåg måste man införa
            rälsbussdrift och ersätta ångloken med diesellok. Men i motsats
            till statens järnvägar belastas f. n. de enskilda järnvägarna
            med investeringsavgift på sina nyanskaffningar. Följden blir att
            exempel- vis en rälsbuss blir 12 90 dyrare vid enskild järnväg
            än vid statens järn- vägar. Det finns inget skäl att behandla
            två trafikmedel, som arbetar un- der så likartade förhållanden,
            på olika sätt, när det gäller investeringsav- giften. Det strider
            f. ö. mot den annars allmänt omfattade principen att all- män
            och enskild företagsamhet bör bedrivas på lika ekonomiska villkor.
          </p>
          <pb facs="riksdagen-motions-pdf/data/1956/mot_1956_höst_ak__828/mot_1956_höst_ak__828-002.pdf"/>
          <p>
            Motioner i Andra kammaren, nr 828 år 1956 3
          </p>
          <p>
            Ytterst blir det trafikanterna som blir lidande på avsteg från
            den prin- cipen. Med stöd av det som ovan anförts hemställer vi,
            att riksdagen vid behandlingen av prop. nr 188 med för- slag till
            förordning om investeringsavgift för år 1957, m. m. måtte besluta
            att enskilda järnvägar befrias från att er- lägga investeringsavgift
            för av dem nyanskaffad rullande materiel, för material för tågdriftens
            säkerhetsanlägg- ningar och för banförbättringar.
          </p>
          <p>
            Stockholm den 9 november 1956
          </p>
          <p>
            Bengt Sjölin Eric Nelander
          </p>
        </div>
      </div>
    </body>
  </text>
</TEI>
