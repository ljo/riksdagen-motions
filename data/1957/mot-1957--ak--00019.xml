<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__19/mot_1957__ak__19-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 19 år 1957 3
          </p>
          <p>
            Nr 19
          </p>
          <p>
            Av herr Gustafsson i Mem, om utredning rörande samordning och
            effektivisering av information utomlands rörande Sverige och svenska
            förhållanden.
          </p>
          <p>
            Den verksamhet som syftar till att utomlands förmedla information
            om Sverige och svenska förhållanden drives f. n. av en stor grupp
            såväl stat- liga som icke statliga organ. Bland mer officiella
            instanser som sysslar med dylik upplysningsverksamhet kan nämnas
            UD:s pressbyrå, beskickningar och konsulat, Svenska institutet,
            SJ:s presstjänst, postverket, televerket, vattenfallsverket, SAS
            och Svenska turisttrafikförbundet. Därtill kommer arbetsmarknadens,
            exportindustriens, handelns, jordbrukets och rederinä- ringens
            organisationer m. fl. Informationsverksamheten är sålunda starkt
            splittrad. En följd härav måste bli att de nämnda organen i många
            fall kommer att arbeta parallellt med samma eller likartade uppgifter.
            Bristen på samordning och samarbete medför utan tvivel att upplysningsverksamheten
            som helhet blir både svår- överskådlig och oekonomisk. Detta gäller
            såväl produktionen som distribu- tionen av informationsmaterial.
            Förfrågningar av myndigheter, organisatio- ner och enskilda från
            olika delar av världen rörande svenska förhållanden besvaras av
            instanser som ofta nog har ingen eller ringa inbördes kontakt.
            Detta måste medföra åtskilligt dubbelarbete och onödigt stora
            kostnader. En samordning och rationalisering av hela upplysningsverksamheten
            skulle obestridligen möjliggöra en smidigare, effektivare och
            mindre kostnadskrä- vande information. Ett värdefullt initiativ
            i angiven riktning har tagits genom en på Svenska institutets
            tillskyndan i fjol verkställd utredning med vissa förslag till
            sam- ordning och effektivisering av strävandena att göra Sverige
            och svenska förhållanden kända i utlandet. Utredningen synes vara
            tjänlig att läggas till grund för en investering i statlig regi
            av samtliga organ av mera väsent- lig betydelse som driver upplysningsverksamhet
            om Sverige utomlands. En sådan översyn torde böra ges en något
            vidare ram än den på Svenska institutets initiativ verkställda
            utredningen. Sålunda bör det bl. a. vara ange- läget att beakta
            de erfarenheter som vunnits av SJ:s och SAS” publicitets- avdelningar,
            detta inte minst då det gäller att bedöma olika informations-
            metoders effektivitet. Dessa avdelningars arbete är i hög grad
            inriktat att genom pressresor ge utländska journalister stoff
            till egna reportage från
          </p>
          <pb facs="riksdagen-motions-pdf/data/1957/mot_1957__ak__19/mot_1957__ak__19-002.pdf"/>
          <p>
            4 Motioner i Andra kammaren, nr 19 år 1957
          </p>
          <p>
            Sverige. Det kan nämnas att enbart journalistresor till och i
            Sverige under senare år har medfört att tusentals sådana artiklar
            publicerats i utländsk press. En ytterst värdefull publicitet
            har här nåtts med relativt ringa kost- nader. Bl. a. har de stora
            amerikanska tidningarnas och tidskrifternas mil- jontals läsare
            fått åtminstone någon kännedom om vårt land. Erfarenheten visar
            att dylika nyhetsartiklar i världspressen har ett propagandavärde
            och en goodwillskapande effekt som vida överträffar andra former
            av upplys- nings- och propagandaverksamhet. Den information och
            propaganda som kan åstadkommas genom broschyrer, annonser, cirkulärartiklar,
            affischer, filmer etc. har givetvis också sitt värde men torde
            inte alltid ha en slag- kraft som motiverar de relativt höga kostnaderna
            för framställning och distribution av dylikt material. Med stöd
            av det anförda föreslås, att riksdagen måtte hos Kungl. Maj:t
            hemställa om en ut- redning med i motionen angivet syfte och med
            beaktande av i motionen framförda synpunkter.
          </p>
          <p>
            Stockholm den 17 januari 1957
          </p>
          <p>
            Einar Gustafsson i Mem
          </p>
        </div>
      </div>
    </body>
  </text>
</TEI>
