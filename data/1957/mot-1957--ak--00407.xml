<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__407/mot_1957__ak__407-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 407 år 1957
          </p>
          <p>
            Nr 407
          </p>
          <p>
            Av herr Svensson i Ljungskile m. fl., om lagstiftning an- gående
            användningen av våld vid utsökningsförrätt-
          </p>
          <p>
            ning.
          </p>
          <p>
            Den nu gällande utsökningslagen bär årtalet 1877 och har sålunda
            till- kommit under helt andra samhällsförhållanden än de nuvarande.
            Det har också ett flertal gånger omvittnats att lagen är i stort
            behov av revision. Alla försök till större ändringar i lagen ha
            emellertid hittills avvisats med hänvisning till att en genomgripande
            reform på detta lagstiftningsområde skall förberedas av lagberedningen,
            så snart denna slutfört sitt nuvarande arbete med att uppgöra
            förslag till ny jordabalk. Det kan under sådana omständigheter
            tagas för visst att vi icke komma att erhålla någon ny ut- sökningslagstiftning
            under det närmaste decenniet. Angelägna reformfrågor kunna därför
            icke nu skjutas till sidan av hänsyn till det kommande mycket
            långsiktiga lagstiftningsarbetet på detta fält. Då den nu gällande
            lagen kom till, hade frågan om användning av våld vid utsökning
            säkerligen knappast någon större aktualitet. Det kan an- tagas
            att lagstiftaren vid denna tidpunkt utgick från som något ganska
            självklart, att myndigheterna skulle vid genomförande av exekutiva
            åt- gärder äga använda det mått av våld som var nödvändigt för
            förrättningens slutförande. Utsökningslagen innehåller därför
            icke heller några närmare regler i detta avseende. För en modern
            samhällsuppfattning framstår emellertid användningen av våld mot
            medborgare, även om syftet är att genomföra ett i vederbörlig
            ordning fattat beslut, som något så allvarligt, att det icke kan
            överlåtas åt den enskilde befattningshavaren att på egen hand
            utan närmare anvis- ningar själv avgöra hur mycket våld han får
            bruka. Från och till förekom- ma fall, då vid utsökningsförrättningar
            våld använts i en omfattning som varit stötande för ett modernt
            rättsmedvetande. Det gäller här t. ex. situa- tioner sådana som
            i vilken utsträckning vid utmätning uppbrytande av låsta förvaringsutrymmen
            och förstörelse av låsanordningar av olika slag få bru- kas ävensom
            i vilken utsträckning våld får tillgripas mot person som på ett
            eller annat sätt står hindrande i vägen vid utmätningsförrättningen.
            Icke minst känslig blir frågan såvitt angår exekution av beslut
            avseende över- flyttning av barn. Att med våld slita ett barn
            ur en miljö för att överföra det till en ny kan ofta föranleda
            skador på barnet. Vid flera tillfällen har tvekan uppkommit om
            vilket mått av våld som får användas vid dylika
          </p>
          <pb facs="riksdagen-motions-pdf/data/1957/mot_1957__ak__407/mot_1957__ak__407-002.pdf"/>
          <p>
            Motioner i Andra kammaren, nr 407 år 1957 9
          </p>
          <p>
            förrättningar. K. cirk. 15 april 1955 angående förfarandet vid
            verkställig- het av beslut om överlämnande av barn ger icke tillräckligt
            klart besked på denna punkt. Enligt vår mening är det angeläget,
            att utsökningslagen snarast kom- pletteras med vissa grundläggande
            bestämmelser om det mått av våld som får begagnas vid utsökningsåtgärders
            genomförande. Dessa regler kunna självfallet icke göras alltför
            detaljerade. Det bör därför finnas möjlighet att komplettera lagens
            bestämmelser med i administrativ ordning utfär- dade föreskrifter.
            Vad angår polismaktens användning av exempelvis vapen av olika
            slag och annat våld ha sedan länge sådana vägledande föreskrifter
            funnits tillgängliga. Vi få under åberopande av det anförda hemställa,
            att riksdagen måtte anhålla om en utredning angående in- förande
            av bestämmelser i utsökningslagen rörande vilket mått av våld
            som får tillgripas vid utsökningsförrättning.
          </p>
          <p>
            Stockholm den 26 januari 1957
          </p>
          <p>
            Wald. Svensson Yngve Hamrin Lennart Eliasson i Jönköping
          </p>
        </div>
      </div>
    </body>
  </text>
</TEI>
