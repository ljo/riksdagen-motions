<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__590/mot_1957__ak__590-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 590 år 1957 5
          </p>
          <p>
            Nr 590
          </p>
          <p>
            Av herr Johansson i Norrköping m. fl., i anledning av Kungl.
            Maj:ts proposition, nr 132, angående statsunderstöd åt de poli-
            tiska ungdomsorganisationernas ungdomsfostrande verk- samhet.
          </p>
          <p>
            I proposition nr 132 vid årets riksdag föreslås ett statsunderstöd
            för de politiska ungdomsorganisationerna i överensstämmelse med
            de riktlinjer, som framlagts av 1955 års ungdomsutredning. Detta
            innebär, att de politis- ka ungdomsorganisationerna därmed erhåller
            bidrag till sin ungdomsfost- rande verksamhet efter i stort sett
            samma grunder som gäller för övriga ungdomssammanslutningar. Av
            statsfinansiella skäl anser sig emellertid icke departementschefen
            ha möjlighet att nästa budgetår tillmötesgå förslaget om instruktörsbidrag.
            Därmed undanryckes en mycket viktig — man vågar nästan påstå en
            grund- läggande — beståndsdel i den föreslagna bidragskonstruktionen.
            Instruk- törernas uppgift är nämligen att med för syftet tillrättalagda
            medel bidra till ungdomens sociala fostran och att stimulera den
            till en kulturellt beto- nad eller annan lämplig fritidssysselsättning.
            Det torde stå ganska klart, att betydande personliga insatser
            måste göras för att de tänkta formerna av fri- tidsverksamhet
            skall kunna få ett innehåll som väcker ungdomens intresse. Instruktörsbidragen
            ger här möjlighet till att organisera och stimulera en fritidsverksamhet
            bland många ungdomar, för vilka fritiden med dess mång- fald av
            frestelser annars skulle innebära påtagliga risker. Instruktörsbidra-
            gen binder således på ett ändamålsenligt sätt samman de föreslagna
            bidra- gen till fritidsverksamheten och till ledarutbildningen.
            Utan dessa bidrag blir effekten av samhällsstödet på ett olyckligt
            sätt begränsad. Till denna ståndpunkt kom också departementschefen
            år 1954, då han i proposition 156 d. å. förordade stöd till ungdomens
            föreningsliv och därvid bl. a. underströk följande: »I likhet
            med utredningens majoritet (1953 års utredning angående stöd åt
            nykterhetsorganisationer och ungdomsvårdande sammanslutningar)
            betraktar jag stödet åt organisationernas instruktörs- verksamhet
            som en särskilt viktig beståndsdel av hela det föreslagna bi-
            dragssystemet. Planläggningen av ungdomsledarutbildningen förutsätter
            be- tydande insatser av för uppgiften kvalificerade personer i
            ansvarig ställning inom organisationerna. En önskvärd utbyggnad
            och lämplig inriktning av
          </p>
          <pb facs="riksdagen-motions-pdf/data/1957/mot_1957__ak__590/mot_1957__ak__590-002.pdf"/>
          <p>
            6 Motioner i Andra kammaren, nr 590 år 1957
          </p>
          <p>
            fritidsverksamheten synes i hög grad vara beroende av det bistånd,
            som or- ganisationernas egna riksinstruktörer kan erbjuda det
            lokala föreningsar- betets funktionärer.» Instruktörsbidragens
            betydelse i sammanhanget synes således väl klar- lagd och sakkunnigt
            omvittnad. Att undandra de politiska ungdomsorgani- sationerna
            detta stöd, om än bara för ett år, inger stora betänkligheter.
            En- ligt vår mening bör därför antalet instruktörsbidrag, som
            i årets statsverks- proposition beräknas till 34, med anledning
            härav beräknas till 40 och an- slaget fördenskull höjas med 86
            100 kronor. Vi hemställer, att riksdagen måtte till instruktörsverksamhet
            inom ung- domsorganisationerna för budgetåret 1957/58 anvisa ett
            an- slag av 574 000 kronor.
          </p>
          <p>
            Stockholm den 28 mars 1957
          </p>
          <p>
            Rune Johansson i Norrköping
          </p>
          <p>
            Stig Alemyr Harald Larsson i Hedenäset
          </p>
          <p>
            Valter Kristenson i Göteborg
          </p>
          <p>
            Astrid Bergegren
          </p>
          <p>
            Erik Adamsson
          </p>
          <p>
            Hugo Bengtsson i Landskrona
          </p>
          <p>
            John Eriksson i Bäckmora
          </p>
          <p>
            Evert Svensson i Kungälv
          </p>
          <p>
            Artur E. Lundqvist
          </p>
          <p>
            Eivor Wallin
          </p>
          <p>
            Fridolf Jansson i Benestad
          </p>
          <p>
            Einar Henningsson
          </p>
          <p>
            Harry Wahrendorff
          </p>
          <p>
            Birger Nilsson
          </p>
          <p>
            Elias Jönsson
          </p>
        </div>
      </div>
    </body>
  </text>
</TEI>
