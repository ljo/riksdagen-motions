<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__4/mot_1957__fk__4-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 4 år 1957 5
          </p>
          <p>
            Nr 4
          </p>
          <p>
            Av fru Svenson m. fl., om skyndsam utredning rörande åtgärder
            mot ungdomsbrottsligheten.
          </p>
          <p>
            De många problemen i samband med den stigande ungdomsbrottsligheten
            behandlades mycket ingående vid fjolårets riksdag. Frågorna dryftades
            i en rad motioner, i ett utförligt utlåtande av allmänna beredningsutskottet
            och i långa kammardebatter. Det kan därför synas överflödigt att
            här ånyo söka ge en mer uttömmande helhetsbild av situationen.
            Det må dock fram- hållas att ungdomsproblemen under senaste året
            ingalunda torde ha blivit mindre brännande. Den fria spriten har
            vållat ökade bekymmer. Vissa spe- ciella händelser har talat ett
            allvarligt språk. Sålunda har den senaste nyårsnattens ungdomskravaller
            i Stockholms centrum på ett skrämmande sätt aktualiserat en rad
            frågor i samband med storstadsungdomens hela situation. Samhället
            har anledning att ställa frågan hur hundratals ung- domar kunde
            ryckas med i en masspsykos som ledde till våldshandlingar och
            meningslös skadegörelse. Det har pekats på trångboddhet och brist
            på familjesammanhållning som ett par framdrivande faktorer. Det
            är att hop- pas att den specialundersökning som föranletts av
            nyårskravallerna skall sprida ljus över den sociologiska och psykologiska
            bakgrunden till en miss- riktad aktivitet av denna art. Åtskilliga
            utredningar pågår, som berör olika sidor av ungdomsproble- men.
            En överblick av hela frågekomplexet är enligt vår mening nödvändig
            för att man skall kunna få ett samlat och effektivt grepp över
            problemen. Orsakssammanhangen och samspelet mellan olika faktorer
            behöver klar- läggas av experter på skilda områden. Härigenom
            skulle man få fastare hållpunkter för strävandena att skapa bättre
            levnadsförhållanden särskilt för den ungdom, som riskerar att
            glida in i asocialitet eller kriminalitet. Med nuvarande samhällsutveckling
            kan vi inte förvänta att dessa risker skall komma att minskas
            — problemen blir säkert inte lättare i den mån vi framdeles får
            kortare arbetstid och längre fritid eller i den mån de stora barnkullarna
            växer upp. Hela det problemkomplex, som har samband med samhällets
            strävan att fostra de unga till goda medborgare, måste angripas
            både allsidigt och grundligt, om gedigna resultat skall kunna
            nås. De olika åtgärder, som sättes in, får inte bli ett provisoriskt
            lappverk. Den tendens till upplösning av hemlivet, som tyvärr
            kännetecknar vårt moderna samhälle, gör det måhända påkallat att
            skolan, ungdomsorganisa- tionerna och föreningslivet får överta
            en större anpart av den rent upp-
          </p>
          <pb facs="riksdagen-motions-pdf/data/1957/mot_1957__fk__4/mot_1957__fk__4-002.pdf"/>
          <p>
            6 Motioner i Första kammaren, nr nr 4—5 år 1957
          </p>
          <p>
            fostrande verksamheten. Från alla synpunkter lyckligast vore
            emellertid om sambhället i någon form kunde ge impulser och verksamt
            stöd åt en hem- livets renässans. Endast goda hem kan helt fylla
            den stora uppgiften att skänka det uppväxande släktet trygghet
            och trivsel i tillvaron. Att ge den sysslovilla ungdomen socialt
            värdefulla fritidsintressen synes vara det bästa medlet att motverka
            spritkonsumtion och kriminalitet bland de unga. En utbyggnad av
            yrkesvägledningen är en angelägen åtgärd. Vidare bör rättsförfarandet
            om möjligt organiseras så, att samhällets reak- tion på begångna
            förseelser och brott skall kunna följa betydligt snabbare än nu
            är fallet. Detta är endast några av många tänkbara önskemål och
            förslag. Ung- domsbrottsligheten påkallar snabba och resoluta
            ingripanden på åtskilliga områden, men frågorna bör enligt vår
            mening betraktas och angripas i sitt stora sammanhang. Med hänvisning
            till det anförda hemställes, att riksdagen måtte hos Kungl. Maj:t
            anhålla om en skyndsam utredning enligt de i motionen angivna
            rikt- linjerna.
          </p>
          <p>
            Stockholm den 15 januari 1957 Gärda Svenson
          </p>
          <p>
            Sven E. Sundin Torsten Bengtson Margret Nilsson
          </p>
          <p>
            Nr 5
          </p>
          <p>
            Av herr Ollén m. fl., om en snar översyn av nu gällande abort-
            indikationer.
          </p>
          <p>
            (Lika lydande med motion nr 8 i Andra kammaren) Stockholm den
            16 januari 1957
          </p>
          <p>
            David Ollén Einar Danmans Gust. Sundelin Rudolf Boman And. E.
            Johansson Johan Persson
          </p>
          <p>
            Hj. Weiland Ebon Andersson
          </p>
        </div>
      </div>
    </body>
  </text>
</TEI>
