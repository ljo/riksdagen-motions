<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__229/mot_1957__fk__229-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Första kammaren, nr 229 år 1957
          </p>
          <p>
            Nr 229
          </p>
          <p>
            Av herr Eskilsson m. fl., om anställande av en assistent för
            den praktiska undervisningen i pedagogik vid lantbrukshög- skolan.
          </p>
          <p>
            Den stagnation i lantbrukshögskolans utveckling, som blir följden
            av att personalförstärkningar skjutes på framtiden, medan utredning
            om hög- skoleundervisningens framtida utformning pågår, drabbar
            naturligtvis i första hand de vid högskolan nu studerande årskurserna.
            Dessa har för sin utbildning ingen nytta av en upprustning, som
            kommer i framtiden, men har direkt känning av de brister, som
            nu föreligger. Det finns därför sär- skild anledning att beakta
            de önskemål, som från lantbrukshögskolans studentkår förts fram
            rörande behovet av omedelbara förbättringar av un- dervisningen.
            Från lantbrukshögskolans studentkårs sida har i år särskilt framhållits
            behovet av att undervisningen i pedagogik förbättras genom anställande
            av en assistent för ledning av praktiska undervisningsövningar.
            Då ett be- tydande antal av lantbrukshögskolans studenter kommer
            att ägna sig åt undervisningsverksamhet vid lantbruksundervisningsanstalter
            och hushåll- ningssällskap, betraktas den pedagogiska utbildningen
            som betydelsefull. Lantbrukshögskolans studenter har inte kunnat
            underlåta att jämföra den undervisning de härvidlag erhåller med
            den som blivande folkskollärare och läroverkslärare erhåller.
            I fråga om praktiska undervisningsövningar erhål- ler t. o. m.
            skolkökslärarinnorna bättre undervisning än agronomerna. Vid jämförelse
            med förhållandena i andra länder har kunnat konstateras, att vid
            bl. a. den norska lantbrukshögskolan kompletteras den teoretiska
            under- visningen i pedagogik med praktiska övningar. Då läraren
            i ämnet pedagogik vid lantbrukshögskolan, professor Vilhelm Sjöstrand,
            saknar assistent, har undervisningen måst begränsas till i huvud-
            sak det teoretiska planet och de praktiska övningar, som kunnat
            hållas på själva högskolan. Behovet av en utökning av denna utbildning
            till praktiska övningar har vitsordats av lantbrukshögskolans
            lärarkollegium men icke upptagits i departementschefens anslagsäskanden.
            Lantbrukshögskolans stu- dentkår har därför sökt kontakt med enskilda
            riksdagsmän för att få detta ärende underställt riksdagens välvilliga
            prövning. Studentkårens ansträng- ningar synes oss visa, vilken
            vikt lantbrukshögskolans nuvarande studenter fäster vid denna
            fråga. Dess lösning torde inte heller tarva några stora anslagsbelopp.
            Inte heller kan anställandet av en assistent för den praktiska
            undervisningen i pedago-
          </p>
          <pb facs="riksdagen-motions-pdf/data/1957/mot_1957__fk__229/mot_1957__fk__229-002.pdf"/>
          <p>
            Motioner i Första kammaren, nr 229 år 1957 15
          </p>
          <p>
            gik behöva anses föregripa den nu pågående högskoleutredningens
            blivande ställningstagande. Tvärtom kan genom en sådan åtgärd
            högskoleutred- ningen få ett besked om huruvida denna förstärkning
            av undervisningen motsvarar eller icke motsvarar behovet. De anslag
            som behövs för här avsett ändamål torde belöpa sig till 10 000
            kronor till avlöningar och 2 000 kronor till expenser för resor
            vid den prak- tiska undervisningens förläggande till högskolan
            näraliggande lantbruks- undervisningsanstalter. Vi hemställer
            därför, att riksdagen till anställande av en assistent för den
            prak- tiska undervisningen i pedagogik vid lantbrukshögskolan
            ville anvisa ett med 10 000 kronor förhöjt anslag till Lant- brukshögskolan
            och statens lantbruksförsök: Avlöningar samt ett med 2 000 kronor
            förhöjt anslag till Lantbrukshög- skolan och statens lantbruksförsök:
            Omkostnader.
          </p>
          <p>
            Stockholm den 25 januari 1957
          </p>
          <p>
            Carl Eskilsson
          </p>
          <p>
            Torsten Andersson Johan Persson Hugo Osvald
          </p>
        </div>
      </div>
    </body>
  </text>
</TEI>
