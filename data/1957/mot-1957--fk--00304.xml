<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__304/mot_1957__fk__304-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 304 år 1957
          </p>
          <p>
            Nr 304
          </p>
          <p>
            Av fru Gärde Widemar m. fl., angående likalönsprincipens genomförande
            i statsförvaltningen.
          </p>
          <p>
            I samband med behörighetslagens ikraftträdande 1925 skedde en
            omlägg- ning av det statliga avlöningssystemet för att inordna
            de kvinnliga befatt- ningshavarna i tjänsteförteckningen. Därvid
            blev likalönsprincipen erkänd som norm vid lönesättningen för
            de kvinnliga tjänsterna. Beslutet blev dock betydelselöst, då
            man inte samtidigt beslöt någon omvärdering av arbetet i de typiskt
            kvinnliga befattningarna. Följden blev — och situationen är densamma
            ännu i dag — att flertalet kvinnor i statstjänst kom att befinna
            sig i de lägsta löneskikten och deras befattningar förblev typiskt
            kvinnliga. År 1946 anhöll riksdagen om utredning angående likalönsprincipens
            genomförande i statsförvaltningen. Följande år tillsattes den
            s.k. likalöns- kommittén, som år 1953 avgav sitt betänkande »Lika
            lön för män och kvinnor i det statliga lönesystemet». Utredningen
            definierade likalönsprin- cipen som principen om lika lön för
            man och kvinna med likvärdig arbets- uppgift, därvid man anslöt
            sig till den tolkning av begreppet som givits av Internationella
            arbetsorganisationen i dess år 1951 antagna konvention i denna
            fråga. I betänkandet konstaterades att lönegradsplaceringen för
            vissa »kvinnliga» tjänster icke överensstämde med principen om
            lika lön. Flertalet av dessa tjänster var placerade i betydligt
            lägre lönegrader än den »manliga» bottenlönegraden, d. v.s. den
            lägsta lönegrad, som användes för tjänster, avsedda att rekryteras
            av män oavsett arbetsuppgifter och kvalifikationer. Kommittén
            uttalade som sin mening att likalönsprincipen borde fullstän-
            digt genomföras i det statliga lönesystemet men ansåg det naturligt
            om principen inte kunde genomföras på en enda gång utan måste
            ske etappvis. Den väsentliga åtgärden för likalönsprincipens genomförande
            skulle vara att den manliga bottenlönegraden tillämpades även
            för »kvinnliga» tjänster. Detta skulle medföra avsevärda löneökningar
            för ett stort antal »kvinn- liga» tjänster. Kommittén ansåg att
            statsmakterna genom successiva åt- gärder borde verka för en utjämning
            snarast möjligt av lönerna för män och kvinnor i riktning mot
            målet att få likalönsprincipen fullständigt genomförd i det statliga
            lönesystemet. För att uppnå detta mål fordrades givetvis även
            en arbetsvärdering med hänsyn till tjänsternas krav på ut- bildning,
            skicklighet och ansvar m. m.
          </p>
          <pb facs="riksdagen-motions-pdf/data/1957/mot_1957__fk__304/mot_1957__fk__304-002.pdf"/>
          <p>
            Motioner i Första kammaren, nr 304 år 1957 7
          </p>
          <p>
            Snart fyra år har nu förflutit efter det likalönskommittén avgav
            sitt betänkande, och ännu har icke framlagts något förslag i riksdagen
            med anledning därav. Enligt det förhandlingsresultat som i dagarna
            offentlig- gjorts om statstjänstemännens löner har relationerna
            mellan manliga och kvinnliga tjänstemäns löner i lägre grader
            förändrats i för kvinnorna ogynn- sam riktning. Önskvärt hade
            varit att man i stället vid dessa förhandlingar sökt minska spännvidden
            mellan »manliga» och »kvinnliga» tjänster. Då vi med hänsyn bland
            annat till innehållet i ovannämnda konvention av Internationella
            arbetsorganisationen anser, att tiden nu är mogen att ta upp frågan
            på nytt om likalönsprincipens genomförande, får vi härmed hemställa,
            att riksdagen ville i skrivelse till Kungl. Maj:t begära dels
            en utredning angående kostnaderna för ett genom- förande av likalönsprincipen,
            därvid särskilt beräkning bör göras av kostnaden för en tillämpning
            av den »manliga» bottenlönegraden även för »kvinnliga» tjänster,
            dels ock att förslag måtte framläggas för 19358 års riksdag om
            ett successivt genomförande av likalönsprincipen i det statliga
            avlöningssystemet.
          </p>
          <p>
            Stockholm den 26 januari 1957
          </p>
          <p>
            Ingrid Gärde Widemar Ruth Hamrin-Thorell Ebon Andersson
          </p>
        </div>
      </div>
    </body>
  </text>
</TEI>
