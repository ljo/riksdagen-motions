<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__376/mot_1957__fk__376-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 376—387 Motioner i Första kammaren, nr 376 år 1957 1
          </p>
          <p>
            Nr 376
          </p>
          <p>
            Av herr Bengtson och herr Andersson, Alvar, angående ett obligatoriskt
            ungdomssparande.
          </p>
          <p>
            Ett av de betydelsefullaste strävandena i vårt lands ekonomiska
            politik under senare år har varit att öka sparandet. Av särskild
            vikt är det att söka stimulera ungdomen till ökat sparande, detta
            framför allt ur ungdomens egen synpunkt. Flera åtgärder har också
            vidtagits i syfte att stimulera ungdomens sparintresse. Såsom
            exempel kan nämnas lönsparandet, sparbankernas tidi- gare tillämpade
            bostadssparande, olika för ungdomen särskilt anpassade för- säkringsformer
            m. m. Ehuru de nu nämnda sparstimulerande åtgärderna otvivelaktigt
            haft en viss effekt, är det dock synnerligen önskvärt att ung-
            domssparandet ökas avsevärt. Med den goda arbetstillgång, som
            förefunnits under senare år, har ungdomarna relativt snabbt kommit
            upp i goda inkoms- ter och i stället för att spara tillägnat sig
            en levnadsstandard, som senare knappast är möjlig att upprätthålla.
            Vid ingående av äktenskap och åtföljande familjebildning uppkommer
            en rad utgifter, såsom för inköp av möbler och bosättningsartiklar,
            hyrande av lägenhet, kostnader vid barns födelse o. s. v. I vissa
            fall, särskilt då barn väntas, måste hustrun sluta sitt förvärvsarbete,
            vilket avsevärt sänker inkomsten. Alla dessa omständigheter medför
            att ung- domar, som ingått äktenskap under sådana förutsättningar,
            får en jämfört med tiden före äktenskapets ingående betydligt
            sänkt standard. Det är sålunda synnerligen önskvärt, om dessa
            ungdomar kunde öka sitt sparande under den tid, då de har goda
            inkomster och inga försörjningsskyldigheter. Tyvärr måste man
            dock konstatera, att ungdomens intresse för sparande inte motsvarar
            vad flertalet vid en senare tidpunkt i livet skulle ansett önsk-
            värt. Flertalet människor skulle nog hysa tacksamhet för om de
            på något sätt bringats att spara mera under ungdomstiden. Ett
            obligatoriskt sparande skulle givetvis medföra en avsevärd effekt,
            men tveksamhet kan råda om lämplig- heten att tillämpa tvång,
            även om åtgärden anses till ungdomens eget bästa. Ett obligatoriskt
            ungdomssparande bör dock inte helt avfärdas, utan förslaget är
            dock av så stort intresse, att det bör bli föremål för ytterligare
            övervägan- den. Vid utformandet av bestämmelserna för ett ungdomssparande
            torde de riktlinjer som skisserades i en av finansdepartementet
            år 1955 utsänd PM angående obligatoriskt sparande kunna utgöra
            utgångspunkten för utredning-
          </p>
          <p>
            Bihang till riksdagens protokoll 1957. 3 saml. Nr 376—387
          </p>
          <pb facs="riksdagen-motions-pdf/data/1957/mot_1957__fk__376/mot_1957__fk__376-002.pdf"/>
          <p>
            2 Motioner i Första kammaren, nr 376 år 1957
          </p>
          <p>
            en angående ungdomssparandet, dock att sparandet endast bör avse
            ogifta ungdomar under 25 års ålder, som inte har försörjningsplikt.
          </p>
          <p>
            Med anledning av vad sålunda anförts hemställes, att riksdagen
            måtte besluta att i skrivelse till Kungl. Maj:t
          </p>
          <p>
            begära utredning angående lämpligheten av ett obligatoriskt ungdomssparande.
          </p>
          <p>
            Stockholm den 26 januari 1957
          </p>
          <p>
            Torsten Bengtson Alvar Andersson
          </p>
        </div>
      </div>
    </body>
  </text>
</TEI>
