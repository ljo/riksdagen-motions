<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__1/mot_1958_a_ak__1-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1
          </p>
          <p>
            3 Motioner i Andra kammaren, nr 1 år 1958 1
          </p>
          <p>
            Nr 1
          </p>
          <p>
            Av herr Ohlin m. fl., om tillsättande av en allmän besparings-
            kommission för översyn av de statliga utgifterna.
          </p>
          <p>
            I anslutning till Kungl. Maj:ts proposition om komplettering
            av rikssta- ten (nr 175) vid föregående års vårsession föreslogs
            från den meningsrikt- ning vi företräder i de likalydande motionerna
            1:547 och 1I1:686, att en all- män besparingskommission skulle
            tillsättas för översyn av statsutgifterna. Förslaget vann andra
            kammarens bifall, men då det avvisades av majorite- ten i första
            kammaren ansågs frågan vid den riksdagen formellt förfallen med
            hänsyn till kamrarnas skiljaktiga beslut (statsutskottets memorial
            nr 140). Den statsfinansiella situation som nu föreligger liksom
            den förutsehara ut- vecklingen för den närmaste framtiden vad
            statsutgifterna beträffar har emellertid enligt vår mening ytterligare
            understrukit angelägenheten av att en sådan översyn kommer till
            stånd. Vi vill därför på nytt resa kravet på en allmän översyn
            av statsutgifterna i syfte att åstadkomma besparingar. Statsutgifternas
            allmänna utveckling är känd. Vi vill här erinra om den kraftiga
            och fortgående ökning som försiggått under efterkrigsåren. Utveck-
            lingen framgår av nedanstående tablå, som visar ökningen av utgifterna
            på driftbudgeten sedan 1946.
          </p>
          <p>
            Utgifter på drift- Index Åndel av natio År budgeten (basårets
            pris- : malinkomsten - Milj. kr. nivå) —— 1946 3 230 100 16 Zz
            1949 4 822 135 19 Zz . 1954 8375 182 21 Zz 1957 111 250 218 23
            PN
          </p>
          <p>
            Sedan 1946 har statsutgifterna på driftbudgeten, omräknade i
            oförändrat penningvärde, alltså mer än fördubblats. Deras andel
            av nationalinkomsten har ökat i anmärkningsvärd grad, från 16
            till 23 procent. Medräknas även de statliga kapitalinvesteringar,
            som finansieras via kapitalbudgeten, kan de totala statsutgifternas
            andel i nationalinkomsten beräknas till 26 å 27 procent. Ur samhällsekonomisk
            synvinkel är även de kommunala utgifternas ut- veckling av betydelse.
            Med medräknande av samtliga kommunala utgifter
          </p>
          <p>
            1 Beräknade utgifter.
          </p>
          <p>
            Bihang till riksdagens protokoll 1958. 4 saml. Nr 1-—3
          </p>
          <pb facs="riksdagen-motions-pdf/data/1958/mot_1958_a_ak__1/mot_1958_a_ak__1-002.pdf"/>
          <p>
            2 Motioner i Andra kammaren, nr 1 år 1958
          </p>
          <p>
            utom för de kommunala affärsföretagen samt exklusive återbetalning
            av lån, avsättning till fonder och till följande år överförda
            överskott, erhålles följande allmänna bild av den kommunala utgiftsexpansionen
            sedan 1946:
          </p>
          <p>
            Utgifter
          </p>
          <p>
            : Nettoutgifter Kommunala 8 3 minus &gt; År utgifter a AE statsbidrag
            fätionalig- Milj. kr. SEJ: AT: (nettoutg.) komsten Milj. kr. 1946
            1 908 334 1574 8 1949 2 794 479 2315 9 1954 d 225 994 4 231 11
            1957 (beräk- nade) 6 860 1161 5699 12
          </p>
          <p>
            Källa: Meddelande från konjunkturinstitutet, ser. A:30, tab.
            S. I1:24, samt Statsverkspropositionen 1958; Bil. 1; Bih. 2, tab.
            VII:5.
          </p>
          <p>
            De sammanlagda offentliga utgifterna uppgår alltså till ca 38
            procent av nationalinkomsten. Mot denna bakgrund framstår det
            som ytterst angeläget att söka uppnå en begränsning av den offentliga
            utgiftsandelen i samhälls- ekonomien. Sådana begränsningar bör
            eftersträvas som kan dämpa det allmännas sammanlagda anspråk på
            skattemedel. Att t. ex. flytta över vissa utgifter från den statliga
            budgeten till den kommunala sektorn är i sam- hällsekonomisk mening
            ingen »begränsning». Dylika överflyttningar kan givetvis lämna
            utrymme för ett minskat statligt skatteanspråk men åter- kommer
            på den kommunala sidan och ökar i motsvarande mån skattean- språken
            där. Efter dessa observationer är det inte vår avsikt att här
            vidare ingå på de kommunala utgifterna. Att samtliga politiska
            partier bär sin del av ansvaret för den ökning som skett bör inte
            undanskymma det faktum, att varje regering har huvudan- svaret
            för den ekonomiska och den statsfinansiella planeringen. Bakom
            de stegrade utgiftssiffrorna ligger ju under enighet genomförda
            reformer på socialpolitikens, sjukvårdens och undervisningens
            områden samt ökade in- satser för vårt försvar, vilka den överväldigande
            delen av vårt folk torde ansluta sig till. För den totala statliga
            utgiftsutvecklingen skulle dock en i tid uppgjord, mera långsiktig
            planering, framför allt på det socialpolitiska området, ha varit
            av utomordentlig betydelse för den allmänna avvägningen. Vi anser
            oss med så mycket större skäl kunna göra denna anmärkning i detta
            sammanhang som vi vid 1953 års riksdag förde fram ett krav på
            en dylik planering. Denna tanke avvisades emellertid av riksdagens
            majoritet. Även tidigare — t. ex. år 1946 — har från vårt håll
            krav förts fram på en flerårsplanering med hänsyn till de statsfinansiella
            och samhällsekono- miska resurserna. Vid en närmare analys av
            utvecklingen av statsutgifterna på olika om- råden kan man inte
            undgå att frapperas av hur starkt förvaltningskostna-
          </p>
          <pb facs="riksdagen-motions-pdf/data/1958/mot_1958_a_ak__1/mot_1958_a_ak__1-003.pdf"/>
          <p>
            Motioner i Andra kammaren, nr 1 år 1958 3
          </p>
          <p>
            derna ökat. I en expanderande statsbudget med ökade sociala utgifter
            av transfereringsnatur samt ökade utgifter för materielanskaffningar
            för för- svaret borde förvaltningskostnadernas andel av statsbudgeten
            rimligtvis på- tagligt sjunka. Så har emellertid inte blivit fallet
            i nämnvärd grad. Enligt riksräkenskapsverkets beräkningar uppgick
            de civila myndighets- kostnaderna (motsvarande under försvaret
            har alltså borträknats) budget- året 1948/49 till 623 milj. kr.
            och budgetåret 1955/56 till 1 142 milj. kr. innebärande en ökning
            med 83 procent. Deras andel av samtliga utgifter på driftbudgeten
            hade endast sjunkit från 13 till 12 procent. Under perioden har
            de civila myndighetskostnaderna ökat relativt mera än de direkta
            transfereringsutgifterna. Även om hänsyn tas till de stat- liga
            lönekostnadernas tillväxt på grund av penningvärdets försämring
            och de genomförda reella löneförbättringarna framstår förvaltningskostnader-
            nas ökning som anmärkningsvärd. Ytterligare belysning härav kan
            erhållas i uppgifter om den i statlig tjänst anställda personalens
            antal och föränd- ringar. Enligt den av riksräkenskapsverket och
            statistiska centralbyrån förda personalstatistiken har antalet
            i statlig tjänst anställd personal ut- gjort följande:
          </p>
          <p>
            År Eda därav tjänstemän 1945 253 600 173 100 1950 284 700 205
            800 1954 289 600 213 100 1956 297 800 220 900
          </p>
          <p>
            Källa: SOU 1955:34, tabell 2:2 Statistisk Tidskrift nr 7/1957.
          </p>
          <p>
            I statistiken, som hänför sig till personalläget per den 1 april
            respektive år — utom för vissa myndigheter där redovisningen skett
            per årets slut — ingår icke följande kategorier, som avlönas enligt
            av staten fastställda av- löningsreglementen: präster, kyrkomusiker,
            personal vid hushållningssäll- skap och skogsvårdsstyrelser, lärarpersonal
            inom folk- och småskoleväsen- det, lärarpersonal vid Stockholms
            högskola och socialinstituten samt polis- personal. Vidare ingår
            icke de statliga bolagens personal, däremot är affärs- verkens
            personal inräknad. Det bör vidare observeras, att till en del
            hänför sig den ökning som skett till att verksamheter, som tidigare
            ombesörjts av i enskild tjänst anställd personal, förstatligats.
            Detta gäller framför allt förstatligandet av vissa järnvägsföretag.
            I huvudsak faller den ökning som inträffat på grund här- av under
            den tidigare delen av perioden. Men även bortsett från nyssnämnda
            omständigheter framstår den inträffade ökningen av personalantalet
            som markant.
          </p>
          <p>
            Av vad vi här anfört torde framgå att särskild uppmärksamhet
            synes
          </p>
          <pb facs="riksdagen-motions-pdf/data/1958/mot_1958_a_ak__1/mot_1958_a_ak__1-004.pdf"/>
          <p>
            4 Motioner i Andra kammaren, nr 1 år 1958
          </p>
          <p>
            böra ägnas åt de statliga förvaltningskostnadernas utveckling.
            Möjlighe- terna att genom rationaliseringsåtgärder, i varje fall
            på längre sikt, vinna besparingar i förvaltningen måste noga prövas.
            Det kan här förtjäna anmär- kas, att det sammanlagda antalet statliga
            centrala myndigheter av olika slag — ämbetsverk, nämnder och andra
            permanenta organ — för närva- rande utgör ca 130, de regionala
            förvaltningsorganen alltså ej inräknade, Sedan andra världskrigets
            slut har antalet statliga myndigheter ökat med ett 30-tal. Vi
            vill i detta sammanhang erinra om att frågan om en samlad översyn
            av den statliga förvaltningen togs upp vid 1956 års riksdag i
            de likalydande motionerna 1I:209 av herr Lindblom m. fl. och I1:462
            av herr Sjölin m. fl. Motionärerna pekade på olika tänkbara besparingsmöjligheter.
            De framhöll sålunda bl. a.:
          </p>
          <p>
            Som exempel på sådana åtgärder, som möjligen skulle kunna medföra
            en förenklad och förbilligad organisation och som borde bli föremål
            för när- mare undersökningar, kan nämnas en reduktion av antalet
            centrala, mili- tära förvaltningar; samordning av den militära
            och civila hälso- och sjuk- vården; sammanslagning av skolöverstyrelsen
            och överstyrelsen för yrkes- utbildning; sammanslagning av statens
            jordbruksnämnd och lantbrukssty- relsen; sammanslagning av statens
            maskin- och redskapsprovningsanstalt och statens provningsanstalt;
            sammanslagning av statens växtskyddsanstalt, statens centrala
            frökontrollanstalt och statens plantskolenämnd; samman- slagning
            av statens bilinspektion, statens biltrafiknämnd och statens tra-
            fiksäkerhetsråd; samordning under gemensam styrelse och administration
            av statens bakteriologiska laboratorium, statens farmacevtiska
            laboratori- um, statens rättskemiska laboratorium, statens institut
            för folkhälsan och statens veterinärmedicinska anstalt; sammanslagning
            av statens nämnd för byggnadsforskning och statens forskningsanstalt
            för lantmannabyggnader samt eventuell inordning i byggnadsstyrelsen;
            överföring av lantbruksnämn- dernas arbetsuppgifter till hushållningssällskapen;
            inrangering av statens väginstitut i väg- och vattenbyggnadsstyrelsen;
            samordning av den militära och civila väderlekstjänsten; överförande
            till statspolisen av de åtgärder för skydd mot spioneri och sabotage,
            som nu handhas av civilförsvarsstyrelsen; överförande av medicinalstyrelsens
            platsförmedlingsverksamhet beträffan- de läkare till arbetsförmedlingen;
            överförande av kammarkollegiets arbets- uppgifter till statskontoret
            och riksräkenskapsverket; sammanföring av det arbete rörande statstjänstemännens
            pensioner, som nu är uppdelat på sta- tens pensionsanstalt, statskontoret
            och de affärsdrivande verken; överfö- rande av det omfattande
            statistikarbete, som nu ligger på socialstyrelsen m. fl. verk,
            till statistiska centralbyrån samt koncentration av handläggning-
            en åv utlänningsärenden.
          </p>
          <p>
            Ovanstående uppräkning bör givetvis fattas endast som en exemplifie-
            ring. På vissa enstaka punkter har en prövning efter det dessa
            motioner väcktes skett. Flera där angivna rationaliseringsåtgärder
            kan vid närmare prövning komma att visa sig mindre lämpliga, och
            andra förvaltningsom- råden än de angivna kan vid en samlad översyn
            visa sig mera lämpade för sammanslagningar eller andra rationaliseringsåtgärder.
            Ett huvudsyfte för den översyn vi här avser bör vara att åstadkomma
            en rationellt genom-
          </p>
          <pb facs="riksdagen-motions-pdf/data/1958/mot_1958_a_ak__1/mot_1958_a_ak__1-005.pdf"/>
          <p>
            Motioner i Andra kammaren, nr 1 år 1958 3
          </p>
          <p>
            förd samordning. Möjligheterna att uppnå besparingar och effektivare
            ar- betsformer genom en decentralisering av förvaltningsuppgifter
            bör också prövas. I de inledningsvis omnämnda, i fjol väckta motionerna
            framhöll vi, att det är uppenbart, att statsutgifternas konjunkturpolitiska
            återverkningar på samhällsekonomien i övrigt, d. v. s. deras roll
            som orsaksfaktor i kon- junkturförloppet, kräver en alltmer skärpt
            uppmärksamhet, när utgifterna börjar närma sig en andel av 30
            procent av den samlade nationalinkomsten. Vi påpekade vidare:
          </p>
          <p>
            Av grundläggande betydelse för statsutgifternas konjunkturpolitiska
            ef- fekt är givetvis på vad sätt eller med vilka metoder de finansieras.
            Dessa inte endast teoretiskt utan även praktiskt svårlösta problem
            skall vi emel- lertid inte här ingå på. Det principiella resonemang
            som vi här fört inne- håller i och för sig inte mer än ett återgivande
            av sammanhang, som torde vara väl kända. Men det torde inte skada
            att påminna om dessa faktiska förhållanden mot bakgrunden av det
            höga relativa läge för statsutgifterna, som vi för närvarande
            står inför och som, därest inte åtgärder i återhål- lande riktning
            vidtages, kan bli bekymmersamt. Vad den närmaste överblickbara
            framtiden angår står statskassan inför ökade utgiftsengagemang
            genom den kommande förbättringen av folkpen- sionerna. Därest
            produktionslivet beredes gynnsamma förutsättningar och den allmänna
            standardförbättringen härigenom kan tryggas, kan med lämp- ligt
            avvägd finansieringsmetod denna välmotiverade reform utan tvivel
            ge- nomföras under den skisserade tioårsperioden. Men härutöver
            torde en sträng återhållsamhet med nya större statliga utgiftsengagemang
            av allmän typ få iakttagas. Bl. a. av skäl som anförts i det föregående
            synes det tvärt- om bli alltmer nödvändigt att få till stånd utgiftsreduktioner
            på de punkter där så är möjligt. Efter att ha erinrat om angelägenheten
            av att genom besparingar skapa utrymme för ökade insatser från
            samhällets sida på sådana områden där allvarliga eftersläpningar
            nu kan konstateras och att kunna genomföra olika reformer på beskattningens
            område, så att lägre och rimligare skatte- tryck kan uppnås, främst
            i fråga om de direkta inkomstskatterna, fram-
          </p>
          <p>
            hölls vidare i motionen:
          </p>
          <p>
            Det anförda leder oss till att resa frågan: Har inte utvecklingen
            på det statsfinansiella området lett eller håller den i varje
            fall inte på att leda dithän, att tiden mognat för en allvarlig
            prövning av statsutgifterna ur principiell synvinkel? Vilket är
            samhället mest betjänt av: ökade engage- mang genom statens verksamhet
            eller större utrymme för och tillit till en- skild förmåga? Skulle
            inte alla tjäna på om man från samhällets sida mer litade på den
            enskildes förmåga och omtanke om sig och de sina och också skapade
            bättre förutsättningar för den enskilde att förbättra sin ekono-
            miska ställning? Skulle inte detta samtidigt medföra ökad känsla
            av trivsel? Med tanke på att den sociala grundtryggheten, efter
            folk- pensionernas höjning under den närmast framförliggande tioårsperioden
            till det mål pensionsberedningen uppställt, får anses i stort
            sett lagd, tve- kar vi för vår del inte att svara jakande på dessa
            frågor. Och vidare: Finns
          </p>
          <pb facs="riksdagen-motions-pdf/data/1958/mot_1958_a_ak__1/mot_1958_a_ak__1-006.pdf"/>
          <p>
            6 Motioner i Andra kammaren, nr 1 år 1958
          </p>
          <p>
            det inte t. ex. statsbidragsformer kvar, som varit naturliga
            under tidigare förhållanden med lägre allmän inkomstnivå och annan
            näringslivsstruktur? Så torde helt visst vara fallet. Detta borde
            närmare prövas och en anpass- ning av bidragsformerna till nu
            rådande förhållanden borde ske.
          </p>
          <p>
            Vad här anförts synes kunna franihållas med ännu större styrka
            i den situation som föreligger i dag. Det statsfinansiella läget
            har sedan i fjol all- varligt försämrats. En mera positiv och
            framstegsfrämjande inställning från statens sida på ett tillräckligt
            tidigt stadium av den art vi föreslagit skulle säkerligen ha lett
            till en snabbare stegring av nationalinkomsten och där- med till
            både en relativ minskning av skattetrycket och ett gynnsammare
            allmänekonomiskt läge.
          </p>
          <p>
            I nu rådande situation kräves en noggrann Översyn av statens
            utgifter i syfte att uppnå besparingar. Den bör komma till stånd
            genom en allmän besparingskommission. Särskild uppmärksamhet torde
            böra ägnas åt stat- liga bidrag och understöd av olika slag samt
            förvaltningskostnaderna. Kon- takt och samråd borde härvid hållas
            med 1956 års rationaliseringsutred- ning samt med den pågående
            besparingsutredningen rörande statsbidragen inom jordbruksdepartementets
            område. Vad riksdagens revisorer anfört om arbetsformerna i förvaltningen
            i den till fjolårets riksdag avlämnade berättelsen borde också
            beaktas. Med anledning av förslag från riksdagens revisorer hemställde
            fjolårets riksdag vidare i skrivelse till Kungl. Maj:t om en detaljundersökning
            rörande det sätt socialpolitiken jämte inkomst- förskjutningen
            i övrigt faktiskt har verkat under senare år. Föredragande statsråd
            meddelar nu under femte huvudtiteln i årets statsverksproposition,
            att en sådan undersökning inom kort skall igångsättas. Resultatet
            av denna undersökning, vilken vi utgår från kommer att påbörjas
            snarast, torde böra ingå som en del av underlaget för den här
            föreslagna besparingskommissio- nens arbete.
          </p>
          <p>
            Den senaste statsfinansiella utvecklingen understryker betydelsen
            av att de s. k. automatiska utgiftsökningarna på nytt upptas till
            analys och kart- läggning. Enligt de senast utförda beräkningarna,
            vilka skedde inom finans- departementet år 1956 och redovisades
            i kompletteringspropositionen det året, kunde de automatiska utgiftsökningarna
            uppskattas till ca 200 milj. kr. per år. Enligt i årets finansplan
            meddelade uppgifter kan den »nor- mala» årliga utgiftsökningen
            numera beräknas till minst 300 milj. kr. Den ökande utgiftsautomatiken
            får givetvis ses som en direkt följd av statsutgif- ternas totalt
            sett växande omfång. Vi utgår från att samtliga demokratiska partier
            blir representerade i utredningen. Som framhölls i fjolårsmotionerna
            skulle det säkerligen vara av stort värde om arbetsmarknadens
            liksom näringslivets organisationer bleve företrädda. Med hänvisning
            till det ovan anförda får vi alltså föreslå,
          </p>
          <pb facs="riksdagen-motions-pdf/data/1958/mot_1958_a_ak__1/mot_1958_a_ak__1-007.pdf"/>
          <p>
            Motioner i Andra kammaren, nr 1 år 1958 17
          </p>
          <p>
            att riksdagen i skrivelse till Kungl. Maj:t måtte anhålla om
            tillsättandet av en allmän besparingskommission för översyn av
            de statliga utgifterna.
          </p>
          <p>
            Stockholm den 14 januari 1958
          </p>
          <p>
            Bertil Ohlin Bertil v. Friesen Manne Ståhl
          </p>
          <p>
            Sven Wedén Per A. Johnsson i Kastanjegården
          </p>
          <p>
            Sven Gustafson i Göteborg
          </p>
          <p>
            O. Malmborg Wald. Svensson Henning Gustafsson i Skellefteå
          </p>
        </div>
      </div>
    </body>
  </text>
</TEI>
