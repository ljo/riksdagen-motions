<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__251/mot_1958_a_ak__251-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 251 år 1958 9
          </p>
          <p>
            Nr 251
          </p>
          <p>
            Av herr Magnusson i Borås m. fl., om utredning rörande handha-
            vandet av kommunal verksamhet.
          </p>
          <p>
            Samhället har på skilda sätt under de senaste decennierna strävat
            efter att successivt utvidga det offentliga ägandet och därigenom
            öka sitt in- flytande över landets näringsliv. En metod som härvid
            kommit till använd- ning har varit att i samhälleligt ägda eller
            dominerade aktiebolag, ekono- miska föreningar, handelsbolag etc.
            överföra och driva verksamhet, som ti- digare varit förbehållen
            de enskilda. Särskilt inom landets kommuner har det funnits en
            markerad tendens att vidga den kommunala verksamheten genom inköp
            eller bildande av aktiebolag och ekonomiska föreningar. Där- jämte
            har kommunerna ofta låtit vissa delar av den kommunala verksam-
            het, som enligt kommunallagarna förutsättes skola drivas i de
            sedvanliga kommunala förvaltningsformerna, övertagas av särskilt
            för ändamålet bil- dade självständiga associationer. I vilken
            omfattning detta skett har hittills icke närmare studerats och
            kan därför nu ej med säkerhet fastställas. Någon motsvarighet
            till det av 1953 års utredning rörande de statliga företagsfor-
            merna framlagda betänkandet om statsägda aktiebolag i Sverige
            (SOU 1956: 6) föreligger nämligen icke, ehuru en motsvarande utredning
            på den kommunala sektorn är välmotiverad. Uppskattningsvis har
            emellertid redan nu beräknats, att omkring 1/3 av den verksamhet,
            som stadskommunerna bedriver i form av produktion av nyttigheter
            eller tjänster, för närvarande handhaves av bolag. I första hand
            är det här fråga om bolag, som befattar sig med sådan verksamhet
            som fal- ler inom ramen för den kommunala kompetensen. Det gäller
            exempelvis så- dan företagsamhet, som bör rubriceras såsom kommunal
            affärsverksamhet. Härunder faller exempelvis gas-, elektricitets-
            och vattenkraftverk, vatten- ledningsverk, spårvägar, hamnar och
            vissa andra trafikföretag. Genom användande av bolagsbildningen
            har emellertid kommunerna i icke ringa utsträckning utvidgat sin
            verksamhet till att omfatta även rö- relser, som icke får anses
            tillhöra de gemensamma kommunala angelägen- heterna. Visserligen
            måste kommunerna vid bildande av bolag eller inköp av dylika bolag
            iakttaga den kommunala kompetensregeln. Kommunerna kan således
            icke förvärva exempelvis ett aktiebolag, som bedriver detalj-
            handelsförsäljning av konsumtionsvaror. Däremot föreligger inget
            formellt hinder för kommunen att bilda ett bolag för produktion
            av bostäder och se- dermera vidtaga sådana ändringar i bolagsordningen,
            att bolaget produce- rar, köper och försäljer byggnadsmaterial
            eller ägnar sig åt servicerörelse av olika slag, såsom kemisk
            tvätt, skomakeri, bageri o. s. v. Exempel på
          </p>
          <pb facs="riksdagen-motions-pdf/data/1958/mot_1958_a_ak__251/mot_1958_a_ak__251-002.pdf"/>
          <p>
            10 Motioner i Andra kammaren, nr 251 år 1958
          </p>
          <p>
            kommunala bostadsföretag, vilka bedriver just sådan servicerörelse
            för in- om bolagets fastigheter boende hyresgäster, finnes. Kommunerna
            utnyttjar sålunda här bristfälligheterna i gällande lagstiftning
            för att vidga sin verk- samhet till områden, som icke kan anses
            falla inom ramen för »normal&gt; kommunal verksamhet. Orsaken till
            att man sökt övergå till att handha kommunal verksamhet i olika
            enskilda företagsformer har bland annat varit, att man härigenom
            ansett sig erhålla större ekonomisk frihet än vad de kommunala
            förvalt- ningsformerna i övrigt lämnar. Bolagen står utanför den
            kommunala bud- geten, som enligt svensk kommunallag skall följa
            bruttoprincipen. Bolagen har vidare särskilda regler för redovisning,
            vilka klarare och mer utpräg- lat bygger på företagsekonomiska
            principer än det kommunala systemet. Vidare är de kommunala bolagen
            icke föremål för den offentliga kontroll, som kännetecknar annan
            kommunal verksamhet. Utan tvivel erbjuder så- lunda bolagsformen
            vissa praktiska fördelar framför de sedvanliga kom- munala verksamhetsformerna.
            Ur kommunmedlemmens synpunkter ställer sig dock problemet annor-
            lunda. Den smidighet och frihet, som aktiebolagsformen innebär
            i hand- lande och planering, motväges av bland annat den bristande
            insyn, som kommunmedlemmarna eller deras förtroendevalda har i
            dessa fall. Detta gäller i synnerhet revisionen av bolagen. Förtroendeförsamlingarna
            har icke någon formell möjlighet att få insyn i hur bolagen förvaltar
            exempelvis de stöd i form av kapitaltillskott eller andra subventioner,
            som ofta lämnas av kommunerna till bolagen. Det finnes exempel
            på hur en verkställande direktören i ett kommunalt bolag underställd
            tjänsteman utsetts till revi- sor i vederbörande bolag. I en företagskoncern
            på den enskilda marknaden däremot ges garantier för att de som
            handhar revisionen av moderbolaget även skall ha insyn i dotterbolagen.
            Någon sådan motsvarighet finnes icke inom den kommunala sektorn.
            Om kommunen betraktas som moderbolag till de särskilda kommunala
            aktiebolagen, i vilka kommunen äger majori- teten eller åtminstone
            en del av aktiestocken, vore det naturligt, att de kom- munala
            revisorerna även finge full insyn i de kommunala aktiebolagen.
            Även ur den privata företagsamhetens synpunkter erbjuder den kommu-
            nala expansionen till områden, som egentligen är främmande för
            kommu- nal verksamhet, oroande perspektiv. Den konkurrens de kommunala
            bo- lagen övar gentemot det fria näringslivet sker nämligen icke
            på lika villkor. Öppna och förtäckta subventioner till de kommunala
            bolagen med skatte- pengar eller genom erbjudande av särskilda
            förmåner vid stads- och bygg- nadsplanering förekommer i icke
            ringa utsträckning. Häri ligger ett ytter- ligare skäl för att
            den utveckling som gjort sig gällande inom detta område bringas
            under kontroll. Vilka metoder som härvid bör användas synes icke
            redan nu vara möj- ligt att taga slutgiltig ställning till. Det
            kan emellertid till en början över- vägas om icke sådana ändringar
            i gällande aktiebolagslagstiftning bör ge- nomföras, att kommunerna
            icke, annat än om särskilda skäl därtill är, ge-
          </p>
          <pb facs="riksdagen-motions-pdf/data/1958/mot_1958_a_ak__251/mot_1958_a_ak__251-003.pdf"/>
          <p>
            Motioner i Andra kammaren, nr 251 år 1958 11
          </p>
          <p>
            nom förvärv eller bildande av aktiebolag kan överskrida den kommunala
            kompetensen. Vidare bör gällande regler rörande revision och kontroll
            av kommunalägda aktiebolag överses och förbättras. Säkerligen
            aktualiseras även andra frågeställningar i detta sammanhang. Vad
            ovan anförts synes klart ge vid handen, att frågan om handhavande
            av kommunal verksamhet i särskilda associationsformer bör bli
            föremål för en allsidig utredning. Härvid bör olika möjligheter
            övervägas att begränsa denna form av kommunal verksamhet i den
            mån den kommunala kompe- tensen överskrides samt i övrigt söka
            ernå bättre kontroll från kommuner- nas förtroendeförsamlingar
            över det sätt på vilket kommunal verksamhet i bolagsform och därmed
            jämförbara associationsformer bedrives. Under åberopande av vad
            som anförts hemställes, att riksdagen i skrivelse till Kungl.
            Maj:t måtte hemställa om att Kungl. Maj:t måtte i överensstämmelse
            med i mo- tionen angivna riktlinjer företaga en utredning rörande
            handhavandet av kommunal verksamhet i särskilda för än- damålet
            bildade associationsformer såsom aktiebolag, eko- nomiska föreningar,
            stiftelser och handelsbolag.
          </p>
          <p>
            Stockholm i januari 1958
          </p>
          <p>
            Tage Magnusson i Borås
          </p>
          <p>
            Carl-Wilh. Lothigius Einar Setterberg Gösta Darlin
          </p>
          <p>
            Fredrik-Adolf Hamilton Henrik Munktell Gerh. Nilsson
          </p>
        </div>
      </div>
    </body>
  </text>
</TEI>
