<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__340/mot_1958_a_fk__340-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 340 år 1958
          </p>
          <p>
            Nr 340
          </p>
          <p>
            Av herr Alexanderson m. fl., i anledning av Kungl. Maj:ts pro-
            position med förslag till ändringar i vägtrafikförord- ningen
            m. m.
          </p>
          <p>
            I propositionen nr 69 med förslag till ändringar i vägtrafikförordningen
            m. m. föreslås i syfte att höja trafiksäkerheten bl. a. skärpningar
            i körkorts- prövningen och i fråga om straffpåföljden vid s. k.
            olovlig körning. För till- lämpning av dessa skärpta bestämmelser
            är det av vikt, att utredning lätt kan erhållas om dels eventuellt
            tidigare ådömda straff för olovlig körning och dels huruvida vederbörande
            tidigare innehaft körkort, som återkallats. Straff för förseelser,
            som begås vid förande av motorfordon, skola av domstolarna enligt
            nu gällande bestämmelser, därest de begås av körkorts- innehavare,
            rapporteras till vederbörligt körkortsregister. Om den skyldige
            icke är innehavare av körkort, vilket ju regelmässigt är fallet
            vid olovlig körning, sker ingen dylik registrering. Beträffande
            körkort som återkallas publiceras, som av propositionen framgår,
            en förteckning av kriminaltek- niska anstalten. Enligt de föreslagna
            bestämmelserna skulle straff för olovlig körning un- der en viss
            tid hindra utfärdande av nytt körkort. För handläggning av mål
            om olovlig körning fordras dels kännedom om huruvida vederbörande
            inne- haft körkort som återkallats, dels ock rörande tidigare
            förseelser av samma slag. Förstnämnda omständighet skulle t. o.
            m. vara avgörande för frågan om strafföreläggande kan användas
            eller icke. Det synes lämpligt att uppgifter i de angivna hänseendena
            samlas i ett centralt register, vilket förslagsvis kan förläggas
            antingen till kriminal- tekniska anstalten eller till överståthållarämbetets
            körkortsregister. När- mare åtgärder i dylikt syfte torde ankomma
            på Kungl. Maj:t. Under åberopande av det anförda få vi hemställa,
            att riksdagen måtte i anledning av propositionen i skri- velse
            till Kungl. Maj:t hemställa om beaktande av vad så- lunda anförts.
          </p>
          <p>
            Stockholm den 10 mars 1958
          </p>
          <p>
            Erik Alexanderson Ingrid Gärde Widemar Nils B. Hansson
          </p>
        </div>
      </div>
    </body>
  </text>
</TEI>
