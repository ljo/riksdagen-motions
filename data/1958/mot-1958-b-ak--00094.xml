<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_ak__94/mot_1958_b_ak__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr B 94 år 1958 5
          </p>
          <p>
            Nr B 94
          </p>
          <p>
            Av herr Fröding, i anledning av Kungl. Maj:ts framställning om
            ersättningar till nämndemän.
          </p>
          <p>
            I Kungl. Maj:ts proposition nr B 1 har bland utgifterna å driftsbudgeten
            för andra huvudtiteln under punkt C 10 upptagits ett förslagsanslag
            å 2 800 000 kronor avseende ersättningar till nämndemän. Anslaget
            är lika med det av vårriksdagen beslutade, vilket innebar en höjning
            med 100 000 kronor jämfört med budgetåret 1957/58. Höjningen hade
            i vårens statsverks- proposition motiverats med den väntade belastningen.
            Kungl. Maj:t har emellertid i proposition nr B 26 föreslagit vissa
            änd- ringar i häradsrätts sammansättning i brottmål av innebörd
            bl. a. att härads- rätt — i likhet med vad som redan beslutats
            beträffande rådhusrätt — skall i brottmål, vari icke kan dömas
            till straffarbete eller avsättning, vara dom- för med tre i nämnden.
            Ändringen har föreslagits träda i kraft den 1 januari 1959. Med
            hänsyn till vad som förekom i samband med att riksdagen antog
            de nya domförhetsreglerna för rådhusrätt torde anledning saknas
            att antaga annat än att propositionen nr B 26 kommer att vinna
            riksdagens bifall. Detta kommer i sin tur att medföra, att efter
            den 1 januari 1959 ett visst antal allmänna tingssammanträden,
            vilka enligt tidigare domförhetsregler skolat hållas med stor
            nämnd, i stället kommer att hållas med tremans- nämnd. I hur stor
            utsträckning detta kommer att bli fallet kan dock vara svårt att
            redan nu exakt bedöma. I stadsdomstolsutredningens betänkande
            (SOU 1958:9), vilket ligger till grund för propositionen nr B
            26, utsäges emellertid å s. 16 och 17 bland annat: »Utredningen
            har inhämtat uppgif- ter från ett trettiotal domsagor om målsfördelningen
            vid de allmänna tingen 1957. Enligt dessa uppgifter ha omkring
            75 procent av hela antalet mål och ärenden utgjorts av sådana
            som skulle komma att höra under tremans- nämnds behörighet.&gt; Vad
            sålunda upplysts ger anledning antaga, att i vart fall vid de
            större och medelstora domsagorna med tätare sammanträdesturer
            ett icke ringa antal av de allmänna tingen i fortsättningen kommer
            att kun- na hållas med liten nämnd. För min egen domsagas del
            (Medelpads östra) hade jag f. ö. till utredningen uppgivit, att
            efter reformens genomförande ca 25 procent av de allmänna tingen
            torde kunna handläggas med tremans- nämnd. Efter nu föreslagna
            ändringar i lagen om handläggning lär procent- talet komma att
            öka. För smärre domsagor med glesa sammanträdesturer lär dock
            tremansnämnd komma att ersätta den stora nämnden mera undantags-
            vis, då det i dessa domsagor oftast torde komma att visa sig nödvändigt
            att
          </p>
          <p>
            inplacera åtminstone något mål eller ärende som kräver stor nämnd
            på upp- ropslistan.
          </p>
          <pb facs="riksdagen-motions-pdf/data/1958/mot_1958_b_ak__94/mot_1958_b_ak__94-002.pdf"/>
          <p>
            6 Motioner i Andra kammaren, nr B 94 år 1958
          </p>
          <p>
            Med hänsyn till det anförda synes det emellertid uppenbart, att
            kostnaden för häradsnämndens ersättningar efter den 1 januari
            1959 kan väntas bli i ej oväsentlig grad reducerad. Detta synes
            vid statsverkspropositionens fram- läggande ej ha beaktats. Den
            föreslagna höjningen av förevarande förslags- anslag med 100 000
            kronor torde därför vara obehövlig. Med stöd av ovanstående hemställes,
            att riksdagen ville bestämma det under ifrågavarande punkt upptagna
            anslaget till allenast 2 700 000 kronor.
          </p>
          <p>
            Stockholm den 25 juni 1958 Nils G. Fröding
          </p>
        </div>
      </div>
    </body>
  </text>
</TEI>
