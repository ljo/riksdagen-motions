<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_ak__231/mot_1958_b_ak__231-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr B 231 år 1958 5
          </p>
          <p>
            Nr B 231
          </p>
          <p>
            Av herr Hjalmarson m. fl., om vissa åtgärder till främjande av
            bostads-, egnahems- och aktiesparande.
          </p>
          <p>
            För att på längre sikt öka det totala sparandet i samhället är
            det nöd- vändigt att det personliga sparandet i första hand stimuleras.
            Den person- liga sparkvoten har nämligen under de senare åren
            odiskutabelt undergått en i förhållande till inkomst- och konsumtionsökning
            allvarlig relativ för- sämring. Denna minskning, som är en av
            anledningarna till den bristande balansen i samhällsekonomien,
            kan icke ersättas av ett offentligt sparande. Det offentliga sparandet
            är nämligen icke någonting annat än ett tvångs- sparande skattevägen,
            vilket på längre sikt åstadkommer mer skada än hjälp att bringa
            samhällsekonomien i balans. De för samhällsekonomien ansvariga
            instanserna måste därför främst inventera och undersöka alla de
            möjligheter som kan stå outnyttjade när det gäller att stimulera
            och öka det personliga sparandet.
          </p>
          <p>
            I föreliggande motion framför vi följande förslag:
          </p>
          <p>
            1) Bostadssparande. Den som under ett eller flera av åren 1958—1962
            insätter medel i bank på särskilt bostadskonto upp till ett sammanlagt
            belopp av högst 5 000 kronor för ensamstående och 10 000 kronor
            för gifta skall få göra avdrag härför i deklarationen. Om medlen
            användes för för- värv av eget hem eller för gäldande av insats
            i bostadsrättsförening, blir skattebefrielsen definitiv. Bostaden
            kan uppföras även på jordbruksfas- tighet. 2) Egnahemssparande.
            Den som under året amorterar å skuld på egna- hemsfastighet mer
            än 1,5 procent av fastighetens taxeringsvärde skall få avdrag
            för det överskjutande beloppet, dock högst 700 kronor. 3) Aktiesparande.
            I dagens läge är det synnerligen angeläget att an- skaffa riskvilligt
            kapital som kan ställas till näringslivets förfogande, inte minst
            emedan våra konkurrentländer undan för undan hämtat in vårt lands
            tidigare försprång och nu på flera områden gått förbi oss. Detta
            medför i sina yttersta konsekvenser ökade svårigheter att uppehålla
            en hög och säker sysselsättning. De viktigaste orsakerna till
            bristen på riskvilligt kapital torde bland an- nat vara den starka
            penningvärdeförsämringen och det under senaste decen- niet ständigt
            stigande skattetrycket. Därvid torde dubbelbeskattningen av
          </p>
          <pb facs="riksdagen-motions-pdf/data/1958/mot_1958_b_ak__231/mot_1958_b_ak__231-002.pdf"/>
          <p>
            6 Motioner i Andra kammaren, nr B 231 år 1958
          </p>
          <p>
            kapitalinkomst ha i speciell grad medverkat. För närvarande beskattas
            aktiebolagens vinst statligt och kommunalt med sammanlagt mellan
            55 och 60 procent. Dessutom beskattas aktieutdelning som inkomst
            och träffas således av den kraftiga marginalbeskattningen. Den
            praktiska formen för skapandet av det önskvärda riskvilliga kapita-
            let är aktiesparandet. Det bör vara angeläget att stimulera allt
            flera män- niskor att placera åtminstone en del av sina sparmedel
            i aktier eller andelar i ekonomiska föreningar. En metod att åstadkomma
            ett ökat intresse bland allmänheten för aktie- respektive andelssparande
            vore att genomföra en speciell skattefrihet för avkastningen av
            aktier och andelar. Tanken att medge skattefrihet för viss inkomst
            av kapital är redan accepterad i det svenska skattesyste- met.
            Önskvärdheten att erhålla ett på bred bas utspritt, långfristigt
            risk- villigt sparkapital motiverar emellertid en utvidgning av
            avdragsrätten vad gäller avkastningen av kapital då avkastningen
            härrör från aktier och an- delar i ekonomiska föreningar. Vi förordar
            alltså att avkastningen av aktier och andelar i ekonomiska föreningar
            i fortsättningen skall befrias från inkomstskatt intill ett belopp
            för ensamstående om 200 kronor och för äkta makar om 400 kronor.
            Under åberopande av vad ovan anförts hemställer vi, att riksdagen
            måtte antaga följande
          </p>
          <p>
            1) Förslag till
          </p>
          <p>
            förordning om bostadssparande
          </p>
          <p>
            Härigenom förordnas som följer.
          </p>
          <p>
            1 $. Den som under ett eller flera av åren 1958—1962 insätter
            medel i bank eller annan penninginrättning å särskilt konto för
            bostadsanskaffning (bo- stadskonto) må åtnjuta uppskov med taxering
            till kommunal och statlig inkomstskatt för vad sålunda insatts
            efter vad nedan sägs.
          </p>
          <p>
            28. Uppskov enligt 1 $ må äga rum för ett belopp av tillhopa
            högst 5 000 kronor under nämnda period, dock att för äkta makar
            beloppet må utgöra sammanlagt 10 000 kronor.
          </p>
          <p>
            3 $. Å bostadskonto insatta medel skola vara avsedda för förvärv
            av eget hem
          </p>
          <p>
            eller för gäldande av insats i bostadsrättsförening. Den omständigheten
            att bostaden är förenad med utrymme för ägarens yrkesverksamhet
            skall ej
          </p>
          <pb facs="riksdagen-motions-pdf/data/1958/mot_1958_b_ak__231/mot_1958_b_ak__231-003.pdf"/>
          <p>
            Motioner i Andra kammaren, nr B 231 år 1958 7
          </p>
          <p>
            utgöra hinder för uppskov, som i 1 $ sägs, under förutsättning
            att bostads- ändamålet prövas vara det väsentliga, ej heller den
            omständigheten att bostaden är uppförd å jordbruksfastighet.
          </p>
          <p>
            4 $. Belopp, för vilket uppskov med taxeringen erhållits, skall
            upptagas som intäkt av tillfällig förvärvsverksamhet för det beskattningsår,
            då uttag från bostadskonto sker, såvida icke de uttagna medlen
            under beskattnings- året använts för ändamål som i 3 $ sägs, i
            vilket fall skattebefrielse skall äga rum. Å bostadskonto insatta
            medel, som icke uttagits före utgången av år 1967, skola upptagas
            till beskattning vid 1968 års taxering.
          </p>
          <p>
            5 $. Bank eller annan penninginrättning, som mottagit insättning
            på bostads- konto, har att varje år före den 1 februari underrätta
            taxeringsnämnd i vederbörandes hemortskommun om sammanlagda beloppet
            av under näst- föregående kalenderår verkställd insättning å bostadskonto
            eller utbetalning från sådant konto. 6 $. Kungl. Maj:t äger meddela
            de närmare föreskrifter, som erfordras för tillämpning av denna
            förordning.
          </p>
          <p>
            Denna förordning träder i kraft den 1 januari 1959.
          </p>
          <p>
            2) Förslag till
          </p>
          <p>
            Lag angående ändring av kommunalskattelagen den 28 september
            1928 (nr 370)
          </p>
          <p>
            Härigenom förordnas att 39 $ 3 mom. kommunalskattelagen den 28
            september 1928 (370) skall erhålla följande ändrade lydelse, samt
            att till 46 $ skall fogas ett fjärde moment av nedanstående lydelse.
          </p>
          <p>
            39 $. 3 mom. Fysisk person, som haft intäkt varom i 38 $ 1 mom.
            förmäles, äger, där bruttointäkten överstiger sammanlagda beloppet
            av de i I mom. avsedda kostnaderna, utöver avdrag för dessa kostnader
            åtnjuta extra avdrag med 300 kronor. Har den skattskyldige under
            beskattningsåret varit gift och levt tillsammans med den andra
            maken, må nu avsett avdrag
          </p>
          <pb facs="riksdagen-motions-pdf/data/1958/mot_1958_b_ak__231/mot_1958_b_ak__231-004.pdf"/>
          <p>
            8 Motioner i Andra kammaren, nr B 231 år 1958
          </p>
          <p>
            för dem båda gemensamt åtnjutas med 600 kronor. I den mån intäkten
            utgör avkastning av aktier eller andelar i ekonomisk förening
            må det extra avdraget ökas med 200 kronor eller, om den skattskyldige
            under beskatt- ningsåret varit gift och levt tillsammans med den
            andra maken, med 400 kronor. I intet fall må dock skattskyldig
            åtnjuta extra avdrag med högre belopp än som svarar mot skillnaden
            mellan bruttointäkten och summan av de i I mom. avsedda kostnaderna.
          </p>
          <p>
            (Se vidare anvisningarna.)
          </p>
          <p>
            4 mom. Har skattskyldig, som är ägare av annan fastighet, inrättad
            till bostad åt en familj jämte personliga tjänare (enfamiljsfastighet)
            eller två familjer jämte personliga tjänare (tvåfamiljsfastighet)
            eller som innehar lägenhet med bostadsrätt, under beskattningsåret
            verkställt amortering av skuld å sådan fastighet eller sådan lägenhet
            till ett belopp överstigande 1,5 procent av fastighetens taxeringsvärde
            eller, beträffande bostadsrättslägen- het, den del av fastighetens
            taxeringsvärde som belöper å lägenheten, må han i hemortskommunen
            åtnjuta avdrag för överstigande amortering, dock högst med ett
            belopp av 700 kronor och endast i den mån den sammanlagda amorteringen
            icke motsvaras av en minskning under beskattningsåret av den skattskyldiges
            eller dennes makes sammanlagda hos banker och andra penninginrättningar
            innestående medel.
          </p>
          <p>
            Denna lag träder i kraft den 1 januari 1959; dock att äldre bestämmelser
            skola gälla i fråga om 1959 års taxering samt i fråga om eftertaxering
            för år 1959 eller tidigare år. Stockholm den 3 juli 1958 Jarl
            Hjalmarson Martin Skoglund T.G. von Seth Leif Cassel Ernst V.
            Staxäng Ewar Heggblom
          </p>
          <p>
            Carl Östlund Tage Magnusson
          </p>
        </div>
      </div>
    </body>
  </text>
</TEI>
