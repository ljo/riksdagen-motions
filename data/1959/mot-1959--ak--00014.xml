<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__14/mot_1959__ak__14-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 14 år 1959
          </p>
          <p>
            Nr 14
          </p>
          <p>
            Av herr Bengtsson i Halmstad m. fl., angående poströstning å
            helgfri dag.
          </p>
          <p>
            Söndagen den 12 januari 1959 hade vi här i landet ett extra kommunalval
            inom 12 kommuner. Detta hade bl. a. till följd att varje postanstalt
            i hela landet samma söndag fick öppnas för att kunna ta emot eventuella
            poströs- ter. Helt naturligt fick de allra flesta postanstalterna
            stänga igen utan att ha fått mottaga en enda valsedel. Hela arrangemanget
            med öppethållande av alla landets postanstalter vid ett omval
            av ovan nämnda slag måste be- tecknas som en organisatorisk oformlighet
            och vad värre är, det medför också mycket stora kostnader för
            statsverket. Dess bättre öppnades inte konsulaten. Det kan diskuteras
            huruvida det inte borde finnas andra möjligheter för avlämnande
            av de s. k. poströsterna, t. o. m. vid de allmänna valen. Post-
            rösterna räknas som bekant inte i samband med den preliminära
            röstsam- manräkningen, och varför skulle man då inte kunna tänka
            sig, att poströs- terna skulle kunna lämnas på den första helgfria
            dag, som infaller efter den fastställda valdagen? Då skulle dagen
            för avlämnande av poströst i regel infalla på en måndag. Om någon
            varit borta från hemorten under söndagen då valet ägde rum men
            återvänt dit på måndagen, bör inte ett sådant för- hållande försvåra
            det hela, då vederbörande i så fall på måndagen skulle kunna rösta
            på hemortens postanstalt. Under förutsättning, naturligtvis, att
            föreskrivet röstlängdsutdrag uttagits. Ett annat alternativ skulle
            kunna vara att poströstningen skedde på den sista helgfria dagen
            före valdagen.
          </p>
          <p>
            Med utgångspunkt från vad som ovan anförts hemställer vi, att
            riksdagen i skrivelse till Kungl. Maj:t anhåller om sådan ändring
            att röstning på post kan ske på helgfri dag.
          </p>
          <p>
            Stockholm i januari 1959
          </p>
          <p>
            Tore Bengtsson Mary Holmqvist Hans Levin
          </p>
        </div>
      </div>
    </body>
  </text>
</TEI>
