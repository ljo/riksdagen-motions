<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__101/mot_1959__ak__101-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 101 år 1959 13
          </p>
          <p>
            Nr 101
          </p>
          <p>
            Av herr Arvidson, angående livstidsgager åt förtjänta utövare
            av konstnärliga yrken.
          </p>
          <p>
            Bland yrkesarbetarna intar utövarna av konstnärliga yrken en
            särställ- ning. De saknar anställning och kan alltså inte betraktas
            som löntagare. De är heller inte egna företagare, har ingen egen
            firma. De hänger i luften. De är mer än andra yrkesutövare beroende
            av svängningarna i fråga om smak och uppskattning och av variationerna
            i fråga om inspiration och skaparkraft. De skönlitterära författarna
            kan tjäna som exempel härpå. Deras in- komster är beroende av
            en rad osäkra faktorer. De flesta yrkesutövare kan, då de trycks
            av tidsförhållandena eller av personliga problem, återfalla på
            sin arbetsrutin. Författaren är beroende av sin inspiration och
            arbetslust — rutinen räcker inte vid det konstnärliga arbetet.
            Författaren är vidare beroende av bokförlagets alltid subjektiva
            bedömning av manuskriptens konstnärliga värde och av en eventuell
            boks säljbarhet. Författaren är till sist beroende av recensenternas
            omdömen och den bokläsande allmänhetens reaktioner. Han har inga
            garantier för att ett verk, det må vara aldrig så konstnärligt
            eller betydelsefullt, kommer att ge några som helst inkomster.
            Vad här sagts gäller även om de allra största författarna. — Om
            många för vårt andliga liv och för kulturutvecklingen betydelsefulla
            författare gäl- ler dessutom, att deras böcker av olika skäl är
            »svårsålda», vilket kan sam- manhänga med exklusiviteten i författarskapet
            eller en experimenterande formgivning, som har större betydelse
            för framtiden än för nuet. I samma osäkra läge befinner sig tonsättarna
            och den bildande konstens företrädare, t. ex. målare och skulptörer.
            Det behöver inte särskilt framhållas, att dessa grupper av konstnärliga
            yrkesutövare har stor betydelse för vår kultur och vårt andliga
            liv, att deras insatser är omistliga. Däremot behöver det kanske
            understrykas, att också dessa yrkesutövare har behov av trygghet
            i sin yrkesutövning. Föreställ- ningen, att konstnärlig verksamhet
            bäst utövas i bohemmiljö och under osäkra förhållanden, är vanlig
            men torde kunna hänvisas till verklighets- förfalskningens område.
            Problemet, hur en sådan trygghet skall skapas, är i och för sig
            svårlöst. Om all verksamhet av här angivet slag gäller, att många
            känner sig kallade men att få är utvalda. Det kan därför aldrig
            komma i fråga att erbjuda var och en som försöker sig på författarskap
            eller annan konstutövning ekono- miska garantier för framtiden.
            En urvalsprocess måste här äga rum.
          </p>
          <pb facs="riksdagen-motions-pdf/data/1959/mot_1959__ak__101/mot_1959__ak__101-002.pdf"/>
          <p>
            14 Motioner i Andra kammaren, nr 101 år 1959
          </p>
          <p>
            Denna urvalsprocess försiggår för närvarande i den fria marknadens
            for- mer. Konstnärliga yrkesutövare, som vinner kritikens gunst
            och allmän- hetens bevågenhet, kan för en tid räkna med tillräckliga
            inkomster men har ingen säkerhet för framtiden. De kan inte känna
            sig säkra på att få fortsätta sitt konstnärliga arbete. Om andra
            gäller, att de trots betydande konstnärliga insatser aldrig får
            de ekonomiska möjligheterna att ägna sig åt sitt egentliga kall.
            Här sker alltså en utrensning som inte kan kallas ra- tionell.
            Sannolikt kan problemet om de konstnärliga yrkesutövarnas eko-
            nomiska trygghet inte lösas genom åtgärder på den fria marknaden.
            I Sverige har statsmakterna hittills försummat att medverka till
            skapan- det av ekonomisk trygghet åt kvalificerade utövare av
            konstnärliga yrken. I begränsad utsträckning anslår staten medel
            till stipendier åt sådana yrkes- utövare. Viktigast är det anslag
            på 100 000 kronor, som används till »stipen- dier åt författare
            av hög litterär förtjänst». Men ett stipendium är en en- gångsföreteelse
            och kan inte skapa trygghet för framtiden. Av större betydelse
            är de medel som ställs till Sveriges författarfonds för- fogande
            för pensioner, stipendier, premier och understöd åt litterära
            yrkes- utövare. Dessa medel är emellertid ingen »gåva» från staten
            utan en del av författarnas ersättning för utlånandet av deras
            böcker genom de offentliga biblioteken. Denna del av ersättningen
            har författarna själva avstått ifrån för att understödja behövande
            kolleger. I blygsam omfattning utgår av dessa medel pensioner
            till äldre behövande författare. Stipendiemöjligheter har också
            skapats genom privata initiativ. Bokför- lag, tidningar och korporationer
            har i viss utsträckning bildat stipendiefon- der eller ställer
            årligen medel till förfogande för författarstipendier. Bety- delsefullast
            är i detta avseende den verksamhet som utövas av Boklotteriet.
            Uppskattningsvis utgår till författare årligen 700 000 å 800 000
            kronor i form av pensioner, stipendier, premier och understöd
            från staten och en- skilda. Det kan synas vara ett betydande belopp.
            De svenska författarför- eningarna har emellertid tillsammans
            närmare tusentalet medlemmar. Skulle beloppet fördelas lika på
            dessa medlemmar, dvs. på de »erkända&gt; för- fattarna, skulle dessa
            inte ens erhålla 1 000 kronor vardera. I fråga om stipendier är
            tonsättarna, målarna och skulptörerna emellertid ännu mycket sämre
            ställda än författarna. Såsom redan framhållits är stipendieinkomsterna
            osäkra. Ingen utövare av konstnärliga yrken kan kalkylera med
            säkra stipendieinkomster för framtiden. Säkra är endast pensionerna.
            Blott ett fåtal författare, tonsät- tare och konstnärer kommer
            emellertid i åtnjutande av pension. Om för- fattarna gäller, att
            enstaka sådana åtnjuter blygsamma pensioner från sina bokförlag
            eller från korporationer, t. ex. Svenska akademien och Sveriges
            författareförening; om de pensioner som utgår genom författarfonden
            har redan talats. Pensionerna erbjuder emellertid trygghet endast
            för ålderdo- men, inte för yrkesutövningen under den produktiva
            delen av livstiden.
          </p>
          <pb facs="riksdagen-motions-pdf/data/1959/mot_1959__ak__101/mot_1959__ak__101-003.pdf"/>
          <p>
            Motioner i Andra kammaren, nr 101 år 1959 15
          </p>
          <p>
            Den enda möjliga lösningen av de konstnärliga yrkesutövarnas
            trygghets- problem är att samhället ställer livstidsgager till
            förfogande för sådana konstnärliga yrkesutövare som dokumenterat
            sin begåvning och kan beräk- nas fortsätta sin konstnärliga verksamhet.
            Dessa gager kan aldrig bli så stora, att yrkesutövaren kan frestas
            avstå från att söka skaffa sig inkomster genom sin konstnärliga
            verksamhet. De bör å andra sidan uppgå till så- dana belopp att
            de skänker den trygghet som en konstnärlig yrkesuövare behöver
            för att helt kunna ägna sig åt sin konstnärliga livsuppgift. Ett
            rim- ligt belopp synes 10 000 kronor per år utgöra.
          </p>
          <p>
            I våra nordiska grannländer har man genom statliga livstidsgager
            av detta slag givit litteratur och konst det stöd som är erforderligt
            för att ga- rantera goda arbetsförhållanden åt utövarna av de
            konstnärliga yrkena.
          </p>
          <p>
            I Danmark utgår »hederslöner» på livstid till författare, tonsättare,
            må- lare, bildhuggare och arkitekter. Innevarande budgetår är
            det samlade be- loppet för dessa löner 498 600 danska kronor.
            Till skönlitterära författare utgår för närvarande 50 hederslöner
            på 5400 kronor vardera samt dess- utom 21 hederslöner på lägre
            belopp. Hederslönerna utdelas av undervis- ningsdepartementet.
            I fråga om författarlönerna finns ett särskilt förfat- tarstipendieutskott
            som samråder med Dansk forfatterforening.
          </p>
          <p>
            I Island utgår enligt budgetförslaget för 1959 ett samlat belopp
            av 1260 000 isländska kronor till konstnärs- och författarlöner.
            De konstnär- liga yrkesutövare, som ifrågakommer för sådan lön,
            är författare, konstnärer och tonsättare. Vad författarna beträffar
            sker en kvalitativ indelning i fem grupper. Det högsta årliga
            beloppet är för närvarande 33 220 kronor, som utgår till Gunnar
            Gunnarsson och Halldöér Kilian Laxness. Sammanlagt är det 58 författare
            som åtnjuter lön av detta slag. Beslut om tilldelning av sådan
            lön grundas på förslag från en särskild kommitté, i vilken ingår
            re- presentanter för staten och för de konstnärliga yrkesutövarnas
            organisatio- ner. I Norge åtnjuter 70 å 80 konstnärliga yrkesutövare
            »statens konstnärs- lön». Denna uppgår till 9 000 norska kronor
            per år och är skattefri. Också denna lön utgår på livstid. Avlider
            innehavare av sådan lön, får hans änka hälften av lönen i pension.
            Konstnärslönen, som har karaktären av »äres- lön&gt;, tillerkänns
            inte blott författare, tonsättare, målare och skulptörer utan
            också utövande musiker, skådespelare, arkitekter m. fl. Antalet
            författare med konstnärslön är för närvarande 21. Lönen utdelas
            av stortinget efter hemställan från regeringen och dennas sakkunniga
            instans, vilken har att rådfråga Norges konstnärsråd. När det
            gäller författare, rådfrågar konst- närsrådet i sin tur Den norske
            forfatterforenings litterära råd. De belopp, som i Finland anslås
            till understöd åt konstnärliga yrkesut- övare, synes endast i
            undantagsfall ha karaktären av livstidslöner.
          </p>
          <p>
            Det förtjänar anmärkas, att i Danmark, Island och Norge vid sidan
            av
          </p>
          <pb facs="riksdagen-motions-pdf/data/1959/mot_1959__ak__101/mot_1959__ak__101-004.pdf"/>
          <p>
            16 Motioner i Andra kammaren, nr 101 år 1959
          </p>
          <p>
            konstnärslönerna utgår statliga stipendier i rikligare utsträckning
            än i Sverige. Det framgår av den här lämnade översikten, att man
            i tre av våra nor- diska grannländer funnit det riktigt, att staten
            genom livstidsgager skapar trygghet i yrkesutövandet åt författare,
            konstnärer, tonsättare m. fl. av ut- märkt förtjänst. Det synes
            angeläget att utreda, i vilken mån motsvarande behov gör sig gällande
            också i Sverige. En utredning av dessa frågor bör bygga på en
            kartläggning av de konst- närliga yrkesutövarnas inkomstförhållanden
            och utmynna i förslag beträf- fande antalet och storleken av de
            livstidsgager, som bör tillerkännas fram- stående utövare av de
            konstnärliga yrkena. Utredningen bör vidare ta ställ- ning till
            huruvida andra yrkesutövare än författare, tonsättare, målare
            och skulptörer bör ifrågakomma för gager; tänkbara grupper är
            översättare, regissörer, skådespelare, danskonstnärer, arkitekter
            m. fl. Utredningen bör även klargöra, under vilka former innehavare
            av dessa gager skall utses. Med hänvisning till ovanstående får
            jag härmed hemställa, att riksdagen i skrivelse till Kungl. Maj:t
            ville föreslå till- sättandet av en utredning rörande livstidsgager
            åt förtjänta utövare av konstnärliga yrken.
          </p>
          <p>
            Stockholm den 26 januari 1959
          </p>
          <p>
            Stellan Arvidson
          </p>
          <p>
            Emil Kihlströms Tryckeri A.-B. Stockholm 1959 590110
          </p>
        </div>
      </div>
    </body>
  </text>
</TEI>
