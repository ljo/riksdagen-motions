<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__135/mot_1959__ak__135-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 135—138 Motioner i Andra kammaren, nr 135 år 1959 1
          </p>
          <p>
            Nr 133
          </p>
          <p>
            Av herr Munktell m. fl., om bemyndigande för Kungl. Maj:t att
            till Europarådet avgiva viss förklaring rörande den europeiska
            domstolen för de mänskliga rättigheterna.
          </p>
          <p>
            Europarådets konvention angående skydd för de mänskliga rättigheterna
            och de grundläggande friheterna av den 4 november 1950 kan betraktas
            som den mest betydelsefulla av efterkrigstidens rättighetsförklaringar.
            Den träd- de i kraft den 3 september 1954. Ett tilläggsprotokoll
            av den 20 mars 1952 avseende vissa särskilda rättigheter trädde
            i kraft något senare, den 18 maj 1954. Sverige var ett av de första
            länder, som godkände konventionen, vil- ken sålunda äger giltighet
            för vårt land. Konventionen skiljer sig så till vida från andra
            internationella överenskommelser, att den icke i främsta rummet
            avser att binda de deltagande staterna i förhållande till varandra
            utan inne- bär åtagande från de ratificerande ländernas sida att
            garantera de egna med- borgarna, att vissa minimikrav i rättssäkerhetshänseende
            skola uppfyllas i intern lagstiftning och rättstillämpning. Konwentionen
            är icke tänkt som en tom, till intet förpliktande deklara- tion.
            Dess upphovsmän ha låtit sig angeläget vara att skapa säkerhet
            för att konventionens stadganden skola iakttagas. I sådant syfte
            ha i konventionen intagits regler om två kontrollorgan, dels om
            den europeiska kommissionen för de mänskliga rättigheterna, dels
            ock om den europeiska domstolen för de mänskliga rättigheterna.
            Av dessa organ har den förstnämnda kommis- sionen varit i verksamhet
            under åtskilliga år; den har sedan den 5 juli 1955 haft befogenhet
            att upptaga klagomål också från enskilda, en rätt som till- kommer
            kommissionen dock endast i den mån det land, mot vilket sådan
            individuell klagan riktas, förklarat sig erkänna kommissionens
            behörighet att mottaga sådana framställningar. Sverige har avgivit
            sådan förklaring för sin del, vilket innebär att enskilda kunna
            anföra klagomål hos kommissio- nen mot Sverige i anledning av
            att de här icke kommit i åtnjutande av de rättigheter konventionen
            tillerkänner en enskild. Kommissionen är närmast ett slags utrednings-
            och förhandlingsorgan, som i första hand skall söka åstadkomma
            en uppgörelse i godo. I sista hand är det emellertid enligt kon-
            ventionen Europarådets ministerkommitté, som har avgörandet i
            sin hand, förutsatt att den nyssnämnda domstolen icke kopplas
            in i förfarandet. Detta har hittills ej kunnat ske, då domstolen
            ej funnits till. Enligt konventionen skall den europeiska domstolen
            för de mänskliga rät- tigheterna i sista hand slita tvister om
            konventionens tillämplighet. Den skall bestå av domare till det
            antal, som Europarådet har medlemmar, d. v. s. 15. Medlemmarna
            i domstolen väljas för en tid av nio år av Europarådets
          </p>
          <p>
            1 Bihang till riksdagens protokoll 1959.4 saml. Nr 135—138
          </p>
          <pb facs="riksdagen-motions-pdf/data/1959/mot_1959__ak__135/mot_1959__ak__135-002.pdf"/>
          <p>
            2 Motioner i Andra kammaren, nr 135 år 1959
          </p>
          <p>
            rådgivande församling bland personer, vilka medlemsstaterna föreslagit
            och som skola vara framstående jurister. Endast fördragsslutande
            part eller kommission äger hänskjuta ett mål till domstolen. Domstolens
            utslag är slutgiltigt; de fördragsslutande parterna, d. v. s.
            de olika staterna, ha för- bundit sig att efterkomma utslagen
            i alla de mål, i vilka de äro parter. För att domstolen skall
            komma till stånd krävs det enligt konventionen att minst åtta
            av medlemsländerna avgivit en förklaring av innehåll att de erkänna
            att i alla frågor angående tolkning och tillämpning av konventionen
            domstolens jurisdiktion är för parten tvingande i och för sig
            och utan sär- skild överenskommelse. Detta antal förklaringar
            uppnåddes först den 3 sep- tember 1958 i samband med att femårsdagen
            av konventionens ikraftträ- dande firades å Bryssel-utställningen.
            Sådan förklaring hade tidigare avgi- vits av Irland, Danmark,
            Nederländerna, Tyska förbundsrepubliken, Belgien och Luxemburg.
            Island och Österrike lämnade vid nyss nämnda tillfälle de två
            återstående behövliga förklaringarna, och därmed förelågo förutsätt-
            ningarna för domstolens upprättande. Val av domare har nu ägt
            rum vid Europarådets nyss hållna session den 22 januari 1959.
            Som svensk medlem i domstolen har invalts professor Åke Holmbäck.
            Sedan domstolen sålunda blivit tillsatt, har konventionen kom-
            mit i full tillämpning. I samband med Sveriges ratifikation av
            konventionen framhöll utrikesmi- nistern (se kungl. prop. 1951:
            165 s. 14), att Sverige icke borde avgiva någon förklaring rörande
            domstolen, innan erfarenheten visat att behov förelåge av domstolen.
            Sedan denna nu kommit till stånd, måste det emellertid anses som
            självklart, att Sverige bör avgiva förklaring om erkännande av
            domsto- len enligt art. 46 i konventionen. Sverige bör icke undandraga
            sig att på det- ta sätt lämna ett bidrag till det allmänna arbete
            som pågår för att stärka rättssäkerheten inom Europas länder.
            Ett ytterligare skäl härför är att Dan- mark och Island redan
            avgivit sådan förklaring. Under hänvisning till det anförda få
            vi hemställa, att riksdagen måtte bemyndiga Kungl. Maj:t att till
            Euro- parådet avgiva sådan förklaring rörande den europeiska domstolen
            för de mänskliga rättigheterna, som avses i art. 46 i Europarådets
            konvention angående skydd för de mänsk- liga rättigheterna och
            de grundläggande friheterna.
          </p>
          <p>
            Stockholm den 27 januari 1959
          </p>
          <p>
            Henrik Munktell Gunnar Heckscher Ragnhild Sandström
          </p>
          <p>
            Jean Braconier Gustav Boija C. G. Regnéll
          </p>
        </div>
      </div>
    </body>
  </text>
</TEI>
