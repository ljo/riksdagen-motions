<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__259/mot_1959__ak__259-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 259—264 Motioner i Andra kammaren, nr 259 år 1959 1
          </p>
          <p>
            Nr 259
          </p>
          <p>
            Av herr Nilsson i Tvärålund, om tillstånd för fodervärd att an-
            vända kronan tillhörig kallblodig häst för avel.
          </p>
          <p>
            Den s. k. avhästningen inom näringslivet synes ha nått därhän,
            att en ytterligare minskning av hästbeståndet måste vara betänklig
            ur effektivi- tetssynpunkt. De svenska brukshästarnas genomsnittsålder
            är jämförelsevis hög, varför en avtagande reproduktion av hästbeståndet
            är att emotse. I nuvarande läge är det kanske främst småbrukarna
            i skogsbygderna som upprätthåller hästintresset. Av olika skäl,
            bl. a. småbrukarnas höga genom- snittsålder, räknas allmänt med
            en kraftig avtappning från denna samhälls- srupp under den närmast
            framförliggande perioden om 10—15 år. En trolig utveckling är
            att en del småbruk kommer att sammanläggas med andra jord- bruk
            i orten, andra torde komma att brukas mera extensivt, och en del
            torde komma att nedläggas. En utveckling av här antytt slag verkar
            också i rikt- ning mot ytterligare nedgång av hästbeståndet. Näringslivet,
            främst skogsbruket, behöver dock ett minimum av brukshäs- tar,
            och för att inte detta minimum skall äventyras, måste olika åtgärder
            vidtagas. Då det också för krigsmakten är av stort intresse att
            reproduk- tionen förbättras av sådana hästar, som kan användas
            för dess behov, lig- ger det nära till hands, att näringslivet
            och krigsmakten samarbetar i syfte att öka hästbeståndet. En möjlig
            väg synes vara att de krigsmaktens hästar, som uthyres till s.
            k. fodervärdar och som därtill är lämpade, får användas till avel.
            När det gäller varmblodiga ackordshästar eller reservstamhästar
            har ock- så sådan möjlighet öppnats. Genom ämbetsskrivelse den
            18/6 1958 har så- lunda Kungl. Maj:t bemyndigat intendenturförvaltningen
            att lämna tillstånd till fodervärd att — utan kostnad för kronan
            — använda sådan kronan till- hörig varmblodig häst, som därtill
            är lämplig, för halvblodsavel med rätt för fodervärden att behålla
            avkomman utan särskild ersättning. I sitt be- myndigande förutsatte
            Kungl. Maj:t att tillståndet icke utnyttjas i sådan omfattning
            att hästarnas användning i tjänsten eftersättes. Ur näringslivets
            men också ur krigsmaktens synpunkt måste det vara lika betydelsefullt
            att fodervärd för kallblodig häst, enkannerligen av nord- svensk
            typ, erhåller tillstånd att använda den i avel enligt samma princi-
            per som fastställts för varmblod. Inom skogsbruket är den kallblodiga
            häs- ten fortfarande den rationelle dragaren. I oländig terräng,
            djup snö och vid kortare körslor i skogen hävdar sig hästen väl
            i konkurrens med traktorn. Även vissa draguppgifter inom jordbruket,
            framför allt på mindre gårdar, där brukaren i stor utsträckning
            är för sin utkomst hänvisad till skogs-
          </p>
          <p>
            1 Bihang till riksdagens protokoll 1959. 4 saml. Nr 259—264
          </p>
          <pb facs="riksdagen-motions-pdf/data/1959/mot_1959__ak__259/mot_1959__ak__259-002.pdf"/>
          <p>
            2 Motioner i Andra kammaren, nr 259 år 1959
          </p>
          <p>
            körslor vissa tider om året, försvarar hästen väl sin existens
            även ur ekono- misk synpunkt i förhållande till traktorn. Det
            framstår för mig som naturligt att krigsmaktens kallblodiga hästar,
            som uthyres till fodervärd, får användas till avel i den mån de
            kan anses lämpliga härför. Ur krigsmaktens synpunkt skulle öppnandet
            av en sådan möjlighet också innebära förbättrad beredskap när
            det gäller tillgång till draghästar. Också när det gäller kallblod
            synes det kunna ske utan olägen- heter för krigsmakten. Vid hästarnas
            inkallelse medgives fodervärden mes- tadels val mellan höst- och
            vårtjänstgöring. Det bör därför vara möjligt att undvika inkallelser
            på sådan tid som ur avelssynpunkt i det enskilda fallet är olämplig.
            Med stöd av vad som ovan anförts hemställes, att riksdagen måtte
            besluta att hos Kungl. Maj:t anhålla om utfärdande av sådana bestämmelser
            att fodervärd för kronan tillhörig kallblodig häst får använda
            denna till avel utan kostnader för kronan och med rätt för fodervärden
            att behålla avkomman utan ersättning.
          </p>
          <p>
            Stockholm den 27 januari 1959
          </p>
          <p>
            Jan-Ivan Nilsson i Tvärålund
          </p>
        </div>
      </div>
    </body>
  </text>
</TEI>
