<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__300/mot_1959__ak__300-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 300 år 1959 3
          </p>
          <p>
            Nr 300
          </p>
          <p>
            Av herr Holmberg m. fl., om en förbättring av undervisnings-
            och forskningsmöjligheterna i Norrland.
          </p>
          <p>
            De universitets- och högskolestuderandes antal har kraftigt ökats
            under de senaste femton åren. År 1946 var endast omkring 14 000
            personer regist- rerade som studerande vid universitet och högskolor.
            År 1956 var motsva- rande antal 24 000. 1955 års universitetsutredning
            (SOU 1957: 24) har be- räknat att antalet studerande vid universiteten
            och högskolorna mot slutet av 1960-talet kommer att vara betydligt
            högre än 40 000. Delvis är detta en följd av befolkningsutvecklingen.
            Från mitten av trettitalet till mitten av fyrtitalet steg födelsetalet
            med i runt tal 60 procent. Antalet tjugo- åringar, som 1953 var
            drygt 80 000, väntas 1963 bli omkring 128 000. Men studentantalets
            ökning återspeglar också det moderna samhällets ökade krav på
            kvalificerad utbildning. Det behövs procentuellt flera an- ställda
            med universitets- och högskoleutbildning nu än för bara ett eller
            två decennier sedan. Och denna utveckling kommer att fortsätta.
            Hittills har tillströmningen till högre studier i stort sett varit
            passiv ur samhällelig synvinkel. Studiebegåvade ungdomar, som
            haft de ekonomiska möjlighe- terna att fullfölja sina studieplaner,
            har tävlat om de begränsade utbild- ningsplatserna. Alltför litet
            har från statsmakternas sida gjorts att öka universitetens och
            högskolornas resurser och attrahera studiebegåvningarna till de
            högre utbildningsanstalterna. Det individuella behovet och intresset
            att studera — och de individuella möjligheterna att följa sitt
            intresse — har fått vara utslagsgivande. Samhällets behov av kvalificerad
            arbetskraft har däremot förblivit en andraplansfråga. Och trots
            de många varnings- ropen från vetenskapliga, pedagogiska och andra
            fackkretsar om hur vi i vårt land ligger efter i utvecklingen
            i fråga om utbildningen av intellek- tuella kadrer, går upprustningen
            av vårt högre utbildningssystem alltför sakta. Särskilt anmärkningsvärd
            är den tröga, motvilliga behandlingen av pla- nen på ett norrlandsuniversitet.
            Det kan visserligen hänvisas till några betydelsefulla framsteg.
            Umeå har fått en ofullständig tandläkarhögskola, en ofullständig
            medicinsk högskola och ett modernt vetenskapligt bibliotek. Vi
            har hälsat dessa institutioners tillkomst med tillfredsställelse,
            då de ligger i linje med den större plan för ett norrlandsuniversitet
            som vi första gången framlade i en riksdagsmotion 1946. Dessa
            steg på vägen har tagits
          </p>
          <pb facs="riksdagen-motions-pdf/data/1959/mot_1959__ak__300/mot_1959__ak__300-002.pdf"/>
          <p>
            4 Motioner i Andra kammaren, nr 300 år 1959
          </p>
          <p>
            tack vare den starka opinionsrörelse, som från 1946 snart utvecklades
            fram- för allt i övre Norrland men också i landet i övrigt. Följderna
            av tidigare försummelser är alltför väl kända för att vi i detta
            sammanhang behöver orda om dem. Brist på läkare, civilingenjörer
            och läroverkslärare i natur- vetenskapliga ämnen har under det
            senaste decenniet gjort sig gällande i större delen av landet.
            Men särskilt i övre Norrland har bristen haft en närmast katastrofal
            karaktär. Många provinsialläkardistrikt är vakanta sedan åratal.
            Vid vissa sjukhus har man långa tider inte kunnat rekrytera kompetenta
            krafter till underläkartjänsterna. Vid åtskilliga läroverk har
            man måst bedriva undervisningen i matematik, kemi och fysik utan
            kvali- ficerade lärare. Folktandvården har på många håll endast
            funnits i författ- ningen, eftersom man saknat tandläkare för
            de vakanta tjänsterna. Bristen på högskoleutbildade tekniker har
            hindrat den industriella utvecklingen. Vi hyser inga tvivel om
            att ett fullständigt norrlandsuniversitet i sinom tid kommer till
            stånd. Tanken på ett sådant universitet, som först fram- lades
            inför Svenska clartéförbundets kongress 1 Göteborg 1945, därefter
            utarbetades i detalj av ett ungt forskarkollektiv i Stockholm
            och framlades i vår riksdagsmotion 1946, var så realistiskt grundad,
            att dess realiserande inte i längden kan förhalas eller förfuskas.
            Frågan är nu endast vilken katastrofsituation som fordras för
            att planens förverkligande skall bli ofrån- komlig. Redan under
            de gångna åren har skadeverkningarna av en kort- synt, avvisande
            politik varit mycket allvarliga. Om vår plan 1946 fått den behandling
            den förtjänade, kunde man nu ha haft ett fullständigt norr- ländskt
            universitet och helt andra perspektiv för sjukvård, teknik, läro-
            verksundervisning och kulturpolitik i övre Norrland. Vi underskattar
            som sagt inte betydelsen av de tre institutioner, som trots allt
            centralt motstånd kommit i funktion i Umeå. I fråga om den me-
            dicinska högskolan, som nu i januari tagit emot sina första 18
            medicine kandidater för kliniska studier, är emellertid den stympade
            organisationen ett svårt handikap. När den fått sin beslutade
            definitiva utformning kom- mer den att motsvara det högre stadiet
            av en medicinsk fakultet. De stu- dier, som bedrivs i samband
            med praktiskt sjukhusarbete, de s.k. kliniska studierna, kan alltså
            genomföras i Umeå. Första delen av de medicinska studierna, de
            s.k. teoretiska (anatomi, histologi, medicinsk kemi, fysiologi),
            måste däremot bedrivas på annat håll, vid karolinska institutet
            i Stockholm eller vid någon av de tre medicinska fakulteterna.
            De studenter, som önskar utbilda sig till läkare, måste med andra
            ord först söka inträde och ta sin medicine kandidatexamen vid
            någon av de fullständiga utbildningsinstitu- tionerna i Stockholm,
            Göteborg, Uppsala eller Lund. Först därefter kan de komma i fråga
            för studier vid den medicinska högskolan i Umeå. Olägenheterna
            med detta är av två slag. För det första kan man förut- sätta,
            att antalet norrlandsstudenter, som vinner inträde för medicinska
            studier, kommer att bli relativt litet även i fortsättningen.
            Det är dock de
          </p>
          <pb facs="riksdagen-motions-pdf/data/1959/mot_1959__ak__300/mot_1959__ak__300-003.pdf"/>
          <p>
            Motioner i Andra kammaren, nr 300 år 1959 5
          </p>
          <p>
            första två studieåren, från studentexamen till medicine kandidatexamen,
            som är avgörande. För många norrlandsstudenter existerar inte
            endast de vanliga ekonomiska hindren för tillträde till högre
            studier. För dem finns också de geografiska hindren. De dryga
            resekostnaderna mellan hemorten och utbildningsanstalten blir
            tillsammans med övriga kostnader för högre studier det hinder,
            som många inte kan forcera. Antalet medicine stude- rande från
            Norrland är nu förhållandevis lågt, jämfört med antalet stude-
            rande från andra delar av vårt land. Antalet studenter, som började
            medi- cinska studier under åren 1951—1955, var 40 procent lägre
            från de fyra nordligaste länen än som svarade mot dessa läns andel
            i hela landets befolkning. Det är inte troligt att denna diskriminering
            av norrlandsung- domen kommer att reduceras förrän de medicinska
            studierna kan genom- föras från början vid den medicinska högskolan
            i Umeå. Den andra olägenheten med en stympad medicinsk högskola
            är av veten- skaplig och pedagogisk natur. Den medicinska högskolan
            i Umeå saknar teoretiska avdelningar. Den saknar dessutom det
            komplement som natur- vetenskapliga institutioner utgör och som
            numera är oundgängligt för avan- cerad medicinsk forskning. I
            den medicinska pressen i vårt land och utomlands har man sedan
            många år diskuterat den kliniska forskningens brister i jämförelse
            med den teoretiska. Den kliniska forskningen i Sverige har huvudsakligen
            be- drivits av praktiskt verksamma läkare, som använt sina dagar
            för sjuk- vård och — vad de akademiska sjukhusen beträffar — undervisning
            och som tvingats sätta till sin fritid för vetenskapligt arbete.
            Mycket av denna forskning har trots allt varit av oskattbart värde
            för hälsovårdens och sjukvårdens utveckling. Tidigare kunde emellertid
            en isolerad medicinsk forskare, mitt uppe i praktiskt arbete,
            ge betydelsefulla bidrag. Numera
          </p>
          <p>
            fordras i regel lagarbete, dels mellan medicinska forskare, dels
            — och allt vanligare — mellan specialister från så vitt skilda
            områden som invärtes-
          </p>
          <p>
            medicin och atomfysik.
          </p>
          <p>
            En av vårt lands främsta medicinska kemister, laborator Pehr
            Edman i Lund, skrev i Svenska Läkartidningen nr 2, 1953, om den
            kliniska experi- mentalforskningens dilemma:
          </p>
          <p>
            Den mest vitala frågan — tillgången på för uppgiften skolade
            forskare — har ännu icke funnit sin lösning. Man har icke tillräckligt
            beaktat, att inriktningen mot experimentell forskning kräver en
            annan utbildning än vad man som regel kan meddela på kliniken.
            Som följd härav har den ex- perimentella forskningen på klinikerna
            i stor utsträckning kommit att ligga 1 händerna på läkare, som
            är noviser inom de vetenskapsområden de är satta att bearbeta.
            Denna situation skulle väl vara mindre prekär, om de i den experimentella
            forskningen obevandrade stöddes och vägleddes av er- farna forskare
            ... I själva verket gör sig kravet på förtrogenhet med den tillämpade
            grundvetenskapen gällande i undersökningens alla faser. Detta
            gäller icke minst valet av forskningsuppgift. Den kliniska iakttagelsen
          </p>
          <pb facs="riksdagen-motions-pdf/data/1959/mot_1959__ak__300/mot_1959__ak__300-004.pdf"/>
          <p>
            6 Motioner i Andra kammaren, nr 300 år 1959
          </p>
          <p>
            (d.v.s. vid undersökningen av sjuka människor, vår anm.) är ju
            långtifrån den enda, naturliga utgångspunkten för kliniskt-experimentella
            undersök- ningar. Det finns otaliga exempel på det omvända förhållandet,
            där iaktta- gelser gjorda inom de biologiska grundvetenskaperna
            givit impulser till fruktbärande undersökningar av bestämda sjukdomstillstånd.
          </p>
          <p>
            En framstående klinisk forskare, professorn i oftalmiatrik Sven
            Larsson, har i samma debatt (Svenska Läkartidningen nr 49, 1934)
            gjort bland annat följande anmärkningar: Alla vet vi hur den kliniska
            forskningen med åren ändrat karaktär. Det är längesedan den till
            övervägande del utgjordes av kasuistiska meddelan- den, redovisningar
            för patientmaterial, skildringar av olika behandlingsme- toder
            och jämförelse dem emellan. Därmed är ingalunda sagt att detta
            slag av arbete icke alltjämt är av stor betydelse och alltjämt
            måste bedrivas. Men den kliniker som nu vill angripa ett centralt
            problem, den som söker sig ut i gränsområdena till det okända,
            han kommer i regel in på grund- forskning: fysik, biokemi, patofysiologi,
            elektrofysiologi o. s. v. Här räcker i regel icke klinikerns kunskaper,
            hans forskningsuppgift kan endast full- följas som ett lagarbete,
            där klinikern samarbetar med en teoretiker. Denna ideala form
            för forskning har också blivit allt vanligare. Men härför erfordras
            att teoretiskt välutbildade forskare knyts direkt till klini-
            kerna. I annat fall måste klinikern själv bedriva årslånga studier
            i ett eller flera grundforskningsämnen vartill hans tid och krafter
            mera sällan räcker.
          </p>
          <p>
            Önskemålet om teoretiskt utbildade forskare knutna direkt till
            klini- kerna är svårt att förverkliga, om teoretiska institutioner
            saknas i samma stad. Den praktiska sjukvårdens standard vid ett
            akademiskt sjukhus blir numera knappast tillfredsställande utan
            anknytning till medicinsk teoretisk grundforskning. Också läkarutbildningens
            kvalitet kan ifrågasättas. Det är därför från alla synpunkter
            ett vitalt intresse att den medicinska högskolan i Umeå snabbt
            utbyggs med institutioner för anatomi, histologi, medicinsk kemi
            och fysiologi. Vi anser det emellertid ofrånkomligt att planen
            på ett fullständigt norr- landsuniversitet förverkligas under
            de allra närmaste åren. Den medicins- ka och odontologiska undervisningen
            och forskningen behöver en nära kontakt med naturvetenskapliga
            institutioner. Men framför allt motiveras en naturvetenskaplig
            och en humanistisk fakultet i övre Norrland av denna landsdels
            intresse att kunna utbilda sina egna studenter till kemister,
            fysi- ker, biologer, språklärare, historiker etc. I vår första
            motion 1946 pläde- rade vi för en ny universitetsorganisation,
            innefattande inte endast natur- vetenskaplig, humanistisk och
            medicinsk utan även teknisk fakultet. Vi är av den uppfattningen,
            att den konventionella organisationen inte längre är motiverad,
            sedan gränserna mellan olika forskningsgrenar och mellan teoretiska
            och praktiska institutioner blivit flytande. Den grundläggande
            utbildningen för civilingenjörer är delvis identisk med denna
            utbildning för naturvetenskapliga linjer. En statistisk institution
            är nu lika nödvän- dig för medicinska forskare som för biologer
            och fysiker och skulle följ-
          </p>
          <pb facs="riksdagen-motions-pdf/data/1959/mot_1959__ak__300/mot_1959__ak__300-005.pdf"/>
          <p>
            Motioner i Andra kammaren, nr 300 år 1959 7
          </p>
          <p>
            aktligen kunna fungera som en gemensam tillgång. För den händelse
            en universitetsorganisation efter dessa riktlinjer nu skulle vara
            svårgenomför- bar, sedan två fristående högskolor redan börjat
            sin verksamhet, föreslår vi alternativt inrättandet av ett norrlandsuniversitet
            med naturvetenskaplig och humanistisk fakultet samt en teknisk
            högskola, båda förlagda till Umeå. En sådan upprustning av undervisnings-
            och forskningsmöjligheterna i Norrland är inte endast ett lokalt
            intresse. Med hänsyn till den snabbt ökade tillströmningen till
            högre studier, som nu kommer i och med ökningen av tjugoåringarnas
            antal, och med hänsyn till samhällets stegrade behov av intellektuella
            kadrer, är det ett riksintresse att Norrland får egna insti- tutioner
            för universitets- och högskoleutbildning. Med hänvisning till
            vad som här anförts hemställes, att riksdagen hos Kungl. Maj:t
            begär en snabb utred- ning om den medicinska högskolans i Umeå
            komplettering med teoretiska institutioner, om inrättandet av
            en teknisk högskola samt om inrättandet av ett universitet med
            na- turvetenskaplig och humanistisk fakultet i Umeå, alterna-
            tivt utredning om en gemensam universitetsorganisation för hela
            den högre utbildningen i Umeå.
          </p>
          <p>
            Stockholm den 27 januari 1959 Helmer Holmberg
          </p>
          <p>
            Hilding Hagberg Knut Senander Gustav Johansson
          </p>
        </div>
      </div>
    </body>
  </text>
</TEI>
