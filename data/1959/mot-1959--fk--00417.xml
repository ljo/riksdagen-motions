<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__417/mot_1959__fk__417-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 417 år 1959
          </p>
          <p>
            Nr 417
          </p>
          <p>
            Av herr Edström m. fl., i anledning av Kungl. Maj:ts proposi-
            tion angående inrättande av en lärarhögskola i södra Sverige.
          </p>
          <p>
            I proposition nr 89/1959 har Kungl. Maj:t avgivit förslag angående
            in- rättande av en lärarhögskola i södra Sverige med förläggning
            till Malmö. Med anledning härav får undertecknade anföra följande.
            Såväl Lund som Malmö har av särskilt tillkallade sakkunniga ansetts
            lämpliga som förläggningsorter. Orsaken till att departementschefen
            före- slagit en förläggning till Malmö är, enligt vad som framgår
            av propositio- nen, framför allt att utbildningskapaciteten av
            ämneslärare höjts från av de sakkunniga föreslagna 60 till 90
            ämneslärare per år. Antalet gymnasie- klasser i Lund anses vara
            otillräckligt för denna utbildningskapacitet. Nå- gon egentlig
            diskussion av möjligheterna att under sådana förhållanden för-
            lägga lärarhögskolan till Lund förekommer ej i propositionen.
            Enligt vår uppfattning kan man möjligen mot en så stor lärarhögskola
            som den föreslagna (90 ämneslärarkandidater och 144 klasslärarkandida-
            ter) göra samma invändning som remissinstanserna allmänt gjorde
            i an- ledning av det av skolkommissionen föreslagna formatet,
            nämligen att en sådan skulle bli opersonlig och organisatoriskt
            tungrodd. Dåvarande depar- tementschefen ansåg också en nedskärning
            vara oundviklig och föreslog beträffande lärarhögskolan i Stockholm
            t. ex., att ämneslärarkandidaterna skulle begränsas från föreslagna
            80 till högst 60. Möjligheten av att förlägga den andra lärarhögskolan
            till Lund behandlas mycket summariskt av departementschefen. I
            själva verket talar alla övriga skäl utom just tillgången på gymnasieklasser
            för Lund, vilket framgår såväl av utredningen som av skolöverstyrelsens
            yttrande. Skolöverstyrelsen fram- håller, att en förläggning till
            Lund skulle medföra
          </p>
          <p>
            framför allt den fördelen, att samarbetet mellan lärarhögskolan
            och univer- sitetet underlättas, varjämte universitetsbibliotekets
            resurser lättare kan ut- nyttjas av lärare och lärarkandidater.
            Staden har ett väl utvecklat skol- väsen, och enhetsskolan med
            ett väl differentierat högstadium beräknas vara fullt genomförd
            från och med läsåret 1961/62. Det är icke heller ovä- sentligt,
            att till Lund sedan gammalt är förlagd utbildning av såväl klass-
            lärare som ämneslärare.
          </p>
          <p>
            Vidare anföres, att
          </p>
          <p>
            staden har erbjudit ny tomtmark inom Tunaområdet, där under alla
            för- hållanden nya lokaler måste uppföras för en fullständig enhetsskola
            och
          </p>
          <pb facs="riksdagen-motions-pdf/data/1959/mot_1959__fk__417/mot_1959__fk__417-002.pdf"/>
          <p>
            Motioner i Första kammaren, nr 417 år 1959 9
          </p>
          <p>
            för försöksgymnasiet. Dessa lokaler skulle alltså från början
            kunna byggas med hänsyn till deras användning som lokaler för
            övningsskola, och den välbelägna tomten erbjuder gott utrymme
            för lärarhögskolans egna lokaler. Om under uppbyggnadstiden lärarhögskolan
            måste provisoriskt förläggas till befintliga lokaler, torde folkskoleseminariets
            lokaler vara väl lämpade härför. Längre fram heter det: Starka
            skäl talar sålunda för en förläggning av lärarhögskolan till Lund.
          </p>
          <p>
            Med hänsyn till detta hade man väntat sig en närmare redovisning
            av de skäl, som talar mot att man i planeringen även tar med icke-statliga
            gym- nasieklasser i Lund eller statliga gymnasieklasser i Malmö.
            Men icke något enda sådant skäl har anförts och icke heller har
            beaktats, att den erforder- liga dubbleringen av vissa metodiklektorat
            underlättar en samverkan med läroverk i Malmö. I tidigare diskussioner
            rörande förläggningen av en lärarhögskola till södra Sverige har
            förutsatts, att man för lärarutbildningen skulle kunna utnyttja
            båda städernas skolväsen, oberoende av om själva lärarhögskolan
            placerades i Lund eller Malmö. Det måste anses som en brist i
            utredningen om en lärarhögskola i Sydsverige, att inga försök
            gjorts att undersöka en sådan möjlighet, utan att man nöjt sig
            med att kort och gott hänvisa till vissa preliminära erfarenheter
            från lärarhögskolan i Stockholm, som ännu befinner sig på försöksstadiet.
            Under sådana förhållanden anser vi, att frågan om den sydsvenska
            lärar- högskolans placering ej kan betraktas som tillräckligt
            utredd, och vill där- för förorda en kompletterande utredning.
            Ett uppskov på ytterligare ett år med igångsättandet av lärarhögskolan
            skulle icke medföra större olägen- heter för ämneslärarutbildningen.
            Det får nämligen anses uteslutet, att ut- bildningskapaciteten
            under första året (1960/61) skulle väsentligt kunna överstiga
            den nuvarande kapaciteten, 40 ämneslärare per år vid de båda läroverken
            med praktisk lärarkurs i Malmö, vilka enligt vad som indirekt
            framgår av propositionen bör tagas i anspråk som samverkande läroverk.
            Vidare förutsätter propositionen, att utbyggnaden av enhetsskolan
            i Malmö skulle forceras på ett sätt som man tidigare icke synes
            ha räknat med eller varit förberedd på i staden. Under hänvisning
            till vad som ovan anförts får vi hemställa, att riksdagen måtte
            med avslag på Kungl. Maj:ts propo- sition nr 89 besluta att i
            skrivelse till Kungl. Maj:t hem- ställa, att Kungl. Maj:t måtte
            ompröva frågan om den före- slagna lärarhögskolans förläggning
            och på grundval härav snarast möjligt framlägga nytt förslag för
            riksdagen.
          </p>
          <p>
            Stockholm den 1 april 1959 Gunnar Edström
          </p>
          <p>
            Rud. Anderberg Sigfrid Larsson J.-A. Arvidson
          </p>
        </div>
      </div>
    </body>
  </text>
</TEI>
