<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959_höst_ak__635/mot_1959_höst_ak__635-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 635 år 1959
          </p>
          <p>
            Nr 635
          </p>
          <p>
            Av herr Nelander m. fl., i anledning av Kungl. Maj:ts proposition
            nr 162, med förslag till förordning om allmän varuskatt, m.m.
          </p>
          <p>
            I Kungl. Maj:ts proposition nr 162 med förslag till förordning
            om allmän varuskatt m. m. förordar departementschefen å s. 191,
            att ”från skatteplikt undantages — förutom allmänna nyhetstidningar
            — periodiskt utgivna medlemsblad, personaltidningar och liknande
            publikationer, dock endast i den mån dessa publikationer tillhandahålles
            utan särskild avgift”. Åtskilliga ideella vecko-, månads- eller
            kvartalspublikationer, organ för nykterhetsorganisationer, kristna
            samfund, kyrkor och rörelser etc., till- handahålles medlemmar
            och sympatisörer dels efter prenumeration genom postverket eller
            hos utgivaren, dels gratis i missioneringssyfte. Den medlemsavgift
            som inbetalas till dessa organisationer går oftast till en lokal
            förening eller församling, medan avgiften för tidningen i flesta
            fall inbetalas genom prenumeration enligt ovanstående. Då det
            i propositionen avses att de publikationer, som tillhandahålles
            medlemmar och sympatisörer utan annan avgift än medlemsavgiften
            till organisationen, skall bli skattefria, anser vi att samma
            betraktelsesätt bör användas, om medlemsavgift inbetalas till
            en lokal avdelning av organisa- tionen eller samfundet och tidningsavgiften
            erlägges genom prenumeration å posten eller direkt hos utgivaren.
            Eljest skulle en särskild belastning komma på de sistnämnda organisationerna.
            Med hänvisning till ovanstående föreslår vi, att riksdagen vid
            behandling av proposition nr 162 — för den händelse den föreslagna
            varubeskattningen godtages — från beskattning måtte undanta sådana
            publikationer, som är att betrakta som organ för ideella, nykterhets-
            och kristna organisationer och samfund — även för de fall särskild
            avgift erlägges för tidningen i fråga.
          </p>
          <p>
            Stockholm den 29 oktober 1959 Eric Nelander Yngve Hamrin Axel
            Gustafsson Olof Hammar
          </p>
          <p>
            i Borås
          </p>
          <p>
            Alfa Boktr., Sthlm 1959
          </p>
        </div>
      </div>
    </body>
  </text>
</TEI>
