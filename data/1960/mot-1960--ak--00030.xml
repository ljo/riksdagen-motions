<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__30/mot_1960__ak__30-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 30 år 1960 7
          </p>
          <p>
            Nr 30
          </p>
          <p>
            Av herr Hedlund m. fl., om utredning rörande försäljning av aktier
            i statliga företag.
          </p>
          <p>
            Den enskilda företagsamheten är enligt vår mening avsevärt effektivare
            än den offentliga. Näringslivet bör därför i så stor utsträckning
            som möjligt baseras på enskilt ägande. Statligt företagande inom
            näringslivet bör före- komma endast där detta är motiverat av
            organisatoriska eller sociala skäl. På grundval härav är det oundgängligen
            nödvändigt att staten engagerar sig i fråga om kommunikationerna
            och därmed jämförbara områden i syfte att säkerställa godtagbara
            förhållanden för olika landsdelar och bygder. Om- fattande förstatliganden,
            t.ex. av järnvägsväsendet, har genomförts under polilisk enighet.
            I stort sett torde det också råda enighet om att staten måste
            påtaga sig vissa särskilda uppgifter gentemot näringslivet i områden
            med speciella sysselsätt- ningssvårigheter. Om det enskilda näringslivet
            i en del av landet inte har sådana företagsekonomiska förutsättningar,
            att det kan skapa underlag för en tillfredsställande ekonomisk
            och social standard i bygden, kan det vara motiverat med viss
            statlig verksamhet. Omständigheten att statligt företagande en
            gång ansetts nödvändigt inom ett visst område får emellertid inte
            leda till slutsatsen att det statliga före- tagandet alltid kommer
            att vara erforderligt på området i fråga. Angelägen- heten av
            statens medverkan kan under utvecklingens lopp minska på vissa
            områden, enär förutsättningarna för det enskilda näringslivet
            blivit annor- lunda. Å andra sidan kan behov av ökad statlig insats
            inträda på andra om- råden. Exempel på sådana ökade behov av statliga
            insatser finns bl.a. på undervisningens och forskningens område,
            inom kommunikationsväsendet och kraftförsörjningen, på vissa vårdområden
            osv. Det kan sålunda vara be- fogat att pröva huruvida icke en
            avveckling av vissa statliga engagemang bör ske i syfte att bl.
            a. möjliggöra statliga insatser, som ter sig mer angelägna. Vi
            anser att en sådan prövning bör komma till stånd och lämpligen
            anförtros en allsidigt sammansatt parlamentarisk utredning. Ett
            viktigt spörsmål härvidlag, som särskilt bör beaktas vid närmare
            utred- ning, är frågan om kapitalbildningen. En utförsäljning
            av aktier i statligt ägda företag kan måhända få en positiv inverkan
            på sparandet och kapital- bildningen genom att stimulera nysparandet
            och genom att omvandla eljest kortsiktigt sparande till ett mera
            långsiktigt sparande. Ett villkor härvid är att aktierna icke
            försäljes till eller senare anhopas hos ett fåtal. Endast om
          </p>
          <pb facs="riksdagen-motions-pdf/data/1960/mot_1960__ak__30/mot_1960__ak__30-002.pdf"/>
          <p>
            8 Motioner i Andra kammaren, nr 30 år 1960
          </p>
          <p>
            aktierna fördelas och blir fördelade på många händer, s.k. folkaktier,
            kan den positiva inverkan på sparandet uppnås. Därigenom skulle
            även den eko- nomiska koncentrationen inom näringslivet motverkas.
            Förutsättningarna för en sådan försäljning och fördelning har
            blivit större genom den högre in- komstnivån och den jämnare inkomstfördelningen.
            Utredningen bör närmare ange de riktlinjer varigenom dessa syften
            kan tillgodoses och även i möjli- gaste mån klarlägga den positiva
            effekt på sparande och kapitalbildning som en aktieutförsäljning
            skulle medföra. I övrigt bör utredningen ha till uppgift att kartlägga
            behovet av statliga insatser på olika områden och därvid ange
            vilka statliga företag som i första hand bör kunna överföras i
            enskild ägo. Med hänvisning till vad som ovan anförts hemställer
            vi, att riksdagen i skrivelse till Kungl. Maj:t måtte anhålla
            om utredning av formerna för försäljning till enskilda av aktier
            i statliga företag under sådana betingelser att garantier finns
            för att aktierna icke förr eller senare samlas på ett fåtal händer.
          </p>
          <p>
            Stockholm den 20 januari 1960
          </p>
          <p>
            Gunnar Hedlund
          </p>
          <p>
            Nils G. Hansson S. G. W. Wahlund Per Svensson i Skegrie i Stenkyrka
          </p>
          <p>
            Sven Vigelsbo Axel Rubbestad J. Onsjö
          </p>
        </div>
      </div>
    </body>
  </text>
</TEI>
