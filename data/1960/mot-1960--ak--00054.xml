<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__54/mot_1960__ak__54-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 54 år 1960
          </p>
          <p>
            Nr 34
          </p>
          <p>
            Av herr Lundmark m. fl., om viss säkerhetsutrust- ning å bilar.
          </p>
          <p>
            Från år till år noterar bilmarknaden nya rekordsiffror. Den snabbt
            växande bilparken innebär samtidigt starkt ökad trafikintensitet
            och där- med också ökade olycksfallsrisker på våra vägar. Med
            skilda medel söker samhället motverka dessa negativa följder av
            en annars glädjande utveck- ling genom förbättrad väghållning,
            restriktivare trafikbestämmelser, större krav och hårdare kontroll
            på motorfordonens skick och funktionsduglighet m. m. Självfallet
            bör varje rimlig åtgärd vidtagas, som är ägnad att mot- verka
            olyckor i trafiken. Till åtgärder av detta slag hör tvivelsutan
            att utrusta bilarna med säkerhetsselar. Någon samlad statistik,
            som visar vär- det av detta skyddsmedel, finns tyvärr icke, men
            erfarenheten har gett många påtagliga bevis om dess betydelse
            framför allt i fråga om att minska skadornas omfattning vid kollision.
            Förare och passagerare i framsätet är mest utsatta för risker,
            och det är därför företrädesvis i framsätet som säkerhetsselar
            kommer till användning. Emellertid torde det vara en liten minoritet
            som hittills utrustat bilarna med säkerhetsbälten. Delvis kan
            detta bero på okunnighet om dessas betydelse men delvis kanske
            också på att sakkunskapen icke är enig om hur selen skall vara
            beskaffad. Erfaren- heten synes dock ha gett besked om att oberoende
            av vilken konstruktion som väljes ger anordningen ett synnerligen
            värdefullt skydd. Ett åläg- gande att alla bilar skall vara försedda
            med säkerhetsselar skulle avsevärt minska personskadorna i trafiken.
            Med hänsyn till de praktiska konsekven- serna synes det dock mest
            ändamålsenligt att successivt genomföra en dylik reform genom
            att föreskriva att bil som levereras efter ett visst datum, exempelvis
            den 1 juli 1960, skall vara utrustad med säkerhetsselar. Någon
            föreskrift om hur dessa bälten skall vara konstruerade är icke
            påkal- lad. Man torde kunna räkna med att konkurrensen inom området
            succes- sivt gallrar fram de typer som är mest ändamålsenliga.
            Med åberopande av vad ovan anförts hemställes, att riksdagen måtte
            i skrivelse till Kungl. Maj:t anhålla om framläggande av förslag
            till bestämmelser om att bil vid leverans skall vara utrustad
            med säkerhetsselar till sittplatser i framsätet.
          </p>
          <p>
            Stockholm den 20 januari 1960 Gunnar Lundmark
          </p>
          <p>
            Oskar Åkerström Annie Jäderberg R. Lassinantti
          </p>
        </div>
      </div>
    </body>
  </text>
</TEI>
