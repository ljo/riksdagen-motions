<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__64/mot_1960__ak__64-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 64 år 1960
          </p>
          <p>
            Nr 64
          </p>
          <p>
            Av herr Spångberg, om ändring av bestämmelserna angående plats
            för avgivande av yttrande inför kammaren.
          </p>
          <p>
            Högtalaranläggningen i riksdagen möjliggör numera att man från
            varje plats i kammaren, stenografernas arbetsbord, pressläktaren,
            allmänhetens läktare, radiotjänst, riksdagens kansli och andra
            avdelningar, som måste följa överläggningarna, tydligt kan höra
            de anföranden som hålles från kammarens talarstol. Men då anföranden
            framföres från ledamöternas eller statsrådens bänkar, sättes dessa
            möjligheter ur funktion. Då lyckas talaren i regel göra sig hörd
            endast inom ett mera begränsat område av plenisalen. Detta gäller
            i synnerhet andra kammaren med dess större utrymme och då- liga
            akustik, Som typexempel kan anföras fall, då ett statsråd talar
            i någon viktig fråga från statsrådsbänken. Man ser då ofta hur
            ledamöterna måste lämna sina platser och trängas i gångarna närmare
            statsrådets plats för att uppfatta anförandet. Samma förhållande
            gäller naturligtvis vilken talare som helst, men då anföranden
            hålles några bänkrader från stenograferna, måste även dessa rusa
            upp från sina arbetsbord för att komma närmare ta- laren. Både
            statsråd och riksdagsledamöter borde därför i regel hålla sina
            anfö- randen från kammarens talarstol. Från statsrådsbänkarna
            finns visserligen telefonledningar för radiotjänst. Men riksdagens
            högtalaranläggning är icke inkopplad till statsrådsbänkarna. Den
            bristande möteskultur, som i alltför hög grad präglar riksdagens
            plena, orsakas till stor del av ovan nämnda förhållanden. I vårt
            Organisa- tions-Sverige kan man lätt finna jämförelser, som inte
            utfaller till riksda- gens fördel. Vid organisationernas kongresser
            hålles som regel alla anföran- den från sammanträdeslokalens talarstol.
            Riksdagen borde ju kunna präg- las av samma goda möteskultur.
            Alla tekniska förutsättningar härför finns redan, även om man
            kan tänka sig flera eller andra anordningar. Enklast, effektivast
            och billigast vore dock att fullt ut begagna de resurser som redan
            finns genom att besluta, att alla anföranden inför kammaren skall
            hållas från talarstolen eller från plats, där hela högtalaranläggningen
            är inkopp- lad. Då kunde även de estetiskt störande uppstolpade
            mikrofonerna vid statsrådsbänkarna avlägsnas. Endast om särskilda
            skäl föreligger, eller då exempelvis ett kort yrkande utan motivering
            ställes, skulle detta kunna få framföras från talarens plats i
            kammaren.
          </p>
          <pb facs="riksdagen-motions-pdf/data/1960/mot_1960__ak__64/mot_1960__ak__64-002.pdf"/>
          <p>
            Motioner i Andra kammaren, nr 64 år 1960 9
          </p>
          <p>
            Med stöd av vad ovan anförts hemställes, att riksdagen måtte
            besluta att i riksdagsstadgan skall in- föras bestämmelser av
            innebörd att riksdagsledamot, som yttrar sig inför kammaren, i
            regel skall framföra sitt anfö- rande från kammarens talarstol
            samt att samma bestämmel- se även skall gälla statsråden.
          </p>
          <p>
            Stockholm den 22 januari 1960
          </p>
          <p>
            Aug. Spångberg
          </p>
        </div>
      </div>
    </body>
  </text>
</TEI>
