<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__156/mot_1960__ak__156-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 156 år 1960
          </p>
          <p>
            Nr 156
          </p>
          <p>
            Av herr Königson, om hälsovårds- och ordningsstadga för camp-
            ingplatser.
          </p>
          <p>
            Bilar, tält och ordnade campingplatser har gett det stora flertalet
            av vårt folk helt andra möjligheter än tidigare att se sig om
            i landet. Men den ökande bilturismen och campingen har också skapat
            nya ordnings- och hälsovårdsproblem. De sanitära förhållandena
            vid många av de stora turistorterna och utefter de stora trafikstråken
            är redan nu nära nog olidliga. Det är naturligtvis överdrift om
            man säger, att exempelvis rikstvåan håller på att bli en enda
            långsmal avskrädeshög, men utvecklingen är oroande. De allt fler
            rast- platserna utefter de mest trafikerade vägarna kan dock,
            om turisterna vill visa lite ansvar och hänsyn inte endast gentemot
            andra trafikanter utan även gentemot den bofasta befolkningen,
            kanske här hejda utvecklingen och skapa en bättre ordning. På
            ett annat sätt förhåller det sig med campingplatserna. Här måste
            utan tvivel samhället ingripa med tvingande bestämmelser, om man
            vill skapa verklig ordning. Med all respekt för vad kommuner och
            enskilda här uträt- tat finns det enligt min mening behov av en
            över hela riket gällande hälso- vårds- och ordningsstadga för
            campingplatser. Nu kan man kanske fråga sig, om det inte är nödvändigt,
            i fall man verk- ligen vill ha möjlighet till kontroll, att samtidigt
            förbjuda all camping utanför den godkända campingplatsen, eftersom
            det redan nu är så, att de, som inte vill underkasta sig gällande
            ordningsbestämmelser, bara slår upp sina tält ett stycke ifrån
            den ordnade campingplatsen, men det är motbju- dande att tänka
            sig, att man ska bli tvingad att inskränka den fria rätt till
            camping, som nu finns. Först bör man i varje fall försöka skapa
            mera ordnade förhållanden för campingturisterna genom att införa
            över hela riket gällande hälsovårds- och ordningsbestämmelser
            för campingplatser, bestämmelser, som ska vara tillämpliga i alla
            sådana fall, då man mot avgift upplåter tältplatser. Jag hemställer
            därför, att riksdagen måtte i skrivelse till Kungl. Maj:t begära
            en utredning och förslag till 1961 års riksdag om en hela riket
            omfattande hälsovårds- och ordningsstadga för camp- ingplatser.
            Stockholm den 25 januari 1960 Ture Königson
          </p>
        </div>
      </div>
    </body>
  </text>
</TEI>
