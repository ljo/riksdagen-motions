<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__242/mot_1960__ak__242-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 242 år 1960 9
          </p>
          <p>
            Nr 242
          </p>
          <p>
            Av herrar Nilsson i Tvärålund och Jansson i Benestad, om utred-
            ning rörande vård och fostran i enskilda hem av för skyddsuppfostran
            omhändertagna elever.
          </p>
          <p>
            Barn och ungdomar, som blivit omhändertagna för skyddsuppfostran,
            pla- ceras i regel på ungdomsvårdsskola, förutsatt att plats på
            sådan skola kan beredas den omhändertagne. Skolorna är statliga
            och vistelsen på desam- ma är avgiftsfri, men vederbörande kommun
            måste betala en viss skolavgift för intagen elev och i förekommande
            fall även vårdavgift för eftervård. Båda dessa avgifter är maximerade
            till vissa belopp. I övrigt ansvarar statsverket för kostnaderna
            för dessa skolor. De är dyra i drift och deras kapacitet har på
            senare år inte varit tillräcklig i förhållande till efterfrågan
            på platser. Det föreligger emellertid intet tvång att skyddsuppfostran
            skall ske i form av vistelse på ungdomsvårdsskola och för ungdomar,
            som inte är alltför hårt belastade i fråga om vanart eller kriminalitet,
            skulle andra former för skyddsuppfostran säkerligen ge ett bättre
            resultat. Vi tänker härvidlag sär- skilt på uppfostran i goda
            fosterhem. Det klientel det här är fråga om kom- mer i regel från
            hem, där miljön av olika anledningar är uppenbart olämp- lig för
            den unge. Kunde man bereda de omhändertagna ungdomarna möj- lighet
            att bli placerade i ett verkligt gott hem med fosterföräldrar,
            som är besjälade av en ärlig vilja och förmåga att fostra de unga
            till samhällsnyt- tiga medborgare, så skulle detta vara en given
            fördel såväl för de unga själ- va som för samhället. För ungdomar,
            som inte kommit alltför långt ut på det sluttande planet, borde
            en sådan form av skyddsuppfostran ha större förutsättningar att
            ge åsyftat resultat än vistelse på ungdomsvårdsskola. Sedan någon
            tid tillbaka har socialstyrelsen en tjänsteman anställd med uppgift
            att bland annat söka skaffa fram just sådana fosterhem, som här
            åsyftas. Arbetet härmed är emellertid inte lätt. Tillgången på
            dylika foster- hem är begränsad, dels därför att fostran av ungdomar,
            som omhänderta- gits för skyddsuppfostran, i och för sig är svår
            och dels därför att den er- sättning som fosterföräldrarna kan
            erhålla är alltför låg. I regel får de vid- kännas ekonomiska
            uppoffringar för sin fostrargärning. I ett interpella- tionssvar
            vid höstriksdagen 1959 framhöll också socialministern att tillgång-
            en på goda fosterhem inte motsvarar efterfrågan. Han var inte
            främmande för den uppfattningen, att ersättningens storlek i förhållande
            till den an- svarsfulla uppgiften kunde verka hämmande på presumtiva
            fosterföräld- rars villighet att ta sig an ungdomar, men menade
            å andra sidan att några hundra kronor mer eller mindre om året
            inte gärna kunde ha någon avgö-
          </p>
          <pb facs="riksdagen-motions-pdf/data/1960/mot_1960__ak__242/mot_1960__ak__242-002.pdf"/>
          <p>
            10 Motioner i Andra kammaren, nr 242 år 1960
          </p>
          <p>
            rande betydelse, eftersom det under alla förhållanden måste vara
            fosterför- äldrar, som har en stark ideell inställning. Självfallet
            måste det bärande bakom ett föräldrapars engagemang för en ungdom,
            som skall skyddsuppfostras, vara idealitet. Annars vore hemmet
            inte lämpligt. Men fördenskull får man inte frånkänna ersättningens
            stor- lek betydelse. Man kan inte begära att människor av ren
            idealitet skall bära kostnader, som det bör åligga det allmänna,
            stat och kommun, att betala. Helt säkert skulle tillgången på
            fosterhem öka, om ersättningen för vården av ungdomarna blev mera
            generöst utmätt. Ersättningen för vården borde fixeras till en
            sådan nivå, att skyddsuppfostran i enskilda hem skulle kun- na
            utvecklas till ett verkligt alternativ till skyddsuppfostran på
            ungdoms- vårdsskola. För kostnader för eftervård och för utackordering
            av ungdoms- vårdsskoleelever i enskilda hem finns disponibelt
            ett visst belopp ur om- kostnadsanslaget till ungdomsvårdsskolorna,
            vilket belopp vid de senaste riksdagarna höjts, men syftet med
            vårt förslag är att omhändertagna ung- domar skall placeras från
            början i enskilda hem och icke på ungdomsvårds- skola. Kostnaderna
            för vård i enskilda hem måste enligt nu gällande regler betalas
            av den kommun, vars barnavårdsnämnd omhändertagit den unge, såvida
            denne icke placeras i ungdomsvårdsskola. Om fostran i enskilda
            hem skall bli ett alternativ till vård på ungdomsvårdsskola vore
            det rimligt att staten svarade för kostnader motsvarande dem,
            som statsverket nu måste betala för elever intagna på skolorna.
            Det blir ändå billigare för staten än vården på ungdomsvårdsskola.
            En utredning borde fördenskull företas rö- rande den lämpliga
            kostnadsfördelningen mellan kommunen och staten rö- rande ersättningen
            för vård i enskilda hem. Det kan också vara tänkbart, att landstingen
            lämnar något bidrag till dessa kostnader. Med hänvisning till
            vad som sålunda anförts får vi hemställa, att riksdagen måtte
            besluta att hos Kungl. Maj:t hemstäl- la om utredning i syfte
            att i större omfattning än vad som nu är möjligt ta i anspråk
            enskilda hem för vård och fostran av för skyddsuppfostran omhändertagna
            elever, som icke är särskilt hårt belastade i fråga om vanart
            eller kriminalitet, och därigenom utveckla den enskilda fosterhemsvården
            till ett alternativ till vård på ungdomsvårdsskola samt om den
            lämpliga kostnadsfördelningen för denna enskilda foster- hemsvård
            mellan stat och kommun.
          </p>
          <p>
            Stockholm den 27 januari 1960
          </p>
          <p>
            Jan-Ivan Nilsson Fridolf Jansson i Tvärålund i Benestad
          </p>
        </div>
      </div>
    </body>
  </text>
</TEI>
