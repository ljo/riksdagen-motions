<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__292/mot_1960__ak__292-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 292 år 1960 15
          </p>
          <p>
            Nr 292
          </p>
          <p>
            Av herrar Hamilton och Wachtmeister, om konservatoryrkets utbildnings-
            och rekryteringsproblem.
          </p>
          <p>
            I såväl allmän som enskild ägo finns i Sverige ett stort antal
            konst- och kulturföremål av varierande slag såsom dels tavlor,
            möbler och skulpturer, dels miljöer samt byggnadsinredningar såsom
            vägg- och takmålningar m. m., som utgöra en oersättlig del av
            vårt kulturarv. För att räddas åt framtiden fordra de många gånger
            en kontinuerlig vård och tillsyn. Det är nödvän- digt att dylika
            konserverings- och underhållsarbeten anförtros åt väl ut- bildade
            och kunniga personer och yrkesmän. Av större statliga konserveringsanstalter
            finnas sådana främst vid natio- nalmuseum, riksantikvarieämbetet
            och statens historiska museum. Den förstnämnda svarar huvudsakligen
            för vården av i statens ägo befintliga konstföremål, främst tavlor,
            men utför även i icke ringa utsträckning arbe- ten för enskilda.
            Den sistnämnda svarar i huvudsak för konservering av fynd (metall,
            trä, glas, keramik och sten) från arkeologiska utgrävningar o.
            d. men utför även uppdrag ute på fältet. även viss teoretisk forskning
            bedrives inom glas-, sten- och kalkmålningskonserveringens områden.
            Riksantikvarieämbetet, slutligen, svarar bl. a. genom landsantikvarierna
            för kontrollen av de konserveringsarbeten, som bedrivas i landets
            kyrkor och på dessa inventarier. Med ämbetet sker även samråd
            beträffande de konserveringsarbeten som bedrivas på de av byggnadsstyrelsen
            förvaltade byggnadsminnesmärkena. I vissa fall äro även föreskrifterna
            rörande det offentliga byggnadsväsendet i detta hänseende aktuella
            (SFS 744/1920). Flertalet av ovan uppräknade konserveringsarbeten
            utföras genom an- litande av privatpraktiserande konservatorer.
            Dessa svara även i de flesta fall för arbeten, som utföras på
            konstföremål i enskild ägo. För närvarande är ett relativt stort
            antal konservatorer verksamma inom landet. Flertalet äro anslutna
            till den svenska sektionen av Nordiskt konservatorsförbund. Även.
            om en utbyggnad och förstärkning av de ovannämnda offentliga konserveringsanstalterna
            i ekonomiskt och personellt hänseende i och för sig är synnerligen
            angelägen, står det klart, att även framgent ett betydande antal
            högkvalificerade, privatpraktiserande konservatorer kommer att
            er- fordras. Emellertid äro utbildningsmöjligheterna på grund
            av yrkets särpräglade
          </p>
          <pb facs="riksdagen-motions-pdf/data/1960/mot_1960__ak__292/mot_1960__ak__292-002.pdf"/>
          <p>
            16 Motioner i Andra kammaren, nr 292 år 1960
          </p>
          <p>
            karaktär och mångskiftande verksamhetsgrenar komplicerade och
            kostsam- ma. Detta har medfört att rekryteringen av yngre utövare
            synes allvarligt hotad. Åtgärder att undanröja detta förhållande
            synas av behovet påkallade. På utbildningen av nya konservatorer
            ställas, med hänsyn till moderna forskningsresultat och alltmer
            utvecklad teknik, stränga krav. Vid sidan av direkt undervisning
            (närmast vid konstfackskolan eller genom kurser vid Konstakademien)
            kräves långvarig och mångsidig praktik vid befintliga konserveringsanstalter
            eller hos äldre kolleger samt dessutom i största möjliga utsträckning
            praktik även vid något eller några av de betydande konserveringsinstituten
            i utlandet t. ex. i Italien, Tyskland, England och Belgien. En
            utbildning och skolning av antytt slag måste givetvis bli synner-
            ligen kostnadskrävande, då den blivande konservatorn blott kan
            räkna med obetydlig inkomst under utbildningstiden. Detta är säkerligen
            den mest bidragande orsaken till yrkets rekryteringssvårigheter.
            Det är därför angeläget att närmare utreda möjligheterna att genom
            ett lämpligt utformat statligt stöd, förslagsvis i form av stipendier
            och/eller resebidrag, underlätta utbildningen för denna yrkesgrupp,
            vars ansvarsfyll- da arbete är av väsentlig betydelse för vidmakthållandet
            av vårt kulturarv. Med anledning av det anförda hemställes,
          </p>
          <p>
            att riksdagen i skrivelse till Kungl. Maj:t anhåller om utredning
            beträffande konservatoryrkets utbildnings- och rekryteringsproblem
            med beaktande av vad i motionen an- förts.
          </p>
          <p>
            Stockholm den 25 januari 1960
          </p>
          <p>
            Fredrik-Adolf Hamilton Hans Wachtmeister
          </p>
          <p>
            TIDEN-BARNÄNGEN TRYCKERIER AB, STOCKHOLM 1960 333
          </p>
        </div>
      </div>
    </body>
  </text>
</TEI>
