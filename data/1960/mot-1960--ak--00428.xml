<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__428/mot_1960__ak__428-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 428 år 1960
          </p>
          <p>
            =
          </p>
          <p>
            Nr 428
          </p>
          <p>
            Av herr Svensson i Vä m. fl., angående fullgörande inom hem-
            värnet av den tredje repetitionsövningen.
          </p>
          <p>
            Man möter ofta ute bland folket tvivelsmål rörande de militära
            repe- titionsövningarnas värde. Då övningarna väsentligen avser
            utbildning i större förband, speciellt för olika chefer, ligger
            det i sakens natur, att den enskilde, repetitionsinkallade värnpliktige
            ej alltid känner samma omedelbara och praktiska utbyte av övningarna,
            som en enskild utbild- ning i stil med första tjänstgöringen medger.
            Särskilt för äldre repeti- tionsinkallade är detta förhållande
            påtagligt. Den tanken har bland äldre värnpliktiga blivit vanlig,
            att det skulle bli mera effektivt och ekonomiskt, om repetitionsövningen
            för de äldre värnpliktiga fick fullgöras i hemorten i form av
            utbildning som med- delas av hemvärnet. 1958 års försvarsbeslut
            innebar en reducering med ungefär 15 procent av antalet fältbataljoner
            och förutsatte därför att man med hänsyn till de ökade riskerna
            för fientlig infiltration och kra- vet på ytförsvar ökade det
            lokala försvarets uppgifter. Genom sin starkt utpräglade vilja
            att deltaga i försvaret av vårt lands oberoende utgör hemvärnet
            ett värdefullt komplement till arméns ÖvV- riga enheter. I händelse
            av ofred har också hemvärnet tilldelats bety- delsefulla uppgifter,
            främst bevakningsuppgifter, för att mot sabotage och dylikt skydda
            exempelvis broar, kraftstationer m. fl. för vår folk- försörjning
            och för vårt försvar betydelsefulla anläggningar. Teknikens och
            kommunikationernas utveckling under senare tid har i väsentlig
            grad ökat bevakningsföremålens omfattning, och hemvärnets personal
            förslår f. n. icke till att skydda alla de föremål, som borde
            skyddas. I många fall förekommer det därför att äldre hemvärnsmän,
            ja många med mycket hög ålder, bevakar dylika skyddsföremål. Moderna
            sabotörers hänsynslöshet och avancerade metoder gör att en dylik
            bevakning är en chimär. Det är heller icke rätt mot den enskilde
            hemvärnsmannen att tilldela honom sådana uppgifter, som icke står
            i proportion till hans möjligheter att lösa desamma. För att kunna
            lösa sina nu tilldelade uppgifter behöver hemvärnet föryngras,
            och för att fylla det behov av hemvärnsmän, som föreligger för
            skydd av sådana föremål som nu måste lämnas obevakade, behöver
            hemvärnet ulökas. Detta synes kunna ske genom att vissa äldre
            värn- pliktiga, t. ex. 45-, 46- och 47-åringar överföres till
            hemvärnet och där utgjorde en sorts värnpliktigt hemvärn. Genom
            att de värnpliktiga så-
          </p>
          <pb facs="riksdagen-motions-pdf/data/1960/mot_1960__ak__428/mot_1960__ak__428-002.pdf"/>
          <p>
            8 Motioner i Andra kammaren, nr 428 år 1960
          </p>
          <p>
            lunda kvarstår krigsplacerade i hemvärnet under tre år vinnes
            stadga åt organisationen. Personal vid armén synes endast i mycket
            begränsad utsträckning kunna överföras till hemvärnet under det
            att vid marinen och flygvap- net finns ett stort antal äldre värnpliktiga,
            som ej torde kunna effektivt utnyttjas i deras krigsorganisation.
            Användningen av ”överskottsvärn- pliktiga” sammanhänger emellertid
            också med rekryteringen av perso- nal till civilförsvarets undsättningskårer,
            varför dessa frågor bör tagas upp i ett sammanhang. För att personal
            som sålunda tillföres hemvärnet och civilförsvaret skall kunna
            fullgöra sin tjänst på effektivt sätt fordras utbildning för ändamålet.
            Därför bör den tredje repetitionsövningen för denna perso- nal
            fullgöras vid hemvärnet respektive civilförsvaret. Det kan givetvis
            icke utan vidare bedömas huruvida det av praktiska skäl är möjligt
            att genomföra en repetitionsövning om 30 dagar vid dessa enheter.
            Skulle det visa sig att denna repetitionsövning kan förkortas
            till exempelvis 13 å 20 dagar torde en icke oföraktlig besparing
            på fjärde huvudtiteln kunna göras. För de personer, som på så
            sätt överförts till hemvärnet, skulle övningarna kunna förläggas
            till för dem lämpliga tider avpassade efter deras funktion i produktionslivet.
            Med stöd av det anförda föreslås, att riksdagen hos Kungl. Maj:t
            måtte hemställa om utredning rörande möjligheterna att förlägga
            den tredje repetitionsövningen för de värnpliktiga till hemvärnet.
          </p>
          <p>
            Stockholm den 27 januari 1960
          </p>
          <p>
            Gustaf Svensson Emil Elmwall J. W. Pettersson i Vä i Norregård
          </p>
          <p>
            Karl Björkänge Sven Vigelsbo
          </p>
        </div>
      </div>
    </body>
  </text>
</TEI>
