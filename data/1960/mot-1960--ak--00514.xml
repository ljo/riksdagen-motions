<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__514/mot_1960__ak__514-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 514—523 Motioner i Andra kammaren, nr 314 år 1960 1
          </p>
          <p>
            Nr 514
          </p>
          <p>
            Av herrar Johansson i Stockholm och Senander, om rätt till av-
            drag vid beskattningen för amorteringar å vissa stu- dielån.
          </p>
          <p>
            Den högre undervisningens demokratisering hämmas alltjämt av
            de mind- re bemedlades svårigheter att erhålla tillräckliga medel
            för sin försörjning och sina kostnader under studietiden. Den
            kommunistiska gruppen anser att den riktiga vägen till en verklig
            demokratisering är: att statsmakten genom studielön eller genom
            tillräckliga stipendier garanterar fri väg för alla begåvningar
            till den högre utbildning som de bäst lämpar sig för. Enligt vår
            mening skall begåvningen och inte föräldrarnas förmögenhet eller
            höga inkomster vara avgörande för tillträde till den högre undervis-
            ningen. En utveckling till studielön och tillräckliga stipendier
            tycks ännu vara avlägsen i vårt land. Under de båda senaste decennierna
            har dock natura- stipendierna och de ökade lånemöjligheterna underlättat
            för många mindre bemedlade att finna vägen till högskolorna. Å
            andra sidan har detta lett till mycket betydande skuldsättning,
            framför allt för de studenter som inte kunnat få några naturastipendier.
            Enbart genom statsstipendienämnderna tillhandahålles studielån
            för mer än 45 milj. kr. om året, vartill kommer lånen från allmänna
            studielånefonden. 50 Z av studenterna har ådragit sig betydande
            skulder. Det blir en dyrbar form av studiefinansiering, ty även
            vid en relativt kort amorteringstid får låntagaren betala mellan
            tredje- delen och hälften av lånebeloppet i räntor. Räntorna på
            studielånen är inte låsta utan höjes i samband med diskontohöjningarna.
            Amorteringen och räntorna på studieskulderna tar betydande delar
            av den skuldsattes lön efter utbildningstiden. Den som lånat pengar
            för sin utbildning kommer i en avsevärt sämre ställning än den
            som kunnat bo hemma till ett billigt pris eller erhållit naturastipendier.
            Under en lång följd av år har riksdagen varje år debatterat förslag
            om avdragsrätt vid beskattningen för studieunderstöd och för amorteringar
            av studielån. Det förstnämnda av dessa förslag har enligt vår
            mening ringa betydelse för den högre undervisningens demokratisering.
            Det betyder avsevärda skattelättnader framför allt för de förmögna
            och välsituerade och ett skatte- bortfall på 40 milj. kr., enligt
            andra beräkningar 57 milj. kr., per år. För-
          </p>
          <p>
            1— Bihang till riksdagens protokoll 1960. 4 saml. Nr 514-—523
          </p>
          <pb facs="riksdagen-motions-pdf/data/1960/mot_1960__ak__514/mot_1960__ak__514-002.pdf"/>
          <p>
            2 Motioner i Andra kammaren, nr 514 år 1960
          </p>
          <p>
            äldrar med låga inkomster, som ändå försöker hjälpa sina barn,
            skulle inte få någon nämnvärd hjälp genom ett sådant beslut. Det
            är bättre att motsvarande summa användes till ökad stipendiering.
            Däremot anser vi att den andra delen av förslaget, rätt till skatteavdrag
            för amorteringar på studieskulder, är ett rättvisekrav, som bör
            lösryckas och lösas. Det behöver inte vara svårt att skapa sådana
            garantier att det inte kan missbrukas. De räntefria lånen och
            de statligt garanterade lånen är i viss utsträckning behovsprövade.
            Genom att begränsa avdragsrätten till lån som efter sådan prövning
            upptagits hos organ som är inrättade för att förmedla och bevilja
            studiekrediter, bör de nödvändiga garantierna kunna skapas. Amorteringar
            bör kunna karakteriseras som kostnader för inkoms- ternas förvärvande.
            En sådan avdragsrätt lättar bördan för mindre be- medlade studerande
            och för dem som genomför sina studier innan vi når fram till den
            önskvärda reformen med studielön eller tillräckliga stipendier.
            Den är heller icke så kostnadskrävande som de andra förslagen,
            ty den beräknas medföra ett skattebortfall på cirka 12 miljoner
            kronor. Med stöd av ovanstående motivering och med de begränsningar
            som där angivits föreslår vi, att riksdagen hemställer till Kungl.
            Maj:t om förslag till innevarande riksdag om avdragsrätt vid deklaration
            för amorteringar på studielån, vilka beviljats genom de spe- ciella
            organen för sådan långivning. Stockholm i januari 1960
          </p>
          <p>
            Gustav Johansson Knut Senander
          </p>
        </div>
      </div>
    </body>
  </text>
</TEI>
