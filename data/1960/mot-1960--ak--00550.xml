<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__550/mot_1960__ak__550-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 550 år 1960 9
          </p>
          <p>
            Nr 550
          </p>
          <p>
            Av herr Börjesson m. fl., om byggande och finansiering i en-
            skild regi av broföretag för allmän trafik.
          </p>
          <p>
            Enligt gällande lag är det allmänna väghållare för sådana vägar,
            som är upplåtna för allmän samfärdsel. Denna princip bör självfallet
            bibehållas, men det kan på goda grunder ifrågasättas, om det icke
            bör öppnas möjlighet att i särskilda fall medgiva undantag från
            principen. Det allmänna nedlägger årligen stora belopp för att
            utbygga och för- bättra det allmänna vägnätet, inklusive broar.
            Trots detta kan nämnas exempel på flera sådana byggnadsföretag
            av betydelse för skilda lands- delar, som icke kunnat komma till
            stånd, och där det för närvarande ter sig synnerligen ovisst när
            företaget kan komma till utförande. Härvid har framför allt bristen
            på anslag varit avgörande. Frågan om byggande av en fast broförbindelse
            över Kalmarsund har varit under debatt i många år. Ett flertal
            utredningar har skett i frågan, men det torde fortfarande vara
            helt oklart om och när broföretaget kan genomföras. I detta sammanhang
            kan hänvisas till motion nr 534 till 1958 års riksdag, där en
            utförlig redogörelse lämnats för denna brofrågas behand- ling
            under årens lopp. För Ölands befolkning framstår det alltjämt
            som en angelägenhet av yttersta vikt att Kalmarsunds-bron snarast
            kommer till utförande. Landskapets intresse för saken har bland
            annat tagit sig uttryck i en av en synnerligen stor del av Ölands
            befolkning underskriven petition i ämnet, som överlämnats till
            kommunikationsdepartementet. Vissa hän- delser under senare år,
            t. ex. tillkomsten av sjötrafik mellan Gotland och Öland, har
            gett ytterligare motiv för bron. Även andra broföretag av betydande
            storleksordning kan i detta sam- manhang nämnas. Så föreligger
            exempelvis vissa planer på att bygga en bro över Göta älvs nedre
            lopp. Vidare torde den diskuterade Öresunds-bron kunna nämnas.
            Då det visat sig förenat med svårigheter att tillräckligt snabbt
            få till stånd broföretag av större omfattning genom det allmännas
            försorg, är det naturligt, att det spörsmålet rests, huruvida
            man icke på andra vägar lättare och snabbare kan komma till en
            lösning av vissa kommunikations- problem av detta slag. Härvid
            har tanken att större broar skulle kunna byggas i enskild regi
            väckts. Sådana broföretag skulle finansieras genom sär- skilda
            avgifter som uttages av trafikanterna. Exempel på sådana broar
            fin-
          </p>
          <pb facs="riksdagen-motions-pdf/data/1960/mot_1960__ak__550/mot_1960__ak__550-002.pdf"/>
          <p>
            10 Motioner i Andra kammaren, nr 550 år 1960
          </p>
          <p>
            nes på olika ställen i utlandet, t.ex. USA och Frankrike. Enligt
            vad som framgått, bland annat under de fortsatta diskussionerna
            rörande Ölands- bron, finnes ett betydande intresse även hos vissa
            av landets större firmor i branschen för ett sådant tillvägagångssätt.
            I samband med ett interpellationssvar i andra kammaren den 16
            decem- ber 1959 framhöll kommunikationsministern bland annat,
            att frågan om det är lämpligt att genom lagändringar bryta genom
            gällande principer för byggande av allmänna kommunikationsleder
            är en vittomfattande lag- stiftningsfråga. Statsrådet pekade i
            sammanhanget på både väg- och expro- priationslagstiftningen.
            Starka skäl kan emellertid såsom nämnts ur olika landsdelars synpunkt
            anföras för att det i särskilda fall kan vara motiverat, att enskilda
            firmor får rätt att utföra större broföretag m.m. Det synes mot
            bakgrunden härav mindre tillfredsställande, att den lagstiftningsmäs-
            siga sidan av saken icke klarlägges. Det kan icke vara rimligt,
            att — därest i särskilda fall fullgoda och vägande skäl kan anföras
            för en sådan lösning — hinder i lagstiftningen reses emot att
            enskilda firmor på här antytt sätt iordningställer viktiga kommunikationsleder.
            Möjlighet torde i sådant fall föreligga att det allmänna enligt
            uppställda regler vid lämplig tidpunkt övertager leden i fråga.
            Vad särskilt avgiftsfrågan angår synes denna ej ägnad att försämra
            situationen för t. ex. en öbefolkning, som nu för sina förbindelser
            med fastlandet är beroende av en enskild och följaktligen av-
            giftsbelagd båt- eller färjtrafik. Med anledning av var ovan anförts
            hemställer vi, att riksdagen i skrivelse till Kungl. Maj:t måtte
            hemställa om framläggande av förslag till sådana ändringar i gällande
            väglag och andra författningar, som är erforderliga för att broföretag,
            som avses att användas för allmän trafik, kan efter prövning i
            särskilda fall komma till stånd genom byggande och finansiering
            i enskild regi samt därefter för viss tid beläggas med avgifter
            för finansiering av byggnads- och driftkostnader.
          </p>
          <p>
            Stockholm den 27 januari 1960
          </p>
          <p>
            Fritz Börjesson Olof Johansson
          </p>
          <p>
            Olof Nilsson i Göteborg
          </p>
          <p>
            Per Svensson i Stenkyrka
          </p>
          <p>
            Jean Braconier
          </p>
          <p>
            Eric W. Johansson
          </p>
          <p>
            Sven Svensson i Krokstorp
          </p>
          <p>
            Eric Nelander
          </p>
          <p>
            Sven Gustafson i Göteborg
          </p>
          <p>
            Einar Gustafsson i Kårby
          </p>
          <p>
            John Johansson i Gränö P.A. Sköldin Tekla Torbrink
          </p>
          <p>
            Bengt Arweson
          </p>
          <p>
            Einar Heggblom
          </p>
        </div>
      </div>
    </body>
  </text>
</TEI>
