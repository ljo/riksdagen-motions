<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__672/mot_1960__ak__672-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 672 år 1960 3
          </p>
          <p>
            Nr 672
          </p>
          <p>
            Av herrar Källenius och Kollberg, i anledning av Kungl. Maj:ts
            proposition nr 55, angående försäljning av vissa krono- egendomar,
            m.m.
          </p>
          <p>
            I proposition nr 55/1960 har Kungl. Maj:t föreslagit riksdagen
            att bifalla bl. a. förslaget under 2:0o att ett område om ca 20
            700 m? av kronoegendomen Stallmästaregården eller stadsägan 1534
            i Solna stad säljes till AB Aerotrans- port i enlighet med ett
            mellan domänstyrelsen och bolaget träffat avtal, vilket som bilaga
            intagits i propositionen. Fastigheten är avsedd att användas för
            uppförandet av en terminalanläggning för trafiken till och från
            Arlanda flygplats, allt enligt redogörelse som lämnats under punkt
            2:0.
          </p>
          <p>
            Allmänna synpunkter
          </p>
          <p>
            Staten har såsom markägare i och kring Stockholm under årens
            lopp på- verkat stadsplanens utformning i huvudstaden, mot vilken
            påverkan berätti- gad kritik kan riktas ur den synpunkten att
            alltför hård exploatering kommit att äga rum. Man borde haft rätt
            att vänta sig, att staten härvidlag skulle sökt bevara oersättliga
            skönhetsvärden och likaledes att den skulle sett till att be-
            fintliga fritidsområden icke minskades. På senaste tiden har emellertid
            staten i vissa sammanhang på ett väl drastiskt sätt åsidosatt
            dessa intressen; här- med åsyftas närmast Gärdes-bebyggelsen.
            Det nu framlagda avtalet rör just en fråga av sådan karaktär,
            eftersom den föreslagna försäljningen avser ett område intill
            Hagaparken. Denna park är för allmänheten i hela Stockholm och
            framför allt för invånarna i stadens norra delar en oumbärlig
            tillflyktsort. Behovet av detta fritidsområde kom- mer att bli
            än större, sedan Ingentingskogen utanför Karlbergsområdet till
            stora delar tagits i anspråk för den bebyggelse som redan genomförts,
            pågår och ytterligare planeras i Solna — också med statens (domänstyrelsens)
            med- verkan. Det fortgående spolierandet av de fritidsområden,
            som ligger i an- slutning till Stockholms centrala delar, får
            i framtiden olyckliga följder ur flera synpunkter. Samhällsplaneringen
            när det gäller att skapa god miljö, tillgodose behovet av områden
            och byggnader för barn och ungdom är icke så framsynt som man
            har rätt att kräva. Samhället skall byggas åt och för män- niskorna;
            denna regel gäller oberoende av hur snabbt den tekniska utveck-
            lingen går eller hur omfattande den blir. Vad som en gång förlorats
            av fri- tidsområden till tekniska anläggningar och dylikt kan
            aldrig återvinnas. En terminalanläggning vid södra ingången till
            Hagaparken innebär ett
          </p>
          <p>
            Bihang till riksdagens protokoll 1960. 4 saml. Nr 670—679
          </p>
          <pb facs="riksdagen-motions-pdf/data/1960/mot_1960__ak__672/mot_1960__ak__672-002.pdf"/>
          <p>
            4 Motioner i Andra kammaren, nr 672 år 1960
          </p>
          <p>
            våldsamt ingrepp ur alla synpunkter. Hela bilden av Brunnsviken
            kommer att förändras. Vidare avskärmas inträdet till Hagaparken
            — en »promenad- väg» utefter stranden är ingen godtagbar lösning.
            En terminal på den före- slagna platsen skapar dessutom stora
            trafikproblem, vilkas lösande i sin tur kräver anläggningar av
            en art och omfattning som man väl kan tänka sig men som ingalunda
            redovisats i detta sammanhang. Att denna trafikapparat ytterligare
            kommer att försvåra tillträdet till Hagaparken torde stå i öppen
            dag, och ingen vet vad som i framtiden blir följden därav. Då
            är man inne i ett tvångsstyrt förlopp och måste kanske avstå ytterligare
            mark för att för- svara redan nedlagda kostnader. I propositionen
            har ej visats eller ens an- tytts att platsen i fråga skulle vara
            absolut nödvändig för anläggningen. Under hand har försports att
            olika alternativ skulle ha undersökts men avvisats av bolaget
            — på vilken grund är ej känt. Men om bolaget avvisat dem på sina
            egna — förmodligen ekonomiska — skäl, så hör till saken att en
            terminal ej enbart berör bolagets interna intressen. Den angår
            såväl staten som huvud- staden; en terminal är nämligen vårt ansikte
            utåt. Ur den synpunkten kan det för övrigt icke vara riktigt att
            sätta av resenärerna bakom en järnvägs- bank i Solna, varifrån
            de själva måste ta sig till sina resp. bestämmelseorter, vilket
            medför ytterligare en kollektiv och individuell trafik utöver
            den som behövs för att komma till terminalen såväl från Arlanda
            som från staden. Man må betänka att Arlanda ligger alltför långt
            borta från huvudstaden. En terminal, där passagerarna avlämnas
            i stadens norra utkant, innebär en kumu- lering av nackdelarna
            och utgör ingen god reklam för landet och huvudsta- den även om
            man i och för sig skulle kunna skapa en tilltalande byggnad för
            mottagande. Staten har ur dessa synpunkter ett stort och avgörande
            ansvar för vad den medverkar till eller framtvingar. Enligt propositionen
            påstår domänstyrelsen, att endast det egentliga Haga utgör byggnadsminnesmärke
            men icke Stallmästaregården. Byggnadsstyrel- sen däremot har särskilt
            erinrat om att nu ifrågakomma område genom att det ingår i Haga
            slottspark utgör byggnadsminnesmärke. Av propositionen synes kunna
            utläsas att byggnadsstyrelsen starkt ogillar hela projektet; sty-
            relsen antyder avslutningsvis att området skulle kunna upplåtas
            och ej för- säljas. Propositionen går emellertid liksom runt byggnadsstyrelsens
            starka motiveringar och ger ej klara besked på dessa punkter;
            det förespeglas att allt nog blir gott och väl när området blir
            sålt. Byggnadsstyrelsens motskäl har emellertid avfärdats med
            olika argument och styrelsen har till slut nöd- gats acceptera,
            dock under ett bestämt uttalat villkor — vilket väl får betrak-
            tas som nödvillkor — för att åtminstone något skall kunna räddas.
            Det före- ligger dock risk, att byggnadsstyrelsens synpunkter
            icke blir vederbörligen tillgodosedda av Kungl. Maj:t vid fortsatt
            behandling av ärendet. De skäl som byggnadsstyrelsen anför är
            så starka att det avtalade förslaget redan på denna grund bör
            avvisas.
          </p>
          <pb facs="riksdagen-motions-pdf/data/1960/mot_1960__ak__672/mot_1960__ak__672-003.pdf"/>
          <p>
            Motioner i Andra kammaren, nr 672 år 1960 5
          </p>
          <p>
            Ingenting säger att anläggningen — väl en gång uppförd — också
            kommer att behållas för sitt ändamål. Området är trångt och kommer
            inom några år ej att förslå. Får då bolaget ej gå vidare in i
            Hagaparken måste man väl flytta på sig. Anläggningen, som planenligt
            byggts som terminal men säkert kan an- vändas till andra ändamål,
            kan då komma att säljas. Ärendet är så otillfredsställande redovisat
            att underlag saknas för ett all- sidigt bedömande; avtalsförslaget
            tyder för övrigt på att om detsamma ej god- kännes före den 1
            juli 1960 skall det vara förfallet. Allt som nu anförts visar
            tydligt att det ur alla synpunkter vore bättre att redan nu inrikta
            sig på en annan plats för terminalen. Skulle man komma i tidsnöd,
            kan området i fråga provisoriskt nyttjas i avvaktan på slutlig
            lösning.
          </p>
          <p>
            Synpunkter på själva avtalet
          </p>
          <p>
            1) Rent praktiskt kan ifrågasättas huruvida icke området i stället
            för att för- säljas borde upplåtas med tomträtt; denna tanke synes
            ju också ha före- svävat byggnadsstyrelsen. Staten kan på så sätt
            få ett fastare grepp om anläggningens utformning m. m. I en situation
            som den förevarande döljer sig så många okända och svårbedömbara
            omständigheter att man knap- past kan förutse desamma och i ett
            avtal finna täckande bestämmelser därför.
          </p>
          <p>
            2
          </p>
          <p>
            NN
          </p>
          <p>
            Rätten att erlägga köpeskilling under tio år har ej förbundits
            med värde- försämringsklausul. | |
          </p>
          <p>
            3) Föreskrifterna om anläggningens utformning och områdets disposition
            tillförsäkrar icke byggnadsstyrelsen den slutligt avgörande befogenhet
            som ämbetsverket måste ha.
          </p>
          <p>
            4) Bestämmelsen i $ 9 st. 2 medger ej betryggande långtidskontroll
            på områ- dets användning. När det en gång blir bebyggt släpps
            kontrollen. Om försäljningsalternativet väljes måste staten —
            med hänsyn till vad i före- gående avsnitt anförts om ändrad användning
            — obetingat förbehålla sig återköpsrätt, vilket ej skett i det
            framlagda avtalsförslaget. Här är för övrigt fråga om ytterligare
            ett skäl som talar för tomträttsavtal. På grund av vad sålunda
            anförts hemställes, att riksdagen måtte besluta A) att avslå det
            i propositionen framförda förslaget under 2:0o att försälja ett
            område om ca 20700 m? av krono- egendomen Stallmästaregården att
            användas för uppfö- randet av en terminalanläggning, B) att, om
            motionens förslag under A) ovan icke vinner riksdagens bifall,
            I) avtalet utformas såsom ett tomträttsavtal,
          </p>
          <pb facs="riksdagen-motions-pdf/data/1960/mot_1960__ak__672/mot_1960__ak__672-004.pdf"/>
          <p>
            Motioner i Andra kammaren, nr 672—673 år 1960 II) om köpeavtalet
            likväl upprättas, kronan tillförsäk- ras återköpsrätt, III) byggnadsstyrelsen
            i avtalet uttryckligen tillförsäk- ras avgörande inflytande beträffande
            anläggningens utformning.
          </p>
          <p>
            Stockholm den 22 mars 1960
          </p>
          <p>
            Sten Källenius Gustaf Kollberg
          </p>
          <p>
            Nr 673
          </p>
          <p>
            Av herr Grebäck m. fl., i anledning av Kungl. Maj:ts proposition
            nr 60, angående allmän beredskapsstat för budgetåret 1960/61.
            (Lika lydande med motion nr 539 i Första kammaren) Stockholm den
            22 mars 1960 Erik Grebäck
          </p>
          <p>
            John Johansson Einar Gustafsson Erik Larsson i Kårby i Norderön
          </p>
        </div>
      </div>
    </body>
  </text>
</TEI>
