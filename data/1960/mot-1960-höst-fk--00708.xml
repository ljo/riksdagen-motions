<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960_höst_fk__708/mot_1960_höst_fk__708-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 708 år 1960 1
          </p>
          <p>
            Nr 708
          </p>
          <p>
            Av herr Hanson, Per-Olof, och herr Hedblom, i anledning av Kungl.
            Maj:ts proposition nr 175, med förslag till lag om parke- ringsbot,
            m. m.
          </p>
          <p>
            I Kungl. Maj:ts proposition nr 175 har framlagts förslag till
            sådan lag- stiftning om parkeringsbot, som kan möjliggöra en förenkling
            av hand- läggningen av parkeringsförseelser. I samband härmed
            föreslås bland annat ett stadgande om att parkeringsbot skall
            tillfalla kronan. I den utredning, som legat till grund för den
            föreslagna lagen, fastslås, att ingen nu gällande författning
            kan åberopas som stöd för att parkeringsbot skall tillfalla kronan.
            Av detta skäl föreslås nämnda stadgande infört i lagen. Motive-
            ringen härför synes endast vara, att böter tillfalla kronan och
            att utred- ningsmannen därför ansett, att även parkeringsboten
            skall göra detta. Så- som påpekats av flera remissinstanser synes
            det i fråga om avgift av det slag det här är fråga om icke vara
            möjligt att åberopa önskemål om en enhetlighet i det straffrättsliga
            påföljdssystemets tillämpning som skäl för att parkeringsbot skall
            tillfalla kronan. Här är det ju nämligen icke fråga om någon påföljd.
            Varken domstolar eller indrivningsmyndigheten berörs heller. Detta
            åskådliggörs för övrigt genom det grundläggande faktum, att avgiftsbetalningen
            icke har anknytning till någon identifiering. Mot den föreslagna
            bestämmelsen om att parkeringsbot skall tillfalla kronan har också
            från kommunala och andra remissinstansers sida anförts starka
            skäl och i stället föreslagits, att avgifterna böra tillfalla
            veder- börande kommun. Det främsta skäl som åberopats härför är,
            att det i huvud- sak är fråga om beivrande av förseelser mot lokala
            trafikföreskrifter. Parkeringsfrågorna torde få ses som en del
            av det trafikproblem, vars lös- ning blivit en alltmer påträngande
            kommunal angelägenhet, särskilt i de större städerna, och som
            krävt betydande kommunala insatser med en prak- tisk målsättning
            helt vid sidan om den normala polisiära ordningshåll- ningen.
            Som ett led i de kommunala åtgärderna på detta område har bland
            annat uppbyggts en organisation av trafikövervakare. Det är, såsom
            bland annat anförts i ett remissyttrande från Stockholms stad,
            som närmast be- rörs av den föreslagna lagstiftningen, uppenbart,
            att de problem som fram- kallas av bilismens kraftiga utveckling
            icke böra och icke heller kunna lösas allenast genom traditionell
            ordningsövervakning av polispersonal och beivrande med straffrättsliga
            regler. De avgiftsmedel som inflyta med en i förebyggande syfte
            anordnad övervakning av gatuparkeringen böra där- för rimligen
            tillfalla kommunen. Liknande synpunkter ha också anförts i
          </p>
          <p>
            Bihang till riksdagens protokoll 1960. 3 saml. Nr 08
          </p>
          <pb facs="riksdagen-motions-pdf/data/1960/mot_1960_höst_fk__708/mot_1960_höst_fk__708-002.pdf"/>
          <p>
            2 Motioner i Första kammaren, nr 708 år 1960
          </p>
          <p>
            yttranden från de övriga berörda storstäderna. Sålunda har gatunämnden
            i Malmö påpekat, att kostnaden för tillsynen över efterlevandet
            av före- skrifter om parkering och dylikt i allt högre grad kommit
            att övervältras på kommunerna. Stadskollegiet i Göteborg liksom
            trafikpolisintendenten i Stockholm har förordat särskilt statsbidrag
            för täckande av städernas kost- nader för beivrande av förseelser
            mot de lokala trafikföreskrifterna. Det synes uppenbart otillfredsställande
            att medel som uppbäras av kom- munala organ i samband med en av
            kommunen ordnad övervakning av gatu- parkeringen helt skall tillfalla
            kronan. Då kostnaderna för att ordna denna övervakning helt skulle
            komma att åvila kommunerna förefaller det rim- ligt såsom framhållits
            i flera remissyttranden att vederbörande kommun tillerkännes rätt
            till en viss del av de medel som inflyta genom parkerings- botsystemet
            till bestridande av de kommunala kostnaderna. Vi hemställa att
            riksdagen måtte klart uttala att kommunerna skall tillerkännas
            sådan rätt. Det bör sedan ankomma på Kungl. Maj:t att efter samråd
            med veder- börande kommunala myndigheter och organisationer på
            administrativ väg förordna om att till kommun skall utbetalas
            viss del av de medel som in- flyter genom parkeringsbot som ersättning
            för de kostnader som åvila kommunerna för övervakning av gatuparkeringen.
            Ett tillägg bör då göras i den föreslagna lagen om parkeringsbot
            av denna innebörd. Under åberopande av det anförda hemställes,
            att riksdagen vid behandlingen av Kungl. Maj:ts proposi- tion
            175 måtte a) uttala att kommun skall tillerkännas rätt till viss
            del av medel som inflyta genom parkeringsbot som ersättning för
            kommunens kostnader i samband med parkeringsöver- vakningen samt
            b) besluta tillägg i den föreslagna lagen om parkerings- bot av
            ovan angiven innebörd och bemyndiga Kungl. Maj:t att i administrativ
            ordning utfärda erforderliga tillämp- ningsföreskrifter.
          </p>
          <p>
            Stockholm den 15 november 1960
          </p>
          <p>
            Per-Olof Hanson Staffan Hedblom
          </p>
          <p>
            Alfa Boktr., Sthlm 1960
          </p>
        </div>
      </div>
    </body>
  </text>
</TEI>
