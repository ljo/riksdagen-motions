<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__68/mot_1961__ak__68-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 68 år 1961
          </p>
          <p>
            Nr 68
          </p>
          <p>
            Av herr Wahlund m. fl., om indexreglering av de allmänna barn-
            bidragen.
          </p>
          <p>
            (Lika lydande med motion nr 52 i Första kammaren)
          </p>
          <p>
            Sedan tiden för andra världskriget har penningvärdet i vårt land
            påver- kats i stort sett endast i försämrande riktning. Tidvis,
            exempelvis vid tiden för Koreakriget, har försämringen varit kraftig,
            tidvis mera måttlig, och un- der vissa avgränsade perioder har
            penningvärdet varit mera stabilt. Tenden- sen har dock varit entydigt
            nedåtgående. Denna utveckling har självfallet fört med sig en
            lång rad verkningar. Här är inte avsikten att ingå på en analys
            eller beskrivning av dessa utan endast att belysa en viss konsekvens
            för barnfamiljerna. Genomsnittligt sett har inte penningvärdeförsämringen
            under efterkrigs- tiden medfört sänkta realinkomster. De nominella
            inkomststegringarna har varit större än penningvärdets försämring,
            vilket medfört ökade realinkoms- ter. Ser man till enskilda personer
            eller grupper kan däremot penningvärde- försämringen åtminstone
            tidvis ha haft en effekt, som inte sammanfal- ler med denna genomsnittliga
            utveckling. Samma blir förhållandet om man ser till vissa poster
            eller faktorer. För barnfamiljerna gäller detta i fråga om bl.
            a. det allmänna barnbidraget. Oaktat att barnbidragsbeloppen vid
            några tillfällen höjts, är barnbidragets realvärde mindre än då
            det avlöste de förutvarande barnbidragen vid beskattningen. När
            barnbidragen inför- des, som ersättning för avdragen vid den statliga
            beskattningen från och med den 1 januari 1948, utgjorde de 260
            kronor per barn och år. Under de första åren fanns jämsides med
            barnbidragen ett skatteavdrag vid den kommunala beskattningen.
            Även detta avlöstes emellertid, den 1 januari 1952, av barnbidragen,
            som därvid höjdes med 30 kronor per barn. Om barnbidragen skulle
            ha det realvärde, som de hade vid införandet, borde de för närvarande
            vara 20 å 30 kronor högre än de belopp som utgår. Det kan inte
            anses tillfredsställande att dessa socialt motiverade skatte-
            restitutioner, som innebär att man vid beskattningen tar hänsyn
            till försörj- ningsbördan, på detta sätt minskar i värde. Visserligen
            kan statsmakterna genom beslut om höjningar, såsom har skett,
            motverka dessa verkningar. Starka skäl talar dock för någon form
            av indexreglering av de allmänna barnbidragen. Det synes angeläget
            att en utredning företages i detta syfte.
          </p>
          <p>
            En indexreglering av barnbidragen innebär självfallet inte någon
            reell
          </p>
          <pb facs="riksdagen-motions-pdf/data/1961/mot_1961__ak__68/mot_1961__ak__68-002.pdf"/>
          <p>
            Motioner i Andra kammaren, nr 68 år 1961 11
          </p>
          <p>
            förbättring. Inte heller innebär det i reell mening någon utgiftsökning
            för staten. Vid en penningvärdeförsämring ökar statens inkomster
            inte endast nominellt utan även reellt till följd av skattesystemets
            utformning, särskilt på grund av den progressiva skatteskalan.
            Under sådana omständigheter synes det högst rimligt att staten
            inte gör anspråk på den inflationsvinst,- som den vid penningvärdeförsämring
            oundvikligen gör på barnbidragen, därest dessa inte är indexreglerade.
            Från barnfamiljernas synpunkt ter det sig högst rimligt med en
            indexreglering, i all synnerhet om penningvärde- försämringen
            har tyngdpunkten förlagd till områden som är av särskild betydelse
            för barnfamiljerna, t. ex. kläder, bostäder eller livsmedel. Vad
            som här anförts gäller också vissa andra med beskattningen för-
            knippade spörsmål, t. ex. ortsavdragen, vilkas förekomst ju motiveras
            av skäl liknande dem som anförts beträffande barnbidragen. Hela
            beskattnings- systemet är emellertid föremål för översyn inom
            skatteberedningen, varför något yrkande avseende dessa spörsmål
            ej framställes i detta sammanhang. Det torde inte vara förknippat
            med några mera betydande svårigheter att tekniskt lösa frågan
            om en indexreglering av barnbidragen. Sedan index en gång konstruerats
            i fråga om poster, vägningstal o. d. torde icke särskilt inskaffande
            av prisuppgifter behöva ske. Dessa finns nämligen redan nu till-
            gängliga för fastställande av konsumentprisindex, pensionsprisindex
            m. m. I fråga om tillvägagångssätt torde f. ö. en indexreglering
            av barnbidragen kunna genomföras på i stort samma sätt som beträffande
            folkpensionerna. Erfarenheten av de senares indexreglering har
            varit goda, och samma kan förutsättas beträffande barnbidragen.
            Med hänvisning till ovan anförda hemställes, att riksdagen i skrivelse
            till Kungl. Maj:t måtte anhålla att frågan om indexreglering av
            allmänna barnbidragen må ut- redas och förslag föreläggas riksdagen
            i enlighet med vad i motionen anförts.
          </p>
          <p>
            Stockholm den 18 januari 1961
          </p>
          <p>
            G. Wahlund Karl Björkänge Thorbjörn Fälldin Gustaf Svensson Karl
            Gust. H. Boo Harald Larsson i Vä i Hedenäset Sven Vigelsbo Fritz
            Börjesson Harry Wahrendorff i Glömminge Gunnar Larsson Bengt Börjesson
            John Eriksson i Luttra i Falköping i Bäckmora Henry Brandt John
            Johansson
          </p>
          <p>
            i Gränö
          </p>
        </div>
      </div>
    </body>
  </text>
</TEI>
