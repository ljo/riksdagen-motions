<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__193/mot_1961__ak__193-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 193 år 1961 1
          </p>
          <p>
            Nr 193
          </p>
          <p>
            Av herr Svensson i Vä m. fl., angående de s. k. stödlånen till
            jord- brukare.
          </p>
          <p>
            (Lika lydande med motion nr 169 i Första kammaren)
          </p>
          <p>
            Under en följd av år har jordbruksnäringen kämpat med stora ekonomiska
            svårigheter, som bland annat tagit sig uttryck i ökad skuldsättning
            och lik- viditetssvårigheter. Bakgrunden till denna situation
            är rent allmänt att rän- tabiliteten inte varit i överensstämmelse
            med jordbrukspolitikens målsätt- ning. Frånsett detta förhållande
            har skördeutfallet i vissa delar av landet un- der senare år varit
            sådant, att situationen för många jordbrukare nu är yt- terst
            prekär. De jordbrukare som drabbats av skördeskador och som ofta
            gjort bety- dande ekonomiska förluster har beviljats stödlån.
            För närvarande torde des- sa stödlån uppgå till något över 100
            miljoner kronor, fördelade på 6 olika låneserier. Denna låneverksamhet
            har otvivelaktigt varit av stor betydelse för de särskilt hårt
            drabbade jordbrukarna. Vid besluten om stödlånen har det givetvis
            förutsatts att lånen skall åter- betalas till staten. Möjligheterna
            till återbetalning sammanhänger dock med den ekonomiska situationen
            inom jordbruksnäringen. Det torde nu stå täm- ligen klart att
            många jordbrukare, som en följd av år drabbats av skörde- skador,
            inte har möjlighet att klara amorteringen av stödlånen i enlighet
            med amorteringsplanerna. Till yttermera visso har den situation
            som för många jordbrukare under senare år blivit allt sämre inneburit
            att skuldsättningen även ökat på andra vägar. Många jordbrukare
            har helt enkelt varit tvungna att ta kortfristiga krediter där
            sådana har kunnat lämnas. Den år från år förvärrade situatio-
            nen gör det nödvändigt att de hårdast drabbade jordbrukarna nu
            beredes möjlighet att genomföra en kreditsanering. För en sådan
            kreditsanering är det enligt vår mening nödvändigt att av- skrivning
            av stödlånen i ökad utsträckning medges i särskilda fall. Dess-
            utom måste jordbrukare, som ej kan komma i åtnjutande av en avskrivning
            men som har flera stödlån, beredas möjlighet samordna dessa stödlån.
            Stöd- lånen bör i dylika fall kunna sammanföras i ett enda långfristigt
            lån, t. ex. löpande med 4 7 ränta och 15-årig amorteringstid.
            Det har i detta sammanhang anförts att en dylik samordning tekniskt
            skulle vara svår att genomföra på grund av att enhetliga normer
            inte till- lämpats för de olika låneserierna. Vi vill allvarligt
            ifrågasätta om de tekniska svårigheterna kan anses så stora att
            inte denna betydelsefulla reform skulle
          </p>
          <pb facs="riksdagen-motions-pdf/data/1961/mot_1961__ak__193/mot_1961__ak__193-002.pdf"/>
          <p>
            8 Motioner i Andra kammaren, nr 193 år 1961
          </p>
          <p>
            kunna genomföras. Möjligheterna att åstadkomma en välbehövlig
            kredit- sanering för de av senare års skördeskador särskilt hårt
            drabbade jordbru- karna, bör enligt vår mening snarast bli föremål
            för närmare överväganden från statsmakternas sida. Med anledning
            av vad ovan anförts får vi hemställa, att riksdagen i skrivelse
            till Kungl. Maj:t må anhålla om utredning och förslag angående
            medgivande av möjligheter för jordbrukare, som har flera olika
            stödlån, att samman-
          </p>
          <p>
            föra dessa i ett nytt lån i enlighet med vad i motionen an- förts.
          </p>
          <p>
            Stockholm den 24 januari 1961
          </p>
          <p>
            Gustaf Svensson Emil Elmwall Harry Wahrendorff i Vä Einar Larsson
            B. Börjesson Arne Magnusson
          </p>
          <p>
            i Borrby i Falköping i Jönköping Rune Gustavsson Karl Björkänge
            i Alvesta
          </p>
        </div>
      </div>
    </body>
  </text>
</TEI>
