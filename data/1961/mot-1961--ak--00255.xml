<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__255/mot_1961__ak__255-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 255 år 1961
          </p>
          <p>
            Nr 255
          </p>
          <p>
            Av fru Lewén-Eliasson m. fl., om ändring av bestämmelserna an-
            gående folkbokföring av patient i familjevård.
          </p>
          <p>
            (Lika lydande med motion nr 284 i Första kammaren)
          </p>
          <p>
            Det är numera vanligt att patienter inom mentalsjukvården placeras
            i familjevård. Detta gäller patienter som omhändertagits på statliga
            mental- sjukhus men också genom landstingens motsvarande sjukvårdsinrättningar.
            Ibland sker detta i rehabiliteringssyfte som ett första steg mot
            utskrivning och återgång till produktionen. Betydligt oftare är
            det emellertid fråga om varaktig vård under denna form, vilken
            inte sällan avbrytes för återintag- ning på sjukvårdsinrättning.
            Samtliga patienter i familjevård får regelbunden tillsyn av såväl
            läkare som sköterska, och denna vårdform blir på så sätt ett värdefullt
            komple- ment till den slutna mentalsjukvården. Det har visat sig
            ändamålsenligt att söka dessa familjevårdshem ute på landsbygden,
            där lämpliga arbetsuppgifter kan bjudas patienterna och där man
            har tillräckligt rymliga bostäder för att ta emot vederbörande.
            Genom myndigheternas tolkning av folkbokföringsförordningen synes
            detta emel- lertid ha kommit att försvåras avsevärt. Det har sålunda
            hänt upprepade gånger att familjevårdspatients hemkommun anfört
            besvär över mantals- skrivningen och på detta sätt fått vederbörande
            överförd och mantalsskri- ven i vistelsekommunen, d. v. s. där
            familjevårdshemmet finns. Besvär hos länsstyrelse har avvisats
            med stöd av kommentarer till 14 8 6 mom. i folk- bokföringsförordningen
            och med åberopande av kammarrättsutslag från 1932 resp. 1944.
            Genom den så tillämpade ordningen övergår ansvaret för kostnaderna
            såväl i familjevårdshemmet som vid en eventuell återintagning
            på sjuk- huset till den kommun där familjevårdshemmet ligger.
            I de fall veder- börande icke uppbär ersättning från sjukkassa
            eller har folkpension kan dessa kostnader bli nog så kännbara
            och försvåra anskaffandet av lämpliga hem och därigenom hindra
            utvecklingen av en vårdform som visat sig ända- målsenlig. Med
            hänvisning till vad ovan anförts föreslår vi att riksdagen i skrivelse
            till Kungl. Maj:t hemställer om sådan ändring i folkbokföringsförordningen
            att här ifråga- varande olägenheter upphäves. Stockholm den 25
            januari 1961
          </p>
          <p>
            Anna Lisa Lewén- Erik Grebäck Folke Trana
          </p>
          <p>
            Eliasson
          </p>
          <p>
            IDUNS TRYCKERI, ESSELTE, STHLM 61 102348
          </p>
        </div>
      </div>
    </body>
  </text>
</TEI>
