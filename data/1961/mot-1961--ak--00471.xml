<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__471/mot_1961__ak__471-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 471 år 1961
          </p>
          <p>
            Nr 471
          </p>
          <p>
            Av herr Hamrin i Kalmar m. fl., om höjning av anslaget till kuratorsverksamhet
            vid de allmänna läroverken.
          </p>
          <p>
            (Lika lydande med motion nr 324 i Första kammaren)
          </p>
          <p>
            Sedan ett femtontal år tillbaka har vid några läroverk i vårt
            land för- söksverksamhet bedrivits med skolkuratorer. De goda
            erfarenheter, som därvid vunnits, har sedan länge föranlett skolöverstyrelsen
            att arbeta på skolkuratorsorganisationens utvidgning. Efter omfattande
            utred- ningar har skolöverstyrelsen sålunda i sina petita under
            de senaste åren regelbundet framfört krav på ökade anslag för
            inrättande av ett flertal nya kuratorstjänster av såväl hel- som
            halvtidskaraktär. Dessa äskanden har dock tyvärr lika regelbundet
            i ytterst ringa om- fattning beaktats, vilket haft till följd
            att ännu för innevarande budget- år kuratorsorganisationen omfattar
            endast fyra heltidstjänster samt en del arvodestjänster med starkt
            begränsad tjänstgöringstid. I sina väl motiverade anslagsäskanden
            för budgetåret 1961/62 har skolöverstyrelsen ånyo understrukit
            behovet av en kraftig förstärkning av skolkuratorsverksamheten
            — bland annat som ett effektivt medel i den förebyggande ungdomsvården
            — och sålunda hemställt om inrät- tande av fem nya heltidstjänster.
            Därutöver föreslår skolöverstyrelsen att, i utbyte mot nuvarande
            arvodestjänster — vilka med hänsyn till den korta tjänstgöringstiden
            och därav följande låga arvode icke kunnat till- fredsställande
            rekryteras — medel beräknas till inrättandet av 29 extra ordinarie
            halvtidstjänster samt till praktikantarvoden med tillsammans 230
            000 kronor. Allt som allt skulle härigenom kostnaderna för lärover-
            kens kuratorsorganisation under budgetåret 1961/62 enligt skolöversty-
            relsens förslag uppgå till 293 500 kronor jämte rörligt tillägg
            84 800 kro- nor eller tillsammans 378 300 kronor. Denna ytterst
            behövliga utbyggnad av kuratorsorganisationen har de- partementschefen
            ej heller i år ansett sig kunna tillstyrka. Utan varje som helst
            motivering föreslår departementschefen endast &gt;en begrän- sad
            höjning av medelsanvisningen med 34000 kronor för ökat antal tjänster
            och arvoden&gt; (bil. 10 åttonde huvudtiteln s. 254). Hur fördel-
          </p>
          <pb facs="riksdagen-motions-pdf/data/1961/mot_1961__ak__471/mot_1961__ak__471-002.pdf"/>
          <p>
            Motioner i Andra kammaren, nr 471 år 1961 13
          </p>
          <p>
            ningen skulle ske mellan tjänster och arvoden inom denna starkt
            be- skurna utgiftsram framgår inte heller.
          </p>
          <p>
            Departementschefens negativa inställning måste te sig ytterst
            nedslå- ende för såväl lärare som målsmän. Vi kan i detta sammanhang
            inte un- derlåta att citera några yttranden rörande kuratorsinstitutionens
            behöv- lighet ur det betänkande som förra året avgavs av den särskilda
            kom- mitté, som skolöverstyrelsen tillsatte för utredning av vissa
            skolsociala frågor rörande elever vid gymnasiala läroanstalter,
            i vilken kommitté även Målsmännens riksförbund var representerat.
            Av de studier som kommittén ägnat kuratorsverksamheten »framgår
            klart skolkuratorns allt större betydelse för lösande av skolsociala
            problem icke minst vid gymnasier med stort antal tillresande elever.
            Omdaningen av skolvä- sendet, de stora klasserna, lärarnas arbetsbörda,
            bristen på utbildade lärare, de inackorderade och resande elevernas
            förhållanden, den kris- situation, i vilken många hem befinner
            sig, samt rekryteringen av elever från hem, som saknar fast skoltradition,
            samverkar till att skapa elev- problem som för sin lösning kräver
            särskild befattningshavare.»
          </p>
          <p>
            Vidare konstaterar kommittén, att &gt;»behovet och betydelsen av
            kura- torsverksamhetens utbyggnad också upprepade gånger framhållits
            1 skolöverstyrelsens förslag till anslagsäskanden under de senare
            åren&gt;.
          </p>
          <p>
            Kommittén är visserligen medveten om »att den slutliga utformningen
            av kuratorsverksamheten vid gymnasierna icke helt kan lösas utan
            hän- synstagande till behovet av sådan verksamhet vid andra skolformer
            och möjligheten att samordna arbetsuppgifterna vid de olika skolorna»
            och föreslår därför en utredning härom. En sådan utredning får
            dock inte, &gt;med hänsyn till det accentuerade behovet av kuratorer»,
            understryker kommittén, hindra en omedelbar utbyggnad av kuratorsverksamheten
            vid de olika gymnasierna. Sammanfattningsvis föreslår kommittén
            därför »att en gemensam ut- redning snarast verkställes rörande
            kuratorsfrågan vid enhetsskolan och gymnasiet m. fl. till ifrågavarande
            stadier hörande skolformer, att, oav- sett denna utredning, kuratorsverksamhet
            omedelbart införes vid de fackgymnasier, överstyrelsen för yrkesutbildning
            finner ha behov därav, och kuratorsverksamheten vid de allmänbildande
            gymnasierna utbyg- ges i en långt snabbare takt än hittills samt
            att statsmedel ställes till för- fogande för ändamålet i den utsträckning,
            som vederbörande översty- relse vid den årliga prövningen i samband
            med avgivandet av förslag till anslagsäskanden finner erforderlig&gt;.
            I detta kommitténs yrkande vill undertecknade motionärer varmt
            in- stämma.
          </p>
          <p>
            Vi får därför med anledning av statsverkspropositionen, departe-
          </p>
          <pb facs="riksdagen-motions-pdf/data/1961/mot_1961__ak__471/mot_1961__ak__471-003.pdf"/>
          <p>
            14 Motioner i Andra kammaren, nr 471 år 1961
          </p>
          <p>
            mentschefens äskande i punkt 34 och 35 under VIII huvudtiteln,
            hem- ställa, att riksdagen måtte besluta i enlighet med kungl.
            skol- överstyrelsens äskanden under åttonde huvudtiteln punkt
            34—35 och således för budgetåret 1961/62 bevilja ett anslag på
            378 300 kronor för kuratorsverksamhet.
          </p>
          <p>
            Stockholm den 24 januari 1961
          </p>
          <p>
            Mac T. Hamrin Einar Larsson Elias Jönsson i Kalmar i Ingemarsgården
          </p>
        </div>
      </div>
    </body>
  </text>
</TEI>
