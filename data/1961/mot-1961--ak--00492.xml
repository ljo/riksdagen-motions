<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__492/mot_1961__ak__492-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 492 år 1961
          </p>
          <p>
            Nr 492
          </p>
          <p>
            Av herr Tobé m. fl., om viss ändring i bestämmelserna angående
            naturastipendier till utländska studerande.
          </p>
          <p>
            (Lika lydande med motion nr 411 i Första kammaren)
          </p>
          <p>
            I Kungl. Maj:ts proposition nr 89 år 1960, vilken bifölls av
            riksdagen, föreslogs att det statliga naturastipendiesystemet
            skulle utvidgas till att omfatta även studerande vid vissa läroanstalter
            för högre konstnärlig ut- bildning, studerande vid jordbrukets
            högskolor samt svenska studerande, som stadigvarande bedrev studier
            vid motsvarande läroanstalter i de nor- diska länderna samt utländska
            studerande, som icke vistades i riket huvud- sakligen för att
            bedriva studier och därefter återvända hem. Det sistnämnda innebar
            bl. a. att flyktingstudenter gavs rätt att söka och erhålla stats-
            stipendium. I propositionen föreslogs att det torde få ankomma
            på Kungl. Maj:t att efter förslag från garantilånenämnden meddela
            närmare bestämmelser om erforderliga övergångsanordningar dels
            för de studerande vid de konstnär- liga läroanstalterna, dels
            för de studerande vid jordbrukets högskolor. För de studerande
            vid jordbrukets högskolor motiverades övergångsbestämmel- serna
            av en önskan att icke försämra stipendieförmånerna för någon stu-
            derande vid övergången från det stipendiesystem som rådde då stipendierna
            utdelades från nionde huvudtiteln. Motiveringen var sålunda av
            huvudsak- ligen teknisk natur — det gällde att göra övergången
            så smidig som möjligt. Beträffande de studerande vid skolorna
            för högre konstnärlig utbildning biträdde departementschefen utan
            särskild motivering studiesociala utred- ningens förslag om att
            samtliga elever skulle ha rätt att söka naturastipen- dium vid
            första ansökningstillfället. Motiveringen bakom detta måste rim-
            ligtvis anses vara det helt naturliga förhållandet att, då en
            helt ny kategori studerande inordnats i ett system som de tidigare
            utestängts ifrån genom sin studieinriktning, vissa elever icke
            bör diskrimineras på grund av att de hunnit längre i sina studier.
            I Kungl. Maj:ts kungörelse (406/1960) om ändring av stipendiereglemen-
            tet har införts övergångsbestämmelser som föreskriver att statsstipendium
            må kunna tilldelas sökande vid lantbrukshögskolan, veterinärhögskolan,
            skogshögskolan samt högre mejerikursen och högre trädgårdskursen
            vid Alnarps lantbruks-, mejeri- och trädgårdsinstitut under läsåret
            1960/61 utan hinder av vad som i författningen föreskrives beträffande
            längsta
          </p>
          <pb facs="riksdagen-motions-pdf/data/1961/mot_1961__ak__492/mot_1961__ak__492-002.pdf"/>
          <p>
            Motioner i Andra kammaren, nr 492 år 1961 7
          </p>
          <p>
            närvarotid. Samma bestämmelser föreskrives för de studerande
            vid de i stipendiesystemet inordnade konstnärliga läroanstalterna.
            Beträffande statsstipendium för läsåret 1960/61 för utländska
            studerande stadgas i fjärde momentet av övergångsbestämmelserna
            att dessa skall kun- göras till ansökan lediga under augusti 1960.
            Frågan om längsta närvaro- tid för berättigande att tilldelas
            statsstipendium beröres icke. Utformningen av övergångsbestämmelserna
            för de utländska studerande- na har medfört att dessa i enlighet
            med stipendiereglementet (SFS 406/1960) icke var berättigade att
            söka och erhålla statsstipendium, om de varit när- varande vid
            läroanstalten mer än fyra terminer. Bland de utländska studerandena
            vid våra universitet och högskolor be- finner sig ett stort antal
            flyktingstudenter, som kom till Sverige bland an- nat under Ungernrevolten.
            Flera av dessa flyktingar har varit inskrivna vid sin läroanstalt
            sedan höstterminen 1957 eller vårterminen 1958. För dessa studenter
            har tyvärr utvidgningen av stipendiesystemet kommit att framstå
            som en tom gest, eftersom de formellt ställts utanför på grund
            av att de redan tidigt påbörjat sina universitets- eller högskolestudier.
            Övergångsbestämmelserna för denna grupp, som tidigare varit utestängd
            från stipendiesystemet på grund av avsaknaden av svenskt medborgarskap,
            har icke utformats med samma hänsyn som för de studerande vid
            de konst- närliga läroanstalterna som varit utestängda på grund
            av sin studieinrikt- ning. Detta förbiseende bör snarast rättas
            till, så att utländska studerande vid ansökan om statsstipendium
            för året 1961/62 må kunna tilldelas detta utan hinder av vad som
            föreskrives om längsta närvarotid. Om så visar sig erforderligt,
            bör de beredas nytt ansökningstillfälle. Kostnaden för den här
            föreslagna utvidgningen av rätten till naturasti- pendium torde
            vara så ringa att den icke erfordrar någon medelsanvisning utöver
            den redan föreslagna under åttonde huvudtiteln punkten G: 1, Naturastipendier
            åt studerande vid universiteten m. fl. läroanstalter. Under hänvisning
            till vad ovan anförts hemställer vi, att riksdagen måtte besluta
            hemställa hos Kungl. Maj:t om utfärdande av övergångsbestämmelser
            för 1961/62 i sti- pendiereglementet, vilka berättigar utländska
            studerande att söka och erhålla naturastipendium utan hinder av
            vad som föreskrives beträffande längsta närvarotid vid läroanstalten.
            Stockholm den 26 januari 1961
          </p>
          <p>
            Erik Tobé S. G. W. Wahlund Henrik Munktell
          </p>
          <p>
            Johannes Antonsson Stig Alemyr
          </p>
        </div>
      </div>
    </body>
  </text>
</TEI>
