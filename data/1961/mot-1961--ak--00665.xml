<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__665/mot_1961__ak__665-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 665 år 1961
          </p>
          <p>
            Nr 665
          </p>
          <p>
            Av herrar Antby och Nilsson i Lönsboda, i anledning av Kungl.
            Maj:ts proposition nr 42, angående statlig kreditgaranti för anordnande
            av auktionslokaler för trädgårdsproduk- ter, m. m.
          </p>
          <p>
            (Lika lydande med motion nr 560 i Första kammaren)
          </p>
          <p>
            Kungl. Maj:t föreslår i proposition nr 42 till årets riksdag,
            att statlig kreditgaranti skall kunna lämnas för lån, som odlarsammanslutningar
            och distributionsorganisationer tar för att uppföra auktionslokaler
            för träd- gårdsprodukter. Kungl. Maj:t ansluter sig därvid till
            det förslag, som träd- gårdsnäringsutredningen lagt fram i ärendet.
            Den remissbehandling, som utredningens förslag fått och som redovisas
            i propositionen, har undan- tagslöst varit mycket positiv till
            ett statligt stöd till auktionshallar för trädgårdsprodukter.
            I likhet med Kungl. Maj:t finner även vi, att ett så- dant stöd
            bör vara främjande för en rationell handel och distribution av
            trädgårdsprodukterna, d. v. s. frukt, grönsaker, blommor, krukväxter
            och varor från plantskolorna. Flertalet remissinstanser anser
            emellertid, att auktionshallar knappast kan förekomma annat än
            i områden, där tillgången på trädgårdsprodukter vanligtvis är
            mycket god. Sveriges lantbruksförbund anser sålunda, att auktionsförsäljningen
            endast kan förekomma på två å tre platser förutom Hälsingborg,
            där auktionsförsäljning pågått sedan april 1959. I övriga om-
            råden kommer trädgårdscentralerna enligt vår mening att utgöra
            den lämp- ligaste och i åtskilliga fall den enda möjliga formen
            för en rationell för- säljning och distribution av trädgårdsprodukterna.
            Med anledning härav anser vi det angeläget att det statliga stödet
            ut- vidgas till att omfatta även andra lokaler för partiförsäljning
            än auktions- hallar. Vad gäller försäljningen av frukt kan man
            också ifrågasätta lämp- ligheten av auktionssystemet. Distributionen
            och försäljningen av svensk frukt rymmer så många problem icke
            minst av organisatoriskt slag att till- komsten av ytterligare
            några auktionshallar inte löser dessa. Det finns all anledning
            för statsmakterna att observera detta, då man genom statliga stödåtgärder
            vill nå en så ändamålsenlig utveckling som möjligt av mark- nadsföringen
            av trädgårdsalster. Om auktionshallar endast kan komma till stånd
            i begränsad omfattning, bör den statliga lånegarantien därför
            även omfatta uppförande och utrustning av försäljningslokaler
            under andra former än genom auktionsförsäljning, t. ex. trädgårdscentraler
            genom vilka producentkooperativa föreningar bedriver försäljning.
          </p>
          <pb facs="riksdagen-motions-pdf/data/1961/mot_1961__ak__665/mot_1961__ak__665-002.pdf"/>
          <p>
            Motioner i Andra kammaren, nr 665 år 1961 11
          </p>
          <p>
            Föredragande departementschefen har emellertid inte nu tagit
            ställning till ifrågavarande spörsmål, då han vill avvakta trädgårdsutredningens
            för- slag rörande de lämpligaste distributionsformerna för trädgårdsprodukter.
            Då vi anser denna fråga vara av mycket stor vikt för trädgårdsnäringen
            och att man därför snarast måste komma fram till ett positivt
            resultat, föreslår vi, att trädgårdsutredningen ges direktiv om
            att behandla distri- butionsfrågorna och frågan om statlig kreditgaranti
            till andra försälj- ningslokaler än auktionshallar med förtursrätt.
            Det är önskvärt att redan 1962 års riksdag måtte få ta del av
            ett förslag i ärendet. Med stöd av vad som ovan anförts hemställes
            därför, att riksdagen måtte besluta att i skrivelse till Kungl.
            Maj:t begära sådana åtgärder, att 1962 års riksdag före- läggs
            förslag om en vidgning av bestämmelserna för de stat- liga garantilånen
            till att omfatta även andra lokaler för partiförsäljning av trädgårdsprodukter
            än auktionshallar.
          </p>
          <p>
            Stockholm den 28 februari 1961
          </p>
          <p>
            Sven Antby Arvid Nilsson
          </p>
          <p>
            i Lönsboda
          </p>
          <p>
            Alfa Boktr. AB, Sthlm 1961
          </p>
        </div>
      </div>
    </body>
  </text>
</TEI>
