<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__744/mot_1961__ak__744-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 744—748 Motioner i Andra kammaren, nr 744 år 1961 1
          </p>
          <p>
            Nr 744
          </p>
          <p>
            Av herr Andersson i Knäred m. fl., i anledning av Kungl. Maj:ts
            proposition nr 45, med förslag till lag angående änd- ring i lagen
            den 3 januari 1947 (nr 1) om allmän sjuk- försäkring, m. m.
          </p>
          <p>
            I proposition nr 45 föreslås att bestämmelserna om beräkning
            av pen- sionsgrundande inkomst i lagen om försäkring för allmän
            tilläggspension skall ändras, så att samma regler skall gälla
            för sådan beräkning, vare sig inkomsten härrör av anställning
            eller av annat förvärvsarbete. Enligt nu- varande bestämmelser
            är företagarinkomst till den del denna tillsammans med ev. förekommande
            inkomst av anställning överskrider dubbla bas- beloppet pensionsgrundande
            till två tredjedelar, medan inkomst av anställ- ning som överskrider
            basbeloppet i sin helhet är pensionsgrundande. I båda fallen gäller
            givetvis att inkomst över sju och en halv gånger basbeloppet ej
            är pensionsgrundande. Av förslaget följer givetvis inte endast
            att före- tagarinkomsten i sin helhet blir pensionsgrundande,
            utan också att den blir avgiftsgrundande i samma utsträckning.
            Departementschefen motive- rar sitt ställningstagande med att
            det från företagarhåll uttalats önskemål om en anslutning på de
            förordade villkoren, och ökningen av antalet aktie- bolagsbildningar
            tyder på ett sådant intresse. Departementschefen synes emellertid
            ha förbisett att det för många företagare, särskilt för småföre-
            tagare, ställs speciella krav på inkomsternas användning, som
            betingas av den ekonomiska verksamhet de bedriver. Vederbörandes
            kapitalbehov samt sättet och möjligheterna att täcka detta spelar
            en betydelsefull roll. För vår del har vi inte biträtt beslutet
            om den allmänna tilläggspensione- ringen, emedan denna vilar på
            principer som inte är förenliga med vår grundsyn. Den politiska
            och praktiska bedömningen ger emellertid vid handen att våra strävanden
            nu måste inriktas på en reformering av ATP i riktning mot vår
            grundsyn. Därvid måste givetvis även företagarnas ställ- ning
            inom systemet beaktas. En del av de försäkringstagare som beröres
            av propositionen befinner sig i en sådan ekonomisk situation att
            de kan ha intresse av en anslutning till ATP utan reducering enligt
            tvåtredjedelsregeln. Till dessa kan räknas t. ex. fria yrkesutövare
            som bedriver en verksamhet som kräver en relativt ringa kapitalinsats
            men som har jämförelsevis goda inkomster. Dessa kan inte sägas
            ha några svårigheter utöver allmänt och vanligt förekommande
          </p>
          <p>
            1 — Bihang till riksdagens protokoll 1961. 4 saml. Nr 7T44—748
          </p>
          <pb facs="riksdagen-motions-pdf/data/1961/mot_1961__ak__744/mot_1961__ak__744-002.pdf"/>
          <p>
            2 Motioner i Andra kammaren, nr 744 år 1961
          </p>
          <p>
            att prestera de avgifter, som följer av en anslutning utan reduktion
            en- ligt tvåtredjedelsregeln. För många småföretagare är emellertid
            situationen en annan. De måste i sina företag investera mycket
            betydande kapital men har oaktat detta inkomster som är relativt
            små. Till dessa företagare får räknas åtskilliga småindustri-
            och hantverksidkare men också jordbrukarna. Det kan näm- nas att
            för ett bärkraftigt familjejordbruk är behovet av kapital för
            fastig- heter, djur, inventarier, rörelsemedel etc. numera av
            storleksordningen 250 000 kronor. Flertalet småföretagare med
            sådant kapitalbehov äger själva kapital endast i obetydlig utsträckning.
            Därav följer att de måste prestera omfattande amorteringar. Detta
            minskar givetvis deras möjligheter att av de löpande inkomsterna
            avsätta medel för pensionsförsäkring. Samtidigt skapar de genom
            sitt amorteringssparande en bättre trygghet på ålder- domen. Det
            får förväntas att även vid ATP:s nuvarande utformning kommer av-
            gifterna att te sig alltför betungande för många småföretagare
            inom en relativt nära framtid. Om inkomsten blir avgifts- och
            pensionsgrundande på samma sätt som inkomst av anställning accentueras
            detta förhållande. Samtidigt måste det konstateras att många småföretagare
            har ett eftersatt behov i fråga om efterlevande- och invaliditetsskydd.
            Det framstår som föga välbetänkt att genomföra en åtgärd som innebär
            att möjligheterna minskas för många av dessa att kvarstå i systemet
            och därmed få ett visst efterlevande- och invaliditetsskydd. Är
            avsikten med den av departements- chefen förordade ändringen att
            gå småföretagarnas intressen och önskemål till mötes, bör inte
            åtgärderna avgränsas på sätt som skett i propositionen. Det måste
            i stället lämnas möjlighet att välja den pensionsnivå som bäst
            kan förenas med deras ekonomiska situation. De kategorier som
            beröres av propositionen bör därför lämnas möjlighet att efter
            eget val ansluta sig till ATP endera efter de grunder som nu gäller
            eller efter de grunder, som föreslås i propositionen. Denna valfrihet
            i fråga om pensionsnivå ter sig dock som otillräcklig på sikt.
            Då tvåtredjedelsregeln inte får effekt förrän över dubbla basbelop-
            pet blir valmöjligheten obefintlig eller ringa i lägre inkomstlägen.
            Det är därför nödvändigt att man till utredning upptar frågan
            om ökade valmöj- ligheter för berörda försäkringstagare. Därvid
            torde man böra utgå från att valmöjligheten skall gälla även den
            nedre delen av den pensions- och avgiftsgrundande inkomsten, dvs.
            så fort inkomsten överskrider basbelop- pet. Vidare bör utredningen
            inte inskränkas till allenast två nivåer. De pen- sionsnivåer
            som betingas av att en tredjedel, hälften eller två tredjedelar
            av inkomsten över basbeloppet eller hela inkomsten över basbeloppet
            är pensionsgrundande framstår som tänkbara alternativ. Med hänvisning
            till det ovan anförda hemställes,
          </p>
          <pb facs="riksdagen-motions-pdf/data/1961/mot_1961__ak__744/mot_1961__ak__744-003.pdf"/>
          <p>
            Motioner i Andra kammaren, nr 744 år 1961 3
          </p>
          <p>
            att riksdagen vid sin behandling av proposition nr 45 måtte besluta
            att anslutning till allmänna tilläggspensione- ringen, såvitt
            avser annan inkomst än inkomst av anställ- ning, efter den försäkrades
            eget val må kunna ske endera med hela inkomsten till den del denna
            överskrider bas- beloppet men ej dubbla basbeloppet och med två
            tredje- delar av inkomsten till den del denna överskrider dubbla
            basbeloppet men ej sju och en halv gånger basbeloppet eller med
            hela inkomsten till den del denna överskrider basbeloppet men
            ej sju och en halv gånger basbeloppet, samt i skrivelse till Kungl.
            Maj:t anhålla om utredning och förslag rörande valfrihet mellan
            olika pensionsnivåer inom allmänna tilläggspensioneringen i enlighet
            med vad i mo- tionen anförts.
          </p>
          <p>
            Stockholm den 11 april 1961
          </p>
          <p>
            Alvar Andersson: Johannes Antonsson Robert Johansson
          </p>
          <p>
            i Knäred
          </p>
          <p>
            1+ — Bihang till riksdagens protokoll 1961. 4 saml. Nr 744—748
          </p>
        </div>
      </div>
    </body>
  </text>
</TEI>
