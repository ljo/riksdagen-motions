<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__793/mot_1961__ak__793-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 793 år 1961 1
          </p>
          <p>
            Nr 793
          </p>
          <p>
            Av herr Palm m. fl., i anledning av Kungl. Maj:ts proposition
            nr 157, med förslag till kungörelse med särskilda bestäm- melser
            om utförsel av obeskattade varor i fartygstrafiken över Öresund.
          </p>
          <p>
            I Kungl. Maj:ts proposition nr 157 baseras föreslagna ingripanden
            mot den i öresundstrafiken tillämpade tull- och skattefriheten
            på förutsätt- ningen, att de mellan danska och svenska regeringarna
            överenskomna åt- gärderna skall gälla oavsett fartygens nationalitet.
            Departementschefen anser att detta är möjligt men har dock i propositionen
            använt följande formulering: ”Något hinder torde icke förefinnas
            i gällande internationella traktater eller i folkrättsliga grundsatser
            mot att Sverige och Danmark tillsammans genomför en sådan reglering,
            som avser alla fartyg i lika mån oavsett nationaliteten.” Om någon
            tvekan inte rått på den punkten utgår vi ifrån att departementschefen
            klart skulle ha utsagt att hinder av an- givet slag ”icke förefinnes”.
            Det måste vara mycket väsentligt att riks- dagen inte stadfäster
            regler, som kan få icke önskvärda verkningar i form av snedvridna
            konkurrensförhållanden, vilka för över trafik till icke nor- diskt
            tonnage. Betänkligheter kan även yppas mot ingripanden i nu rådande
            förhållanden, om dessa ingripanden befrämjar realiserandet av
            planerna på stationerandet av ett eller flera permanenta restaurang-
            och nöjesfartyg på internationellt vatten i Öresund, dit snabba
            och billiga transporter är lätta att arrangera från samtliga sundshamnar.
            Med hänsyn till den oklarhet som råder i angivet avseende och
            som icke undanröjts av departementschefens här åberopade formulering
            av proposi- tionen hemställer vi, att riksdagen i skrivelse till
            Kungl. Maj:t anhåller om en utredning, som med anlitande av internationell
            expertis klargör vilka regler som gäller i här berörda vatten
            och vilka åtgärder som kan vidtagas utan tolkningstvister i fråga
            om åtgärdernas tillämpning av olika nationers far- tyg. I avvaktan
            på resultatet av en sådan utredning före- slår vi, att riksdagen
            måtte avslå yrkandena i regeringens proposition nr 157.
          </p>
          <p>
            Stockholm den 4 maj 1961 Sixten Palm
          </p>
          <p>
            Folke Björkman Jean Braconier Stina Gunne
          </p>
          <p>
            Bihang till riksdagens protokoll 1961. 4 saml. Nr 793
          </p>
          <p>
            Alfa Boktr. AB, Sthlm 1961
          </p>
        </div>
      </div>
    </body>
  </text>
</TEI>
