<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__177/mot_1961__fk__177-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 177 år 1961
          </p>
          <p>
            Nr 177
          </p>
          <p>
            Av herr Svanström, angående ändrad tidpunkt för allmänna val.
          </p>
          <p>
            Tidpunkten för de allmänna valen har ända sedan författningsreformen
            1919 varit fastställd till tredje söndagen i september. Redan
            när detta beslut fattades var meningarna delade om lämpligheten
            av denna tidpunkt. Sålunda påpekades olämpligheten ur jordbrukets
            synpunkt på grund av det under valkampanjen pågående skördearbetet.
            Dessutom riktades vissa erinringar mot att valet förrättades en
            söndag. Utöver de skäl som 1919 anfördes mot tidpunkten för valdagen
            kan nu- mera andra invändningar göras, framför allt att den allmänna
            semestern in- faller helt eller delvis under den tid förberedelserna
            till valet pågår. Även om endast politiskt engagerade personer
            riskerar att få sin semester mer eller mindre splittrad genom
            det politiska arbetet, så är likväl kollisionen mellan semester
            och valförberedelser ägnad att minska intresset för politiska
            ting hos den stora allmänheten. För både företagare och anställda
            inom jordbruk och trädgårdsskötsel och för löneanställda i de
            flesta företag, inom skol- väsendet, i allmän tjänst och många
            andra yrken skulle förläggandet av val- dagen till en senare tidpunkt
            vara fördelaktigt, detta sett från flera syn- punkter. Från demokratisk
            synpunkt måste det anses angeläget att alla med- borgare, som
            vill delta i valförberedelserna eller som vill grundligt sätta
            sig in i de politiska frågorna inför ett val, kan göra detta utan
            alltför stora upp- offringar i form av inskränkningar i semesterledighet
            eller spillande av dyr- bar arbetstid. Vad gäller förläggandet
            av valdagen till en söndag så har detta på många håll uppfattats
            som olämpligt ur kyrklig synpunkt. I många andra länder förrättas
            valen på en vardag. Eftersom deltagandet i fria val är de svenska
            medborgarnas förnämsta demokratiska rättighet, skulle man kunna
            överväga att göra valdagen till en arbetsfri dag, en helgdag utan
            kyrklig karaktär. Mycket talar för att som allmän valdag fastställa
            en måndag i slutet av oktober månad. Självfallet måste en ändring
            av valdagen till en senare tid- punkt än den nuvarande bli föremål
            för en ingående utredning, som i gör- ligaste mån skulle ta hänsyn
            till alla de synpunkter som kan framkomma från, olika håll. Med
            hänvisning till vad som ovan anförts hemställes, att riksdagen
            i skrivelse till Kungl. Maj:t anhåller att en utredning verkställes
            angående möjligheten att fastställa valdagen till en senare tidpunkt
            på hösten och måhända till en vardag. Stockholm den 26 januari
            1961 Ivan Svanström
          </p>
        </div>
      </div>
    </body>
  </text>
</TEI>
