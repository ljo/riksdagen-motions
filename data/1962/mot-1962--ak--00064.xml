<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__64/mot_1962__ak__64-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 64 år 1962 ms 3
          </p>
          <p>
            Nr 64
          </p>
          <p>
            Av herr Gustafsson i Borås m. fl.. om åtgärder i syfte att beakta
            de rörelsehindrades problem.
          </p>
          <p>
            (Lika lydande med motion nr 35 i Första kammaren)
          </p>
          <p>
            I vår befolkning finns ett stort antal människor som har mer
            eller mindre utpräglade förflyttningssvårigheter. De rörelsehindrade
            återfinnes inom praktiskt taget alla åldersgrupper, men den horisontella
            utbredningen inom åldrarna företer en mera skiftande bild, vilket
            bland annat sammanhänger med de orsaker, som kan ge upphov till
            rörelsehinder. En framskjuten plats bland dessa intar skador på
            hjärnan eller ryggmärgen till följd av sjukdo- marna polio, multipelscleros
            och cerebral pares eller på grund av olycks- fall i arbete eller
            i trafiken. Åldrandet är en annan faktor som förorsakar rörelsesvårigheter,
            mestadels på grund av cirkulationsrubbningar och där- igenom uppkommande
            hjärnblödning med kvarstående halvsidig förlam- ning. En tredje
            faktor av betydelse är de reumatiska sjukdomarna som på grund
            av sin lokalisation till skelettet och muskulaturen ger rörelserubb-
            ningar, som stundom kan få en avsevärd omfattning. Ur den medicinska
            statistiken är det ej möjligt att uppbringa siffror be- träffande
            det nuvarande antalet rörelsehindrade personer i landet eller
            över hur många som årligen av de ovan nämnda orsakerna får rörelsehinder.
            Trafikolycksfallskurvans stigande tendens samt den väntade mycket
            stora numerära ökningen av personer i och över 65 år vid 1970-talets
            ingång — enligt prognoserna över 1 miljon — tyder emellertid på
            att antalet rörelse- hindrade personer är i tillväxt. Ökade sjukvårdsresurser
            och förbättrade behandlingsmetoder, innefattan- de bl. a. sjukgymnastik,
            rörelseterapi och olika rörelseövningar i syfte att möjliggöra
            en återanpassning till det dagliga livets aktiviteter, gör att
            de rörelsehindrade patienterna i regel kan lämna sjukhusen och
            återvända hem. För dem som endast kan förflytta sig med hjälp
            av rullstol eller käppar innebär emellertid den ordinära samhällsmiljöns
            fysiska struktur stora svå- righeter på grund av dess otillgänglighet.
            Sedan åtskilliga år har det stått klart, att förändringar i samhällsmiljöns
            struktur är nödvändiga för att de rörelsehindrade medborgarna
            i önskvärd
          </p>
          <pb facs="riksdagen-motions-pdf/data/1962/mot_1962__ak__64/mot_1962__ak__64-002.pdf"/>
          <p>
            4 Motioner i Andra kammaren, nr 64 år 1962
          </p>
          <p>
            utsträckning skall känna trivsel och finna sig till rätta i samhällslivet.
            Dylika förändringar har hittills med gott resultat kommit till
            utförande inom bostads- och motorfordonssektorerna. Här svarar
            i främsta rummet Svenska vanförevårdens centralkommitté (SVCK)
            för betydande insatser. SVCK konstruerar och tillverkar bl. a.
            bilmanövreringsaggregat avsedda att möjliggöra för rörelsehindrade
            personer, oavsett handikappets svårighets- grad, att uppnå den
            körskicklighet, som erfordras för erhållande av kör- kort. Under
            åren 1958—1960 har genom SVCK:s försorg 442 sådana aggre- gat
            blivit inmonterade. När det gäller bostadsfrågan pågår inom SVCK
            en kontinuerlig forsknings- och utredningsverksamhet i syfte att
            klarlägga hur en bostad skall vara beskaffad och inredd för att
            tillgodose de krav, som bl. a. svårt rörelsehindrade husmödrar
            har. Resultat av denna verksamhet har bl. a. redovisats i form
            av anvisningar, som publicerats i SVCK:s skrift- serie nr 7 med
            titeln &gt;Bostäder för vanföra&gt;, men den har även i hög grad haft
            en betydelse för det av statsmakterna år 1959 fattade beslutet
            att för täckning av de merkostnader som en specialinredd bostad
            belastas med lämna ett till 7 000 kronor maximerat bostadsbidrag.
            I hela landet finns f. n. sammanlagt ca 400 hyreslägenheter och
            egna hem, som speciellt plane- rats och inretts för svårt rörelsehindrade
            personer. Genom att de specialinredda lägenheterna i regel är
            placerade och anord- nade på ett sätt som möjliggör vistelse utomhus
            i bostadens omgivning får de rörelsehindrade lättare kontakt med
            bostadsortens butiker och andra lo- kaler och byggnader, som brukar
            ingå i ortens centrumanläggning. Sådan kontakt får självfallet
            även — fast i betydligt större utsträckning — de rörelsehindrade
            bilförarna. Konfrontationen med utomhusmiljön har emel- lertid
            ofta en nedslående inverkan på dem genom de besvärligheter de
            mö- ter vid försök att använda kommunikationslederna och kommunikations-
            medel såsom bussar, spårvagnar och tunnelbana eller när de vill
            komma in i en byggnad för ett längre eller kortare uppehåll. För
            att närmare belysa arten av deras svårighet och lägga fram förslag
            och anvisningar om hur de kan avhjälpas eller undanröjas har SVCK
            undersökt hur ett modernt för- ortssamhälle fungerar för personer
            med förflyttningsbesvär. Såsom under- sökningsobjekt valdes stadsdelen
            Högdalen i södra delen av Stockholm. Till undersökningen har anslag
            lämnats från dåvarande statens nämnd för bygg- nadsforskning (numera
            statens råd för byggnadsforskning). Den har publi- cerats i byggnadsforskningens
            rapport nr 72. Det framgår bl. a. av denna undersökning, att en
            stadsbygdsmiljös till- gänglighet för rullstolsbundna personer
            till övervägande del är beroende av att en rad detaljer beaktas
            vid utförandet av gator, parkeringsplatser och parkvägar, att
            entréer till byggnader och invändiga kommunikationsleder i dessa
            utföres fria från steg eller avsatser, att i offentliga byggnader
            av olika slag vissa gemensamhetsutrymmen såsom kapprum och toaletter
            får en för rullstolsbundna personer lämplig utformning och att
            lokaler i högre
          </p>
          <pb facs="riksdagen-motions-pdf/data/1962/mot_1962__ak__64/mot_1962__ak__64-003.pdf"/>
          <p>
            Motioner i Andra kammaren, nr 64 år 1962 5
          </p>
          <p>
            upp belägna våningar har en rymlig hissförbindelse med en entré
            i gatu- planet. Viktigt är vidare, att de kollektiva trafikmedlen
            är tillgängliga för de rörelsehindrade. Ett av skälen härtill
            är den pågående ökningen av anta- let åldringar. Ett annat skäl
            är den förekommande spridningen av de rö- relsehindrades bosättning.
            Undersökningen betonar även att befolkningens förskjutning mot
            högre ålder till en del kommer att förändra bostadspla- neringens
            struktur och inriktning till följd bl. a. av ett växande behov
            inom samhället av lämpliga bostäder för äldre människor. Kravet
            på en sådan planering sammanfaller väsentligt med det, som gäller
            för personer med förflyttningssvårigheter. Av Högdalsutredningen
            framgår med önskvärd tydlighet, att miljöföränd- ringarna ej längre
            kan begränsas enbart till sådana i och för sig viktiga ting som
            bostäder och motorfordon, utan måste omfatta och formligen ge-
            nomsyra samhällsmiljöns struktur i dess helhet. Detta innebär
            att det rörel- sehindrade medborgarskiktets krav och behov måste
            beaktas inom samhälls- planeringens två primära områden, nämligen
            på kommunikationssidan med dess trafikleder, trafikanläggningar,
            trafikmedel, torg- och centrumplatser och park- och grönområden
            samt på byggnadssidan med dess bostäder, centrumanläggningar och
            alla andra byggnader för enskilda och offentliga ändamål. När
            denna planering en gång blivit genomförd i större skala, har den
            rörelsehindrade äntligen fått möjlighet att uppnå en levnadsstandard,
            som kan jämföras med den övriga befolkningens, och först då kan
            deras otvivelaktigt stora personella resurser i form av kunskap
            och yrkesskick- lighet nyttiggöras inom produktion och samhällsliv.
            Vi vill fästa statsmakternas uppmärksamhet på de rörelsehindrade
            med- borgarnas här berörda svårigheter av olika slag, vilka ju
            mer levnadsstan- darden stiger får allt skarpare konturer. Det
            är icke minst av detta skäl en för samhället synnerligen angelägen
            uppgift att medverka till att nöd- vändiga miljöförändringar för
            denna numerärt ökande befolkningsgrupp kan åstadkommas utan dröjsmål.
            I detta syfte bör enligt vår mening föl- jande åtgärder genomföras:
          </p>
          <p>
            1. Forsknings- och utredningsverksamheten inom området bör ytterligare
            understödjas.
          </p>
          <p>
            2. Ny- och ombyggnader, trafikanläggningar och trafikmedel etc.
            för all- männa ändamål, som finansieras med statsmedel och statsbidrag,
            bör pla- neras och inredas på sådant sätt att de i större utsträckning
            blir praktiskt tillgängliga för rullstolsbundna personer.
          </p>
          <p>
            3. Då bl. a. en väsentlig del av samhällsplaneringen handhas
            av kommu- nernas och landstingens förtroendemän och teknikerstaber,
            bör statsbidrag utgå till en intensifiering av informationsverksamheten
            med syfte att på ett lättillgängligt och slagkraftigt sätt framföra
            de rörelsehindrades krav inom planeringsområdet.
          </p>
          <pb facs="riksdagen-motions-pdf/data/1962/mot_1962__ak__64/mot_1962__ak__64-004.pdf"/>
          <p>
            Motioner i Andra kammaren, nr 64 år 1962
          </p>
          <p>
            Under "hänvisning till det ovan anförda föreslår vi, att riksdagen
            i skrivelse till Kungl. Maj:t måtte hemställa att ovan angivna
            åtgärder genomföres i syfte att beakta de : -rörelsehindrades
            problem vid byggnadsplanering samt. pla- nering och utförande
            av trafikmedel och bostäder. «Stockholm den 17 januari 1962
          </p>
          <p>
            Axel Gustafsson | i Borås Bengt Börjesson Viola Sandell Märta
            Boman i Falköping
          </p>
        </div>
      </div>
    </body>
  </text>
</TEI>
