<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__115/mot_1962__ak__115-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 115 år 1962
          </p>
          <p>
            Nr 115
          </p>
          <p>
            Av herr Grebäck m. fl., om utredning av vissa spörsmål rörande
            vattendragen.
          </p>
          <p>
            (Lika lydande med motion nr 84 i Första kammaren)
          </p>
          <p>
            I den debatt som under senare tid förts angående möjligheterna
            att genom olika åtgärder förebygga eller minska verkningarna av
            skördeskador har framkommit, att dikningsverksamheten borde kraftigt
            utökas. På många håll krävs emellertid dessutom en genomgående
            reglering av sjöar, avloppskanaler och större vattendrag, vilka
            regelmässigt förorsakar översvämningsskador. Sådana åtgärder kräver
            för närvarande omfattande och därmed mycket tids- krävande och
            kostsamma utredningar framför allt på grund av de komplicerade
            problemen vid kostnadsfördelningen, för vilken dessutom teoretiskt
            underlag i vissa fall saknas. Förrättningarna tar regelmässigt
            flera år och ibland tio- tals år.
          </p>
          <p>
            Regleringen av de större vattendragen är inte någon exklusiv
            jordbruks- fråga. Medansvariga och intressenter är i det sammanhanget
            inte bara jord- brukarna utan även skogsägare, enskilda fastighetsägare,
            industrier, kommuner och det allmänna, som bl. a. har att svara
            för naturskydds- och friluftsintres- sena. Särskilt bör påpekas
            att avlopp från tätorter och industrier innehåller stora mängder
            växtnäringsämnen, som ökar vegetationen i vattendragen och därmed
            förorsakar mycket höga underhållskostnader. Avloppsvattnet skapar
            även betydande sanitära problem, särskilt under torrperioder och
            på vintern.
          </p>
          <p>
            Nuvarande kostnadsfördelningsprinciper medför en orimlig belastning
            på nedströms liggande marker. Det är från rättvisesynpunkt nödvändigt,
            att dessa principer tas under omprövning. Man kan därvid tänka
            sig flera lösningar. Ett radikalt grepp vore att låta det allmänna
            helt överta ansvaret för de större vattendragens funktion i sammanhanget.
            Avloppsförhållandena i sjöar och vattendrag har otvivelaktigt
            genom utvecklingen mer och mer kommit att bli ett problem för
            det allmänna. Förhållandena är direkt jämförbara med väg- väsendet,
            som fyller en liknande allmännyttig funktion. En reform av detta
            slag skulle radikalt förbättra möjligheterna att snabbt genomföra
            en reglering av de viktigaste avloppen och därmed underlätta den
            detaljdränering, som nu hindras av tidsödande utredningar. En
            annan lösning vore att för större vatten- drag bilda vattendragsförbund.
            För varje större gren kunde sedan skapas särskilda vattendragsföreningar.
          </p>
          <p>
            Utan närmare överväganden kan emellertid inte avgöras huruvida
            de här antydda lösningarna är möjliga och lämpliga. Frågan måste
            därför utredas,
          </p>
          <pb facs="riksdagen-motions-pdf/data/1962/mot_1962__ak__115/mot_1962__ak__115-002.pdf"/>
          <p>
            Motioner i Andra kammaren, nr 115 år 1962 13
          </p>
          <p>
            I årets statsverksproposition har jordbruksministern anmält sin
            avsikt att tillkalla sakkunniga för utredning rörande bl. a. förrättningstekniska
            och för- fattningsmässiga spörsmål beträffande torrläggningsföretag.
            En utredning med så begränsade direktiv torde inte kunna ta upp
            den fråga som ovan berörts. Härför torde erfordras en särskild
            utredning, som med hänsyn till frågans art bör vara parlamentariskt
            sammansatt. Med hänvisning till vad ovan anförts hemställes, att
            riksdagen måtte i skrivelse till Kungl. Maj:t anhålla om utredning
            och förslag angående organisationen av och fördel- ningen av kostnaderna
            för vattendragens skötsel och underhåll.
          </p>
          <p>
            Stockholm den 23 januari 1962 Erik Grebäck Sven Vigelsbo Emil
            Elmwall
          </p>
          <p>
            Nils Kellgren Johannes Antonsson
          </p>
        </div>
      </div>
    </body>
  </text>
</TEI>
