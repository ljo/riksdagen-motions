<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__178/mot_1962__ak__178-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 178 år 1962
          </p>
          <p>
            Nr 178
          </p>
          <p>
            Av herr Hamilton m. fl., om förhöjning av fondkapitalet i kultur-
            fonden för Sverige-Finland.
          </p>
          <p>
            Kulturfonden för Sverige-Finland erhöll sin stadga den 13 april
            1960. Den har till ändamål att främja de kulturella förbindelserna
            mellan de båda länderna genom att i form av bidrag ur fondkapitalets
            avkastning understödja strävan- dena att öka kännedomen om och
            kontakten mellan de båda ländernas kultur, näringsliv och folk.
            Fondkapitalet, som tillskjutits av räntor erlagda av Finland å
            dess skuld till Sverige, uppgår för närvarande till 5 miljoner
            kr. Vid den enda utdelning av bidrag ur fonden som hittills ägt
            rum förelåg till- hopa 112 ansökningar, därav 72 från Finland
            och 40 från Sverige till behandling av den av representanter för
            båda länderna sammansatta fondstyrelsen. Som exempel på konkurrensen
            kan nämnas att som stöd till Finlands akademiska liv endast ett
            anslag å ca 100 000 fmk kunde utgå (till en finländsk humanistisk
            kandidat för studier vid Uppsala universitet i svensk historia
            samt idé- och lärdomsbhistoria). Fonden har sålunda redan från
            början visat sig fylla ett mycket stort behov. Den har omedelbart
            tagits i anspråk för skilda ändamål, allt i syfte att förstärka
            de kulturella förbindelserna mellan Finland och Sverige. Som följer
            av det anförda har fonden redan visat sig alltför knappt tilltagen.
            Tillgångarna räcker ej till för behoven. I anledning härav har
            fondstyrelsen övervägt möjligheterna att ytterligare öka fondkapitalet.
            Förhandlingar fördes i december 1961 mellan Finland och Sverige
            i syfte att åstadkomma en fördubb- ling av kapitalet. I en promemoria
            har Finlands önskemål närmare förtecknats. Goda möjligheter synes
            föreligga för att få till stånd den behövliga ökningen av kulturfonden.
            Det synes oss önskvärt att man på allt sätt söker utveckla och
            stärka de kul- turella förbindelserna mellan Finland och Sverige.
            Betydelsen härav får ej underskattas. Angeläget är att man också
            för att stärka den nordiska samman- hållningen breddar de kulturella
            kontaktmöjligheterna mellan länderna. Det synes naturligt att
            Sverige härvidlag lämnar det främsta bidraget. Detta kan ske genom
            att Sverige avstår ytterligare delar av ränteavkastningen å Sveriges
            lån till Finland (tillhopa omkring 450 miljoner kr.). Härigenom
            skulle kapitalet kunna fördubblas.
          </p>
          <pb facs="riksdagen-motions-pdf/data/1962/mot_1962__ak__178/mot_1962__ak__178-002.pdf"/>
          <p>
            Motioner i Andra kammaren, nr 178 år 1962 13
          </p>
          <p>
            Med stöd av det anförda får vi hemställa,
          </p>
          <p>
            att riksdagen måtte i skrivelse till Kungl. Maj:t anhålla om
            förslag om en väsentlig förhöjning av fondkapitalet i kultur-
            fonden mellan Sverige och Finland.
          </p>
          <p>
            Stockholm den 23 januari 1962 Fredrik-Adolf Hamilton
          </p>
          <p>
            Johannes Antonsson Joh. Blidfors Sven Gustafson
          </p>
        </div>
      </div>
    </body>
  </text>
</TEI>
