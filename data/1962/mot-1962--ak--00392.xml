<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__392/mot_1962__ak__392-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 392 år 1962
          </p>
          <p>
            Nr 392
          </p>
          <p>
            Av herr Dahlgren m. fl., om rabatter för studerande vid resor
            på statens järnvägar.
          </p>
          <p>
            (Lika lydande med motion nr 325 i Första kammaren)
          </p>
          <p>
            Enligt gällande ordning erhåller studerande vid offentliga läroanstalter
            rabatt vid resor å statens järnvägar. Denna rabatt innefattar
            rätt för de studerande att få företa fram- och återresa på enkel
            biljett för resor som påbörjas från studieorten, under förutsättning
            att resan avslutas inom 15 dagar och företages under tiden 15
            augusti—15 december och 15 januari—15 juni. Detta innebär emellertid
            att de studerande inte erhåller någon nedsättning av biljettpriset
            vid de mest angelägna järnvägsresorna, nämligen resorna vid terminens
            början och slut. För studerande med långt avstånd mellan hemorten
            — exempelvis högskolestuderande från Norrland — och studieorten
            blir detta speciellt kännbart. Dessa studerande erhåller i realiteten
            knappast någon rabatt, eftersom resorna till hemorten är så dyrbara
            och tar så lång tid att några hem- resor under terminernas lopp
            knappast är aktuella. Visserligen erhålles rabatt även för andra
            resor än till hemorten om de företages från studieorten under
            de ovan angivna tiderna. Denna rabatt har dock för flertalet studerande
            mycket liten ekonomisk betydelse. Den mest angelägna rabatten
            för de studerande är givetvis en nedsättning av biljettpriset
            vid de resor, som företages vid termi- nernas början och slut.
            SJ baserar sin rabattpolitik på företagsekonomiska eller kommersiella
            grunder, vilket torde vara orsaken till att studerande ej medgives
            rabatt under vissa tider. Mot principen att statens järnvägar
            skall drivas på ett företagsekonomiskt riktigt sätt finns inget
            att invända. Det bör emellertid upp- märksammas att den ovannämnda
            rabatteringen är synnerligen angelägen och socialt motiverad.
            Uppehållandet av trafiken på vissa trafiksvaga banor säges ske
            på grund av sociala och lokaliseringspolitiska skäl och skulle
            alltså utgöra ett frångående av den strikt företagsekonomiska
            principen. På grund härav er- håller SJ ett årligt driftbidrag,
            i årets statsverksproposition upptaget till 80 miljoner kr. Det
            kan inte anses orimligt att till de socialt motiverade inslagen
            i SJ:s trafikpolitik foga även rabatteringen av de studerandes
            resor till och från studieorten vid termins början och slut. Då
            det finns redan ett utmärkt funge- rande system på rabatteringen
            till de studerande, torde några administrativa eller tekniska
            svårigheter inte uppstå om rabatteringen utsträckes till nämnda
            resor vid termins början och slut.
          </p>
          <pb facs="riksdagen-motions-pdf/data/1962/mot_1962__ak__392/mot_1962__ak__392-002.pdf"/>
          <p>
            Motioner i Andra kammaren, nr 392 år 1962 11
          </p>
          <p>
            Med hänvisning till det ovan anförda hemställes, att riksdagen
            vid sin behandling av sjätte huvudtiteln, Drift- bidrag till statens
            järnvägar, i skrivelse till Kungl. Maj:t måtte anhålla om vidtagande
            av erforderliga åtgärder för att tillför- säkra studerande rätt
            till rabatt för resa med SJ:s tåg och bus- sar mellan hemort och
            studieort vid termins början och slut i enlighet med motionens
            syfte.
          </p>
          <p>
            Stockholm den 25 januari 1962 Anders Dahlgren
          </p>
          <p>
            Einar Larsson Erik Larsson Jan-Ivan Nilsson i Borrby i Norderön
            i Tvärålund
          </p>
        </div>
      </div>
    </body>
  </text>
</TEI>
