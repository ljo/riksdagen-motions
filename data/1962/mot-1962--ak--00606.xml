<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__606/mot_1962__ak__606-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 606 år 1962 7
          </p>
          <p>
            Nr 606
          </p>
          <p>
            Av herr Hansson i Önnarp, om avskaffande av den särskilda varu-
            skatten på socker och sirap.
          </p>
          <p>
            För att få medel att finansiera vissa försvarsutgifter genomförde
            1958 års riksdag höjningar av den indirekta skatten på bl. a.
            spritdrycker, tobak och läskedrycker. Samtidigt infördes också
            en särskild varuskatt för socker och sirap. Skatten för socker
            sattes till 20 öre per kg och för sirap till 16 öre per kg. Propositionen
            hade föregåtts av överläggningar mellan regeringen och de tre
            borgerliga partierna, varvid en särskild överenskommelse slutits
            om det sätt på vilket de samtidigt ökade försvarskostnaderna skulle
            täckas. Den särskilda varuskatten på socker och sirap tillkom
            sålunda under mycket speciella förhållanden och vid en tidpunkt,
            då det statsfinansiella läget var mycket ansträngt. Dess enda
            syfte var att ge statsverket ett visst inkomsttillskott. Metoden
            att med punktskatter av detta slag finansiera spe- ciella projekt
            är i och för sig föga tilltalande, och det finns framför allt
            inte anledning att bevara en dylik skatt längre tid än som är
            oundgängligen nöd- vändigt. Den försvarsuppgörelse, med därtill
            knuten finansieringsmetodik, som träffades 1958 har inte längre
            giltighet, och frågan kan därför bedö- mas utan hänsyn till denna
            överenskommelse. Enligt min mening finns ingen anledning att särskilt
            beskatta vissa slag av livsmedel, och socker kan inte sägas höra
            till det umbärliga slaget. Det finns även anledning att påtala
            att socker som används inom choklad- och konfityrindustrien har
            undantagits från beskattning. Jag finner det otill- fredsställande
            att en beskattningsform, som införts i en speciell situation,
            skall permanentas av ren slentrian. En annan olägenhet med sockerskatten
            är att den på ett omotiverat sätt stimulerar gränshandeln mellan
            Sverige och våra grannländer Danmark och Norge. Den som köper
            sitt behov av socker i dessa länder undgår denna spe- ciella skatt.
          </p>
          <p>
            Med stöd av vad ovan anförts får jag hemställa, att riksdagen
            måtte besluta avskaffa den särskilda varu- skatten på socker och
            sirap med giltighet från den 1 juli 1962; samt att vederbörande
            utskott måtte utarbeta förslag till härför erforderliga författningsändringar
            och övergångsbestämmel- ser.
          </p>
          <p>
            Stockholm den 26 januari 1962 Stig F. Hansson
          </p>
          <p>
            i Önnarp
          </p>
        </div>
      </div>
    </body>
  </text>
</TEI>
