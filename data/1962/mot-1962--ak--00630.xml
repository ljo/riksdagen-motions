<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__630/mot_1962__ak__630-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 630 år 1962 11
          </p>
          <p>
            Nr 630
          </p>
          <p>
            Av herr Johansson i Stockholm m. fl., om viss ändring av direk-
            tiven för 1958 års utredning kyrka—stat.
          </p>
          <p>
            Bekännelsen till viss livsåskådning anses utgöra en grundläggande
            rättig- het för var medborgare i vårt land. Från denna utgångspunkt
            anges också att de olika livsåskådningsriktningarna skall vara
            likställda. Men likställd- heten är inte reell. Genom sitt ägande
            av produktionsmedlen och sin domi- nans över det ekonomiska livet
            är kapitalisterna och de politiska partier som företräder deras
            intressen i en avgjord förmånsställning i fråga om propagandamöjligheter.
            Likställdheten är sålunda till större delen formell. Men i ett
            avseende är den inte ens formell. De religiösa människorna i vårt
            land bekänner sig till ett fåtal olika riktningar och samfund.
            Någon likställdhet dem emellan kan det inte vara tal om. Medan
            statskyrkan er- håller all tänkbar ekonomisk och annan förmånsställning,
            är anhängarna till övriga religiösa riktningar hänvisade till
            att med egna krafter upprätt- hålla sina kyrkor och därmed förbunden
            verksamhet. Härtill skall också inbegripas alla de människor som
            inte bekänner sig till någon religion alls. Men samtliga blir
            så att säga från födseln anslutna till statskyrkan. Från första
            åren i skolan erhåller de kristendomsundervis- ning, i allmänhet
            meddelad i statskyrkans anda. För övrigt anordnas i rätt stor
            utsträckning »morgonsamling» i kyrkan, därest denna inte befinner
            sig alltför avlägset från skolan. I ömtåliga livsåskådningsfrågor
            tvingar sig kyrkan på barnen, som också i 15-årsåldern efter en
            tid av religions- undervisning avlägger något slags mogenhetsexamen
            genom att bli konfir- merade. Vid äktenskaps ingående står visserligen
            borgmästarämbetet och jämförlig myndighet till förfogande för
            dem som inte önskar anlita kyrkan. Men bristen på för ändamålet
            passande lokaler, som kan ge vigseln önskad högtidlig och minnesrik
            prägel, medför att åtskilliga anser sig hänvisade till kyrkan.
            På sistone har problemet aktualiserats om avsaknaden av utanför
            kyrkan stående officianter vid begravningar. Åtskilliga avlidnas
            sista önskningar om formen för begravningsakten har härigenom
            icke kunnat tillmötesgås. Statskyrkans ställning i det praktiska
            livet tar sig också en mängd andra
          </p>
          <pb facs="riksdagen-motions-pdf/data/1962/mot_1962__ak__630/mot_1962__ak__630-002.pdf"/>
          <p>
            12 Motioner i Andra kammaren, nr 630 år 1962
          </p>
          <p>
            märkliga uttryck. Vid tidpunkter då andakt utövas i statskyrkan
            före- kommer inskränkningar i utövandet av idrottstävlingar eller
            andra arrange- mang, vissa begränsningar i näringsställenas öppethållande
            och servering o.d. Några motsvarande bestämmelser avseende när
            andra religiösa sam- fund har sina sammankomster finns som bekant
            inte. Och vad det gäller statskyrkans dominans i radioprogrammen
            torde inte närmare påpekanden vara erforderliga. Från religions-
            och trosfrihetssynpunkt är detta ett orimligt tillstånd. Det måste
            anses ostridigt att religion och kyrkoform inte är identiska begrepp.
            Det finns heller ingen kyrklig enighet i vårt land. Det är också
            ostridigt att de människor som inte bekänner sig till någon religion
            alls har samma rätt att kräva respekt för sin livsåskådning, som
            religiösa människor av olika riktningar har rätt att kräva. Det
            måste då från dessa utgångspunkter stå klart att nuvarande samband
            mellan stat och kyrka inte är förenligt med tros- och religionsfrihet.
            Den enda naturliga och logiska slutsatsen måste då vara att kyrkan
            skiljes från staten. För detta talar också de med frågan förbundna
            ekonomiska konsekven- serna. Kostnaderna för statskyrkans verksamhet
            pålägges alla medborgare, inte ens de som har utträtt ur statskyrkan
            blir helt befriade från att lämna ekonomisk medverkan. Detta förhållande
            kan inte anses vara rimligt. Det kan inte förnekas att det finns
            — och har funnits —-— en stark folk- stämning för att skilja kyrkan
            från staten. Alltsedan år 1909 och fram till för några år sedan
            har i motioner i riksdagen rests krav i denna riktning. Resultatet
            har blivit tillsättandet av 1958 års utredning kyrka — stat. Men
            direktiven för utredningen är inte så avfattade att utredningen
            kan väntas befatta sig med alla de konkreta frågor vilka är förbundna
            med en upplösning av det organisatoriska sambandet mellan staten
            och kyrkan. I direktiven anges utredningens huvudsyfte vara »att
            framlägga material för en fortsatt diskussion av och ett framtida
            ställningstagande till nämnda fråga». (Vår kursiv) Utredningen
            skulle, enligt direktiven, vara förutsätt- ningslös och inte ta
            sikte på vare sig ett fortsatt samband mellan stat och kyrka eller
            upplösning av detta samband. Enligt vår mening är den principiella
            sidan av problemet — hävdandet av principen om en verklig religions-
            och trosfrihet — klar. Vad som be- höver utredas är sålunda enligt
            vårt förmenande de konkreta frågor som hänger samman med genomförandet
            av kyrkans skiljande från staten. Härmed är också förbunden frågan
            om kristendomsundervisningen i skolor- na, som — även om den hör
            undervisningsväsendet till — i detta samman- hang inte kan förbigås.
            Vår mening är sålunda att direktiven för 1958 års utredning kyrka
            — stat bör ändras så att ett genomförande av kyrkans skiljande
            från staten och andra åtgärder för att trygga en verklig religions-
            frihet, också medtages i utredningens uppdrag.
          </p>
          <pb facs="riksdagen-motions-pdf/data/1962/mot_1962__ak__630/mot_1962__ak__630-003.pdf"/>
          <p>
            Motioner i Andra kammaren, nr 630—631 år 1962 13
          </p>
          <p>
            Med hänvisning till vad vi anfört här ovan föreslår vi, att riksdagen
            i skrivelse till Kungl. Maj:t hemställer om ändrade direktiv för
            1958 års utredning kyrka stat, som tillkallats den 10 januari
            1958, i enlighet med vad i denna motion anförts. Stockholm i januari
            1962
          </p>
          <p>
            Gustav Johansson
          </p>
          <p>
            Helmer Holmberg H. Hagberg Henning Nilsson
          </p>
          <p>
            Nr 631
          </p>
          <p>
            Av herr Jönsson i Ingemarsgården m. fl., om överförande till
            stat och kommun av kostnader för valsedlar vid allmänna val.
          </p>
          <p>
            (Lika lydande med motion nr 514 i Första kammaren) Stockholm
            den 26 januari 1962
          </p>
          <p>
            Elias Jönsson Essen Lindahl Alvar Andersson i Ingemarsgården
            i Knäred
          </p>
        </div>
      </div>
    </body>
  </text>
</TEI>
