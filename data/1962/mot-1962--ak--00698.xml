<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__698/mot_1962__ak__698-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 698 år 1962
          </p>
          <p>
            Nr 698
          </p>
          <p>
            Av herr Alemyr m. fl., i anledning av Kungl. Maj:ts proposition
            nr
          </p>
          <p>
            94, angående reformering av den obligatoriska skolan m.m.
          </p>
          <p>
            (Lika lydande med motion nr 581 i Första kammaren)
          </p>
          <p>
            Enligt Kungl. Maj:ts proposition nr 54 skall i den grundskola,
            varom riks- dagen innevarande session skall fatta beslut, ämnet
            kristendomskunskap i de åtta första årskurserna erhålla två veckotimmar
            per årskurs, medan äm- net samhällskunskap, som inte förekommer
            som självständigt ämne på låg- stadiet och på mellanstadiet tilldelas
            knappt en veckotimme per årskurs, först i årskurserna 7 och 8
            uppnår ett timantal Jjämförligt med kristendoms- kunskapens. Sistnämnda
            ämne har enligt propositionen sammanlagt 15 (för vissa elever
            14) veckotimmar; ämnet samhällskunskap kommer endast upp till
            8 veckotimmar. Detta förefaller oss vara en anmärkningsvärd dis-
            proportion. I nionde årskursen har på de teoretiska linjerna ämnet
            kristendomskun- skap föreslagits få en veckotimme, medan ämnet
            saknas på de praktiska lin- jerna. En veckotimmes undervisning
            i ämnet kristendomskunskap på vissa linjer finner vi meningslös.
            Att ämnet över huvud taget förekommer i avslut- ningsårskursen
            brukar försvaras med att man där kan ge en avslu- tande och sammanfattande
            framställning av de många årens kristendoms- studier. Det förefaller
            oss rimligare, att man i avslutningsårskursen söker skaffa sig
            en överblick över de olika livsåskådningarna och att man gör det
            samtidigt som man skaffar sig motsvarande överblick över de olika
            sam- hällsåskådningarna. Livsåskådningsfrågorna kan och får inte
            isoleras från samhällsfrågorna. De etiska problemen måste upptas
            till behandling både i livsåskådningarnas och i samhällsåskådningarnas
            belysning. Den livskun- skap, skolan skall ge, förtjänar en särskilt
            ingående behandling i avslut- ningsårskursen. Under dessa förhållanden
            synes det ändamålsenligt, att den veckotimme på vissa linjer,
            som reserverats för ämnet kristendomskunskap, överföres till ämnet
            samhällskunskap, som därigenom på de teoretiska lin- jerna får
            tre veckotimmar. I samband härmed bör på de praktiska linjerna
            ämnet samhällskunskap få en extra timme, tagen från de yrkesutbildande
            ämnena, så att timantalet för ämnet också på dessa linjer uppgår
            till tre. I anledning av ovanstående hemställs, att riksdagen
            ville uttala sig för att i grundskolans av- slutningsårskurs studiet
            av livs- och samhällsåskådnings-
          </p>
          <pb facs="riksdagen-motions-pdf/data/1962/mot_1962__ak__698/mot_1962__ak__698-002.pdf"/>
          <p>
            Motioner i Andra kammaren, nr 698 år 1962 11
          </p>
          <p>
            frågor förläggs till ämnet samhällskunskap, och att detta ämne
            i denna årskurs erhåller tre veckotimmar, av vilka på de teoretiska
            linjerna en veckotimme tas från ämnet kristendomskunskap, på de
            praktiska linjerna en vecko- timme tas från de yrkesutbildande
            ämnena.
          </p>
          <p>
            Stockholm i mars 1962
          </p>
          <p>
            Stig Alemyr
          </p>
          <p>
            Astrid Bergegren Sven Ekström Nancy Eriksson i Iggesund
          </p>
          <p>
            Per Edvin Sköld Elisabet Sjövall Viola Sandell
          </p>
        </div>
      </div>
    </body>
  </text>
</TEI>
