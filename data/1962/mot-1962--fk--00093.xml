<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__93/mot_1962__fk__93-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 93 år 1962 5
          </p>
          <p>
            Nr 93
          </p>
          <p>
            Av herr Sundin, angående kärnvapenfrågan. (Lika lydande med motion
            nr 128 i Andra kammaren)
          </p>
          <p>
            Ett kärnvapenkrig är ett fruktansvärt perspektiv, som väcker
            oro hos alla folk. Stormakterna, som är utrustade med kärnvapen,
            synes intensivt fortsätta strävandena att ytterligare utveckla
            dessa vapens förstörelseförmåga. Försöken att få till stånd en
            allmän överenskommelse om att kärnvapen inte skall komma till
            användning har hittills inte kunnat föras till positivt resultat.
            I ett par sammanhang har dock Förenta Nationernas generalförsamling
            gjort ut- talanden, som kan uppfattas som betydelsefulla steg
            på vägen till avskaffande av kärnvapen. Förenta Nationernas generalförsamling
            antog sålunda under sin session i höstas en resolution i kärnvapenfrågan,
            där det heter bl. a.:
          </p>
          <p>
            Generalförsamlingen
          </p>
          <p>
            1. uppmanar alla stater, särskilt de stater som för närvarande
            innehar kärn- vapen, att på allt sätt anstränga sig för att säkerställa
            slutförandet av en inter- nationell överenskommelse innehållande
            bestämmelser under vilka kärnvapen- makterna utfäster sig att
            inte lämna ifrån sig kontrollen över kärnvapen eller att förmedla
            den information som behövs för dessa vapens framställning till
            stater som ej innehar sådana vapen samt bestämmelser under vilka
            stater som ej innehar kärnvapen skulle utfästa sig att icke framställa
            eller på annat sätt förvärva kontroll över sådana vapen; 2. kräver
            att alla stater samarbetar för dessa målsättningar.
          </p>
          <p>
            I den samtidigt antagna resolutionen i fråga om den s.k. Undén-planen
            har generalförsamlingen uttalat sin övertygelse att alla åtgärder
            bör vidtagas som kan hindra kärnvapnens ytterligare spridning.
            I sammanhanget kan även erinras om att den amerikanske vetenskapsman-
            nen Linus Pauling den 16 februari 1961 till FN:s generalsekretariat
            överläm- nade en appell med syfte att hejda kärnvapnens spridning.
            Appellen stöddes av kända personer från 40 länder, bl. a. av ett
            30-tal professorer och docenter vid svenska universitet och högskolor.
            Framställning eller förvärv på annat sätt av kärnvapen för det
            svenska försvaret skulle inte stå i samklang med andemeningen
            med de ovannämnda FN-resolutionerna. Å andra sidan står det givetvis
            klart, att beslut i denna fråga inte kan fattas i nuvarande läge.
            Sveriges försvarskraft skulle givetvis öka genom atombeväpning.
            Man måste räkna med att den militärpolitiska utvecklingen i världen
            blir sådan att anskaffande av taktiskt atomvapen för
          </p>
          <pb facs="riksdagen-motions-pdf/data/1962/mot_1962__fk__93/mot_1962__fk__93-002.pdf"/>
          <p>
            6 Motioner i Första kammaren, nr 93 år 1962
          </p>
          <p>
            vårt försvar kan bli en nödvändighet. Denna fråga kan givetvis
            inte upptagas till definitivt avgörande förrän linjerna i den
            nu pågående militärpolitiska utvecklingen i världen klarnat. Även
            om det sålunda måste stå klart att vårt land kan tvingas att anskaffa
            kärnvapen, är det dock angeläget att strävandena målmedvetet inriktas
            på en sådan utveckling att kärnvapen icke skall behöva ifrågakomma.
            De intentioner som i detta avseende kännetecknar den svenska försvarspolitiken
            måste anses vara av stor betydelse för utvecklingen i andra länder
            som befinner sig i sam- ma läge som Sverige, liksom också över
            huvud taget för strävandena att få till stånd en överenskommelse
            om förbud mot kärnvapen. I 1957 års ÖB-utredning angavs anskaffningen
            av kärnvapen som den vikti- gaste åtgärden för att motverka en
            alltför kraftig minskning av försvarets effekt i förhållande till
            en angripare. I de riktlinjer för krigsmaktens utveck- ling som
            framlades i nämnda utredning förutsattes att kärnvapen bör till-
            föras vårt försvar. Den nya ÖB-utredning som för kort tid sedan
            framlagts har samma inriktning i frågan, nämligen att kärnvapen
            bör tillföras vårt försvar. Denna inställning, som sålunda synes
            ha ungefär samma förankring som tidi- gare, måste emellertid sägas
            ge en felaktig bild av den målsättning, som vi på grundval av
            de ovannämnda FN-resolutionerna i nuvarande läge måste ha för
            vår försvarspolitik. Det synes därför angeläget, att riksdagen
            genom ett uttalande understryker, att målsättningen för vår försvarspolitik
            i nämnda avseende skall vara att kärnvapen inte skall tillverkas
            eller på annat sätt förvärvas för vårt försvar. Med stöd av vad
            sålunda anförts hemställes, att riksdagen med beaktande av att
            den militärpolitiska ut- vecklingen kan nödvändiggöra kärnvapen
            för vårt försvar måtte uttala att som målsättning för försvarspolitiken
            dock skall gälla att framställning eller förvärv på annat sätt
            av kärnvapen för vårt försvar icke skall ske.
          </p>
          <p>
            Stockholm den 24 januari 1962 Sven E. Sundin
          </p>
        </div>
      </div>
    </body>
  </text>
</TEI>
