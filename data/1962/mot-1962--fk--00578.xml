<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__578/mot_1962__fk__578-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 578—582 Motioner i Första kammaren, nr 578 år 1962 1
          </p>
          <p>
            Nr 578
          </p>
          <p>
            Av fru Segerstedt Wiberg och herr Widén, i anledning av Kungl.
            Maj:ts proposition nr 54, angående reformering av den obligatoriska
            skolan m. m.
          </p>
          <p>
            (Lika lydande med motion nr 694 i Andra kammaren)
          </p>
          <p>
            Då den första folkskolestadgan utfärdades 1842 hade redan länge
            funnits folkskolor i Sverige. De hade tillkommit genom enskildas
            ansträngningar och hade huvudsakligen vuxit fram efter reformationen.
            = Dessa enskilda folkskolor kunde i längden inte tillfredsställa
            de stegrade kraven på kunskaper. Upplysningstiden förde med sig
            en önskan om allmän medborgerlig bildning. Man ville genom att
            ge hela folket upplysning göra det mera intresserat av allmänna
            angelägenheter. Man önskade dessutom skapa bättre förutsättningar
            för allmogen att deltaga i riksdagens arbete. När sedan stadgarna
            för den nya skolan utarbetades deltog i arbetet flera av våra
            förnämsta kulturpersonligheter. Den skola man byggde upp var visserligen
            enligt våra begrepp anspråkslös men den gav hela vårt folk till-
            gång till en undervisning som sedan kunnat vidgas och förbättras.
            Då vi nu står inför en ny genomgripande reform av vårt skolväsen
            sker detta för att obligatoriska skolan skall motsvara vår tids
            krav på en hela folkets under- visning. Inför reformen har föreslagits
            att man skall införa namnet grundskola. Man vill härigenom markera
            att skolformen är ny. Den omfattar hela skolväsendet och bygger
            på erfarenheter även från andra skolformer. Ge- nom att införa
            det nya namnet skall även uppnås att förväxlingar inte sker mellan
            den nya skolformen och den gamla under det tiotal år som dessa
            båda former kommer att finnas parallellt med varandra. Enligt
            vår mening är den nya skolan att betrakta som vår tids skolform.
            Vi har nu hunnit därhän att hela folket skall ha tillgång till
            samtliga skol- former. Skolan är inte i något avseende en angelägenhet
            som berör ett få- tal, skolan är folkets. Under dessa förhållanden
            förefaller det inte vara av behovet påkallat, eller av andra skäl
            önskvärt, att ge skolan ett nytt namn. Det föreslagna namnet ”grundskolan”
            betecknas också som glanslöst av skolberedningen. Vi finner att
            påpekandet är befogat. Vi vill därtill fram- hålla att beteckningen
            ”grundskola” är en olycklig ordbildning med tanke på dess uttalande
            i skilda dialekter. Det blir i dessa minst sagt glanslöst. Ett
            mycket stort antal representativa remissinstanser har uttalat
            sig för bibe- hållandet av namnet folkskola och mot införandet
            av beteckningen grund-
          </p>
          <p>
            Bihang till riksdagens protokoll 1962. 3 saml. Ny 578—582
          </p>
          <pb facs="riksdagen-motions-pdf/data/1962/mot_1962__fk__578/mot_1962__fk__578-002.pdf"/>
          <p>
            2 Motioner i Första kammaren, nr 578 år 1962
          </p>
          <p>
            skola. Flera av dessa påpekar att namnet folkskola har god klang
            och en mer än hundraårig tradition. De framhåller att den nya
            skolan blir en hela folkets skola, som ger en allmän medborgarundervisning.
            Några vänder sig mot namnet grundskola emedan detta ger intryck
            av något ofullbordat. Vi anser att dessa invändningar bör beaktas
            och att det skulle vara be- klagligt om den traditionsrika svenska
            folkskolan helt skulle försvinna. Under åberopande av dessa synpunkter
            anhåller vi, att riksdagen måtte vid behandlingen av Kungl. Maj:ts
            proposition nr 54 besluta att den nu föreslagna obligatori- ska
            skolan måtte benämnas folkskola.
          </p>
          <p>
            Stockholm den 16 mars 1962
          </p>
          <p>
            Ingrid Segerstedt Wiberg Martin Widén
          </p>
        </div>
      </div>
    </body>
  </text>
</TEI>
