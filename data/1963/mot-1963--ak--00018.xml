<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__18/mot_1963__ak__18-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 18 år 1963
          </p>
          <p>
            Nr 18
          </p>
          <p>
            Av herr Gustafsson i Borås m.fl. angående utformningen av brottsbalkens
            stadgande om djurplågeri, m. m.
          </p>
          <p>
            Riksdagen antog förra året det framlagda förslaget till ny brottsbalk.
            Den ger uttryck för vår tids samhällssyn och vår tids syn på de
            straffrätts- liga problemen och innebär att tendenser och värderingar
            som framträtt vid tidigare lagstiftning har fått ett samlat uttryck.
            Förslaget till brottsbalken har blivit ett av de största lagförslagen
            som riksdagen i modern tid haft att ta ställning till. I mängden
            av paragrafer i den nya lagen var det inte alltid så lätt att
            ägna tillbörlig uppmärksamhet åt alla detaljer. Justitieministern
            framhöll i sitt inledningsanförande till debatten i andra kammaren
            den 21 november att det kunde finnas vissa områden på vilka nya
            förändringar kunde bli aktuella och att frågan om ändringar i
            balken snart nog kunde uppkomma. Samma synpunkter framhölls av
            första lagutskottet i dess utlåtande. I anslutning till påpekandet
            att förbättringar i lagverket kan komma att visa sig behövliga
            redan i en nära framtid framlägges denna motion. Genom riksdagens
            beslut år 1962 om utformandet av 16 kap. 13 $ brotts- balken erhöll
            denna paragraf i stort sett samma lydelse som den tidigare straffbestämmelsen
            i 11 kap. 13 $ strafflagen. I sitt den 1 november 1938 avgivna
            betänkande med förslag rörande Djurskyddslagstiftning (SOU 1938:36)
            upptog utredningsmannen, dåva- rande revisionssekreteraren G.
            A. Bouveng, ett förslag till lydelse av straff- bestämmelsen i
            18 kap. 16 $ strafflagen, vilken föreslogs få följande inne- håll:
            Visar någon i behandling av djur uppenbar grymhet, genom misshandel,
            överansträngning, vanvård eller annorledes, straffes för djurplågeri
            med böter eller fängelse... I Kungl. Maj:ts proposition nr 43
            till riksdagen den 28 januari 1944 med förslag till lag om djurskydd
            m. m. har i förslaget till lag om ändrad ly- delse av 18 kap.
            16 $ strafflagen intagits en straffbestämmelse av följande lydelse:
            ”Den som, genom misshandel, överansträngning, vanvård eller an-
            norledes, utsätter djur för otillbörligt lidande, dömes för djurplågeri
            till böter eller fängelse.” Denna straffbestämmelse lagfästes
            vid 1944 års riks- dag genom lagbudet för djurplågeri i 18 kap.
            16 $, numera 11 kap. 13 $. I lagrådets utlåtande den 24 januari
            1944 över förslagen till lag om djurskydd samt till lag om ändrad
            lydelse av 18 kap. 16 $ strafflagen an- förde beträffande förslaget
            till lag om ändrad lydelse av ifrågavarande pa- ragraf i strafflagen
            justitieråden Alsén och Ericsson: ”Den ändrade utform-
          </p>
          <pb facs="riksdagen-motions-pdf/data/1963/mot_1963__ak__18/mot_1963__ak__18-002.pdf"/>
          <p>
            Motioner i Andra kammaren, nr 18 år 1963 9
          </p>
          <p>
            ningen av brottsbegreppet som föreslås i förevarande lagrum —
            därvid gärningen knutits mera till effekten, djurets lidande,
            än till det av gär- ningsmannen ådagalagda sinnelaget — har enligt
            remissprotokollet till- kommit i syfte att undanröja den starkt
            restriktiva prägel som ansetts nu utmärka lagrummet... Mot lagtexten
            kunde möjligen erinras, att ordet otillbörligt” rent språkligt
            icke skulle vara ägnat att utmärka graden av li- dandet, utan
            endast att lidandet eller rättare dess tillskyndande icke vore
            uppburet av något berättigat intresse; ordet borde sålunda anknyta
            till handlingen, icke till effekten.... Det torde emellertid vara
            oemotsägligt, att uttrycket ”otillbörligt lidande” till sin språkliga
            valör leder tanken på ett visst, högre mått av lidande, ett mått
            jämväl bestämt i förhållande till den intressekollision som föreligger,
            att uttrycket med andra ord, såsom departementschefen framhåller,
            utmärker att gärningen skall ha otvetydigt överskridit gränsen
            för det tillåtna...”
          </p>
          <p>
            Regeringsrådet Eklund anförde: ”Enligt min mening bör en jämkning
            ske i den föreslagna avfattningen av förevarande paragraf. Ordet
            ”otillbör- ligt” torde nämligen, rent språkligt sett, icke böra
            komma till användning för att, på sätt här synes vara avsett,
            utmärka graden av ett lidande. En närmare bestämning av ”lidande”
            torde för övrigt knappast vara nödig. Redan i detta ord såsom
            sådant lärer nämligen ligga att den smärta eller plågsamma behandling
            varom är fråga skall äga en sådan grad av intensitet och varaktighet
            att den som utan tillräckliga skäl utsätter djuret därför bör
            kunna drabbas av straff. Däremot synes det vara sakenligt att
            i lag- texten gives en antydan om att, på sätt anföres i remissprotokollet,
            vissa handlingar som förorsaka djur lidande äro påkallade av fullt
            legitima intressen. Detta torde lämpligen kunna ske genom att
            paragrafen så utfor- mas att den som genom misshandel, överansträngning,
            vanvård eller annor- ledes otillbörligen utsätter djur för lidande,
            dömes för djurplågeri till böter eller fängelse.”
          </p>
          <p>
            Hovrättspresidenten Mauritz Wijnbladh lämnar också i sitt den
            15 augus- ti 1961 avgivna betänkande Djurplågeri, Vetenskapliga
            djurförsök samt Djurskyddsordning (SOU 1961:45) en redogörelse
            för den handläggning av ärendet som här ovan berörts. Under rubriken
            ”Utredningsmannens förslag” refereras veterinärstyrelsens utlåtande
            över de av Sveriges djur- skyddsföreningars riksförbund under
            åren 1946 och 1947 till Kungl. Maj:t ingivna framställningarna
            om reformer bland annat även i detta hänse- ende, nämligen att
            enligt veterinärstyrelsens förmenande uttrycket ”otill- börligt”
            rent språkligt sett icke kunde användas för att, såsom dock torde
            ha avsetts, utmärka graden av ett lidande. För egen del håller
            utredningsmannen före, att judikaturen under den gångna tiden
            väl icke i och för sig ger anledning till en ändring i gällande
          </p>
          <pb facs="riksdagen-motions-pdf/data/1963/mot_1963__ak__18/mot_1963__ak__18-003.pdf"/>
          <p>
            10 Motioner i Andra kammaren, nr 18 år 1963
          </p>
          <p>
            bestämmelser. Emellertid lär, säger han fortsättningsvis, å andra
            sidan icke kunna förnekas, att avfattningen ger anledning till
            erinringar. Ut- trycket ”otillbörligt lidande” leder språkligt
            sett till antagande, att ordet ”otillbörligt” skall hänföras till
            den som utsättes för lidandet. Detta har uppenbarligen icke varit
            lagstiftarens mening. Begreppet otillbörlighet synes böra hänföras
            till den åtgärd som givit upphov till lidandet. Detta kan lämpligen
            i lagtexten uttryckas så att den som otillbörligen utsätter djur
            för lidande skall dömas för djurplågeri. I sitt förslag utformar
            utredningsmannen också paragrafen sålunda: ”Den som, genom misshandel,
            överansträngning, vanvård eller annorledes, otillbörligen utsätter
            djur för lidande dömes för djurplågeri...” Genom denna föreslagna
            straffbestämmelse har utredningsmannen in- rymt begreppet otillbörlighet
            i sådant sammanhang, att bestämmelsen torde utgöra en fördelaktig
            utformning av brottsbegreppet.
          </p>
          <p>
            I det den 1 november 1938 av Bouveng framlagda betänkandet hade
            även föreslagits, att om gärningsmannen av ett brott mot djurplågeriparagrafen
            kan antagas vara för framtiden uppenbart olämplig att handhava
            djur, skulle domstol kunna meddela honom förbud för viss tid,
            minst ett och högst fem år, eller för alltid att äga, sköta, köra,
            slakta eller eljest syssla med djur. Detta förslag medtogs icke
            i Kungl. Maj:ts proposition nr 43 till riksdagen 1944. Hovrättspresidenten
            Wijnbladh anför i sitt ovan omnämnda betänkande den 15 augusti
            1961 (SOU 1961:45): ”Det är å andra sidan, förefaller det, otillfredsställande
            att den som, måhända upprepade gånger, fällts för djurplågeri
            och därigenom visat sig oemottaglig för straffet skall lämnas
            i okvald möjlighet att obegränsat fortsätta med sitt lagstridiga
            handlings- sätt, när möjlighet dock finnes att i praktiken om
            icke helt förhindra så dock väsentligt beskära hans möjligheter
            till fortsatt brottslighet. Att ett ingri- pande i detta fall
            skulle framstå såsom mera vittgående än vad fallet är med indragning
            av körkort för en yrkeschaufför är svårt att inse.” — Ut- redningsmannen
            föreslår också en ny $ 14 i 11 kap. strafflagen av följande lydelse:
            ”Begår någon gärning som i 13 $ sägs, må domstolen, om skäl därtill
            äro, meddela honom förbud för viss tid, minst ett och högst fem
            år, eller för alltid att sköta, köra, slakta eller eljest syssla
            med djur. Överträder någon honom meddelat förbud som nu är sagt,
            straffes med böter eller fängelse i högst sex månader.” Här har
            utredningsmannen frångått det av Bouveng framlagda förslaget att
            domstolen skulle kunna meddela förbud att ”äga” djur. Med stöd
            av vad här anförts får vi föreslå, att riksdagen måtte hemställa
            hos Kungl. Maj:t om en översyn av 16 kap. 13 $ Brottsbalken som
            föreslås få följande
          </p>
          <pb facs="riksdagen-motions-pdf/data/1963/mot_1963__ak__18/mot_1963__ak__18-004.pdf"/>
          <p>
            Motioner i Andra kammaren, nr 18—20 år 1963 11
          </p>
          <p>
            innehåll: ”Om någon genom misshandel, överansträngning, vanvård
            eller annorledes otillbörligen utsätter djur för lidande, dömes
            för djurplågeri till böter eller fängelse i högst två år”, samt
          </p>
          <p>
            att en en ny paragraf införes i kapitlet av följande ly- delse:
            ”Begår någon gärning som i 13 $ sägs, må domstolen, om skäl därtill
            äro, meddela honom förbud för viss tid, minst ett år och högst
            fem år, eller för alltid att sköta, köra, slakta eller eljest
            syssla med djur.
          </p>
          <p>
            Överträder någon honom meddelat förbud som nu är sagt, straffes
            med böter eller fängelse i högst sex månader.”
          </p>
          <p>
            Stockholm den 15 januari 1963 Axel Gustafsson
          </p>
          <p>
            i Borås
          </p>
          <p>
            Aug. Spångberg Robert Johansson Carl Eric Hedin
          </p>
          <p>
            Nr 19
          </p>
          <p>
            Av herr Carlstein m.fl. om förbättrat efterlevandeskydd för värnpliktiga.
          </p>
          <p>
            (Lika lydande med motion nr 20 i Första kammaren) Stockholm den
            15 januari 1963
          </p>
          <p>
            Rune Carlstein Erik Hammarsten Torsten Fredriksson
          </p>
          <p>
            Nr 20
          </p>
          <p>
            Av fru Ekendahl m. fl. om utredning angående en generell för-
            kortning av arbetstiden.
          </p>
          <p>
            (Lika lydande med motion nr 18 i Första kammaren)
          </p>
          <p>
            Stockholm den 14 januari 1963 Sigrid Ekendahl
          </p>
          <p>
            Hans Hagnell Gunnar Carlsson Valter Kristenson
          </p>
        </div>
      </div>
    </body>
  </text>
</TEI>
