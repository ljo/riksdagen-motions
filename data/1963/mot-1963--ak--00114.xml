<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__114/mot_1963__ak__114-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 114 år 1963 7
          </p>
          <p>
            Nr 114
          </p>
          <p>
            Av herr Holmberg m. fl., om slopande av kyrkofullmäkltigeinsti-
            tutionen.
          </p>
          <p>
            (Lika lydande med motion nr 97 i Första kammaren)
          </p>
          <p>
            Det har visat sig att allmänheten inte har nämnvärt intresse
            för kyrko- fullmäktigevalen. Medan 80—90 procent av de röstberättigade
            deltar i andra offentliga val, är det i kyrkofullmäktigevalen
            vanligen under 20 procent. Så är det även i stora samhällen med
            bekväma anordningar för röstningen. I det senaste kyrkofullmäktigevalet
            deltog sålunda i Stockholm 14 procent av de röstberättigade, i
            Göteborg 10 och i Malmö 8. Man har anledning tro att det ringa
            valdeltagandet är ett uttryck för den uppfattningen, att det inte
            behövs någon särskild fullmäktigeförsam- ling för behandlingen
            av kyrkliga frågor. Det är ju också tydligt att det medför stora
            olägenheter att ha beslutanderätten inom varje primärkom- mun
            uppdelad på två var för sig suveräna församlingar. Det hjälper
            näm- ligen inte hur goda argument som andrages för att ge skolbygge,
            barndag- hem eller tandklinik förtursrätt framför ett kyrkbygge,
            så kan kyrkofull- mäktige trotsa en förhärskande folkmening och
            uttaxera skatt även för mindre angelägna behov. Det har förekommit
            många exempel på denna art av bristfällig kommunal planering under
            de senaste årens kampanjer från prästerligt håll för att få till
            stånd hundratals s. k. småkyrkor. Ofta har sådana byggnader uppförts
            i omedelbar närhet av andra kyrkor med god tillgång på platser.
            I sådana fall handlar det alltså om slöseri med skattemedel. Med
            säkerhet skulle den sammanlagda förvaltningskostnaden också kun-
            na nedbringas avsevärt om kyrkofullmäktiges uppgifter överfördes
            på stads- och kommunalfullmäktige. En annan fördel av detta arrangemang
            vore att man i tid skulle göra slut på planerna att få till stånd
            kyrkliga landsting med beskattningsrätt. På initiativ av statskyrkoprästerna
            har det redan organiserats en form av stiftsting som finansieras
            genom kommunala anslag — alltså även nu med skattemedel — men
            initiativtagarna har uttryckligen sagt att deras mål är en ny
            kommunal institution med beskattningsrätt. Alla former av särskild
            uttaxering för kyrkliga ändamål strider mot demokratiskt betraktelsesätt
            och är särskilt orättvist mot frikyrkliga församlingar som med
            egna medel bekostar sin verksamhet men därtill tvingas att betala
            skatt till statskyrkor och stiftsting. Bäst skulle alla dessa
            missförhållanden rättas till om det skedde en total åtskillnad
            mellan stat och kyrka. Men oberoende av hur
          </p>
          <pb facs="riksdagen-motions-pdf/data/1963/mot_1963__ak__114/mot_1963__ak__114-002.pdf"/>
          <p>
            8 Motioner i Andra kammaren, nr 114 år 1963:
          </p>
          <p>
            det blir med den pågående utredningen härom bör omedelbara förbättringar
            vidtagas även inom ramen för nuvarande statskyrkosystem. Under
            åberopande av vad sålunda anförts föreslår undertecknade, att
            riksdagen måtte besluta att i skrivelse till Kungl. Maj:t hemställa
            om sådant förslag snarast, att kyrkofull- mäktigeinstitutionen
            kommer att slopas och dess uppgifter i stället överförs till stads-
            och kommunalfullmäktige.
          </p>
          <p>
            Stockholm i januari 1963
          </p>
          <p>
            Helmer Holmberg H. Hagberg Gunvor Ryding Henning Nilsson
          </p>
        </div>
      </div>
    </body>
  </text>
</TEI>
