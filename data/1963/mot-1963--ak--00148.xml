<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__148/mot_1963__ak__148-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 148 år 1963
          </p>
          <p>
            Nr 148
          </p>
          <p>
            Av herr Svenungsson m. fl., om anslag till avlönande av en finskspråkig
            präst i Sundsvall.
          </p>
          <p>
            (Lika lydande med motion nr 125 i Första kammaren)
          </p>
          <p>
            I Sverige är för närvarande betydligt flera än 100 000 finnar
            bosatta. Genom deras inflyttning hit har vårt näringsliv tillförts
            värdefull arbets- kraft. En stor del av dem talar och förstår
            dock inte alls eller blott dåligt svenska språket. Centralförbundet
            för finska föreningar i Sverige upp- skattar sålunda till 90 2
            den andel av efter kriget inflyttade finnar som inte behärskar
            svenska eller i varje fall har så ringa kunskaper i språket, att
            de inte kan tillgodogöra sig t. ex. en svenskspråkig gudstjänst
            eller föreläsning eller klara en svensk text. Härigenom vållas
            givetvis svårig- heter av olika slag. En av dessa gäller den själavårdande
            och kurativa verksamheten. Finska präster — avlönade av Finlands
            kyrka — finns placerade i resp. Göteborg och Västerås, och de
            kan genom resor hålla kontakt med finnarna i södra och mellersta
            Sverige men saknar möj- lighet att verka inom de sex nordligaste
            länen. Det må framhållas, att dessa präster utöver själavårdande
            verksamhet också har att biträda i sociala frågor och i mån av
            tid söka tillfredsställa det kulturella bild- ningsbehov som finns
            hos de inom området befintliga finnarna. Det vore föga rimligt
            att kräva att kyrkan i Finland skulle avlöna ytterligare någon
            eller några präster för tjänstgöring i Sverige, eftersom de här
            arbetsverksamma finnarna betalar skatt i vårt land. Den dei av
            kyrkoskatten som går till själavårdande och kurativ verksamhet
            kom- mer inte i någon form de finnar till godo vilka ej alls eller
            dåligt talar och förstår svenska språket. Detta drabbar framför
            allt finnarna i de sex nordligaste länen, eftersom ingen finsk
            präst är verksam där och eftersom ett förhållandevis stort antal
            av dessa finnar inflyttat dit från rent finskspråkiga bygder i
            norra Finland. Med hänsyn härtill synes det vara skäligt att med
            svenska skattemedel avlöna en finskspråkig präst med placering
            i Norrland. På finskt kyrkligt håll har man understrukit, att
            det finns ett starkt behov hos många finnar i Sverige att få rådgöra
            med en finsk präst. Finska kyrkans diakonstyrelse har ställt sig
            positiv till anställningen av en finsk präst i norra Sverige.
            Ärkebiskop Hultgren och alla biskopar i vårt land har stött önskemålet.
          </p>
          <pb facs="riksdagen-motions-pdf/data/1963/mot_1963__ak__148/mot_1963__ak__148-002.pdf"/>
          <p>
            Motioner i Andra kammaren, nr 148 år 1963 11
          </p>
          <p>
            Av de hos utlänningskommissionen den 1 oktober 1962 arbetsanmälda
            finnarna var ungefär 60 7 att finna inom Kopparbergs, Gävleborgs
            och Västernorrlands län. Dessa siffror ger vid handen, att det
            kunde vara lämpligt att placera en för de norra delarna av vårt
            land avsedd finsk präst i Gävle eller Sundsvall, vilket också
            från finsk sida förordats. Även i Norrbottens län finns visserligen
            ett betydande antal finnar, men å andra sidan är flera svenska
            präster därstädes finsktalande. För vår del förordar vi Sundsvall.
            Från sin förläggningsort skulle sedan denne präst under olika
            delar av året företaga resor runt om i de sex nord- ligaste länen.
            Möjligheter synes föreligga att erhålla medel för täckande av
            reseomkostnaderna från kulturfonden för Sverige och Finland. För
            avlöning av en sådan befattningshavare beräknas 25 000 kr. bli
            erforderliga. Med hänvisning till vad ovan anförts hemställer
            vi, att riksdagen måtte till Bidrag till avlönande av finsk- språkig
            präst i Sundsvall anvisa ett anslag av 25 000 kronor.
          </p>
          <p>
            Stockholm den 23 januari 1963 David Svenungsson
          </p>
          <p>
            Märta Boman Erik Larsson Ragnar Lassinantti
          </p>
          <p>
            Carl Eric Hedin John R. Anderson Åke Zetterberg
          </p>
        </div>
      </div>
    </body>
  </text>
</TEI>
