<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__285/mot_1963__ak__285-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 285 år 1963 11
          </p>
          <p>
            Nr 285
          </p>
          <p>
            Av herr Darlin m. fl., om förbättring av postförbindelserna i
            gles- bygderna.
          </p>
          <p>
            (Lika lydande med motion nr 244 i Första kammaren)
          </p>
          <p>
            I vårt land finns områden där kommunikationsmöjligheterna inte
            mot- svarar den moderna tidens krav. Här skall endast ett av dessa
            ofullkomliga kommunikationsområden, där förbättringar bör göras,
            behandlas, nämligen postförbindelserna i glesbygderna. Vi är helt
            medvetna om att postverket till viss del måste låta ekonomiska
            skäl vara avgörande för postförbindelsernas utsträckning och täthet.
            Det synes dock som om de ekonomiska skälen ibland tillmätes en
            högre angelägenhetsgrad än strävan efter att ge medborgarna bästa
            möjliga service. I skärgården finns exempelvis ett stort antal
            öar, som brottas med sina kommunikationsproblem och där befolkningen
            anser sig ha en sämre post- gång än som vore nödvändigt om större
            hänsyn togs till glesbygdernas behov. Även i inlandets glesbygder
            återfinnes samma irritation i det här avseendet. Det måste också
            förefalla här berörda människor egendomligt, att de, sam- tidigt
            med att åtgärder mot avfolkningen i vissa bygder diskuteras av
            offent- liga myndigheter och i den allmänna debatten, blir föremål
            för vad de anser vara en försämrad service. Enligt vår mening
            är angelägenheten att hejda avfolkningen så stor, att de åtgärder
            som kan antas motverka den också bör komma till utförande. En
            förbättring i postkommunikationerna synes därvid böra inta en
            fram- skjuten plats. Strävandena att ge befolkningen inom glesbygderna
            — bl. a. öar och fjällmarker — en så god postgång som möjligt
            bör därför inte få stå tillbaka för ekonomiska skäl i andra fall
            än då dessa är särskilt starka. Med stöd av ovanstående hemställes,
            att riksdagen måtte i skrivelse till Kungl. Maj:t hemställa om
            att Kungl. Maj:t måtte vidtaga åtgärder i syfte att för- bättra
            postförbindelserna i glesbygderna, inte minst i skär- gården.
          </p>
          <p>
            Stockholm den 24 januari 1963
          </p>
          <p>
            Gösta Darlin Jöns Nilsson Hans Nordgren
          </p>
          <p>
            i Bästekille
          </p>
        </div>
      </div>
    </body>
  </text>
</TEI>
