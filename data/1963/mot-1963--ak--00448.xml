<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__448/mot_1963__ak__448-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 448 år 1963
          </p>
          <p>
            Nr 448
          </p>
          <p>
            Av herr Spångberg, angående behandlingen av samvetsömma värn-
            pliktiga.
          </p>
          <p>
            Grundlagen föreskriver att Konungen — myndigheterna — ingens
            samvete får tvinga eller tvinga låta. Men enligt lagbestämmelserna
            rörande vapenfria värnpliktiga dömes årligen ett antal personer
            till fängelse, emedan de på grund av samvetsbetänkligheter icke
            kan förmås utföra någon tjänst under militär regi. Värnpliktiga,
            som hyser samvetsbetänkligheter mot att lära sig bruka vapen i
            avsikt att kunna döda medmänniskor, kan efter prövning tilldelas
            vapenfri värnplikt. Men emedan den militära organisationens yttersta
            mål alltid måste förutsätta möjlighet att döda människor finns
            det personer som inte alls låter sig utnyttjas i denna tjänst.
            Livet måste enligt deras niening hållas i helgd, varför de inte
            kan deltaga i en verksamhet som har dödande som en tillåten och
            viktig princip. Samvetsömma som blir tilldelade vapenfri värnpliktstjänst
            får kraftigt inpräntat att de är i militär tjänst, att de fullgör
            värnplikt och att de lyder under krigslagarna. De kan sålunda
            inte få någon känsla av att de utför civilt från militärorganisationen
            fristående arbete. Den som vägrar dömes till fängelse. Under hela
            värnpliktsåldern — ca 30 år — kan han utsättas för trakasserier
            med omväxlande inkallelser och fängelse. Fängelserna i vårt land
            torde årligen hysa ett hundratal fredsfångar. Enligt uppgifter
            som konstitutionsutskottet erhöll år 1959 är det ytterst få samvetsömma
            värn- pliktsvägrare som genom fängelsestraff påverkas så att de
            lämnar sina samvetsbetänkligheter. Det lär röra sig om ca en procent.
            Behandlingen av de samvetsömma värnpliktsvägrarna strider mot
            grund- lagens föreskrifter och utvisar ett förakt för den enskilda
            människans sam- vetsproblem som i övrigt torde anses ovärdigt
            vårt samhälle och rätts- väsen. En utredning av dessa frågor skulle
            ha möjlighet att framkomma med förslag till lämpligare lagstiftning
            på detta område. Med stöd av vad här anförts hemställes, att riksdagen
            måtte besluta att i skrivelse till regeringen anhålla om utredning
            av frågan om åstadkommande av lämpligare behandling av personer
            som på grund av sam- vetsbetänkligheter vägrar utföra tjänst som
            vapenfria värn- pliktiga eller inom civilförsvaret. Stockholm
            den 25 januari 1963
          </p>
          <p>
            Aug. Spångberg
          </p>
        </div>
      </div>
    </body>
  </text>
</TEI>
