<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__482/mot_1963__ak__482-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 482 år 1963
          </p>
          <p>
            Nr 482
          </p>
          <p>
            Av herr Helén m. fl., om inrättande vid karolinska institutet
            av en personlig professur för professorn Giuseppe Bertani.
          </p>
          <p>
            (Lika lydande med motion nr 478 i Första kammaren)
          </p>
          <p>
            Bland karolinska institutets petita för budgetåret 1963/64 ställdes,
            såvitt avser avlöningsanslaget, i främsta rummet en personlig
            professur i mikrobiologisk genetik för professorn vid University
            of Southern Cali- fornia School of Medicine, doktorn Giuseppe
            Bertani. Beträffande den mikrobiologiska genetikens läge i Sverige
            framhöll institutets lärar- kollegium i sin petitaskrivelse att
            detta ämne vore föga utvecklat i vårt land och att det förelåge
            ett stort behov för utbildning av svenska fors- kare inom denna
            synnerligen aktuella gren av den moderna biologien. Efter framställning
            i januari 1959 till vederbörande svenska forsknings- råd om anslag
            i syfte att inbjuda någon av de framstående amerikanska bakteriegenetikerna
            att under ett års tid arbeta vid karolinska institutets bakteriologiska
            institution, meddela forskningsundervisning och ge en föreläsnings-
            och laborationskurs i bakteriologi beviljades av medicinska forskningsrådet,
            naturvetenskapliga forskningsrådet och Riksföreningen mot cancer
            gemensamt ett anslag för ändamålet av 100000 kronor. Anslaget
            skulle disponeras med 40 000 kronor till gästforskarens avlö-
            ning, 10000 kronor till resekostnader och återstoden för avlöning
            av ett laboratoriebiträde och ett ekonomibiträde samt till materielkostna-
            der. I december 1959 erhölls definitivt svar från professor Bertani
            angå- ende antagande av ifrågavarande anbud. Bertani, som är född
            i Italien år 1923, emigrerade år 1948 till USA och är numera amerikansk
            med- borgare. Han anses enligt vad lärarkollegiet uppgivit som
            en av de absolut ledande forskarna inom sitt område. Bertani började
            sin verk- samhet vid karolinska institutets bakteriologiska institution
            i september 1960. Vid förfrågan har Bertani ställt sig positiv
            till tanken på en mera permanent tjänst i Sverige om betryggande
            arbetsmöjligheter skapades för honom. Arbetsplats har erbjudits
            i Wallenbergsstiftelsens jubileums- laboratorium. Forskningsanslag
            finnes tillgängliga från de svenska forskningsråden och Riksföreningen
            mot cancer samt från USA. För att stabilisera Bertanis verksamhet
            i Sverige under tiden den 1 juli 1961
          </p>
          <pb facs="riksdagen-motions-pdf/data/1963/mot_1963__ak__482/mot_1963__ak__482-002.pdf"/>
          <p>
            Motioner i Andra kammaren, nr 482 år 1963 15
          </p>
          <p>
            —den 30 juni 1964 har syskonen Wesséns stiftelse beviljat anslag
            mot- svarande professorslön för Bertani. Lärarkollegiet har funnit
            det utomordentligt angeläget att knyta Ber- tani till institutet
            i egenskap av fast anställd forskarprofessor och i sådant syfte
            framlagt förslag om en personlig professur för honom. Kollegiets
            motivering återfinnes å s. A 18—22 i institutets petitafram- ställning
            och utvecklades i fjolårets petitaskrivelse s. 36—40 jämte därtill
            hörande Bilaga 9. Förslag om inrättande av en personlig professur
            för Bertani under- ställdes motionsvägen 1962 års riksdag. Statsutskottet
            uttalade i sitt av riksdagen godkända utlåtande (1962: 102, s.
            33), att då Bertanis bety- delsefulla verksamhet i vårt land vore
            tryggad för ett par budgetår framåt torde enligt utskottets mening
            prövningen av frågan om en personlig professur för honom vid karolinska
            institutet ännu kunna något anstå och lämpligen upptagas till
            behandling i samband med institutets anslagsäskanden för budgetåret
            1963/64. Universitetskanslern erinrade i sin underdåniga framställning
            den 7 september 1962 angående anslag till karolinska institutet
            om att rektors- ämbetet vid Stockholms universitet genom sakkunniga
            undersökt frågan om viss tjänstgöringsskyldighet för Bertani jämväl
            vid universitetet. Med hänvisning till de sakkunnigas uttalanden
            föreslog rektorsämbetet 1961 att, om professuren inrättades, dess
            innehavare skulle vara skyldig att vid universitetet inom sitt
            specialområde meddela handledning av studerande i mikrobiologi
            för licentiatexamen samt för tre och fyra betyg i lägre examina
            ävensom att efter förordnande i varje särskilt fall förrätta examination
            för nämnda examina och betyg. Kanslern framhöll att han vidhåller
            den mening, varåt han i fjol gav uttryck, nämligen att mycket
            starka skäl talar för ett tillmötesgående av kollegiets fram-
            ställning om en personlig professur för Bertani, att han biträder
            lärar- kollegiets framställning om att förslag måtte föreläggas
            1963 års riksdag om inrättande från och med den 1 juli 1964 av
            den begärda personliga professuren för Bertani samt att han alltjämt
            finner anknytning av Bertanis verksamhet till Stockholms universitet
            på sätt universitetets rektorsämbete 1961 föreslog betydelsefull
            och av stort värde. Kanslerns sålunda framlagda förslag har icke
            föranlett förslag i årets statsverksproposition. Vad lärarkollegiet
            anfört i detta ärende anser vi, särskilt vid beak- tande jämväl
            av de förbättrade möjligheter till undervisning i mikro- biologi
            vid Stockholms universitet som inrättande av den föreslagna professuren
            skulle medföra, innefatta synnerligen starka motiv för ett bifall
            till äskandet. Med hänvisning till vad här ovan anförts och under
            åberopande av
          </p>
          <pb facs="riksdagen-motions-pdf/data/1963/mot_1963__ak__482/mot_1963__ak__482-003.pdf"/>
          <p>
            16 Motioner i Andra kammaren, nr 482 år 1963
          </p>
          <p>
            statsutskottets av riksdagen godkända utlåtande (1962:102, sid.
            33) får vi därför hemställa,
          </p>
          <p>
            att riksdagen måtte besluta om inrättande från och med budgetåret
            1964/65 vid karolinska medio-kirurgiska institutet av en för professorn
            vid University of Southern California School of Medicine, doktorn
            Giuseppe Bertani, personlig professorstjänst i mikrobiologisk
            genetik.
          </p>
          <p>
            Stockholm i januari 1963 Gunnar Helén Erik Grebäck Emil Elmwall
          </p>
          <p>
            David Svenungsson Sigrid Ekendahl
          </p>
          <p>
            Eklunds &amp; Vasatryck, Sthlm 1963
          </p>
        </div>
      </div>
    </body>
  </text>
</TEI>
