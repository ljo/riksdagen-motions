<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__520/mot_1963__ak__520-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            -J
          </p>
          <p>
            Motioner i Andra kammaren, nr 520 år 1963
          </p>
          <p>
            Nr 520
          </p>
          <p>
            Av fröken Elmén m. fl., om ökat rättsskydd för den enskilde i
            skatteärenden.
          </p>
          <p>
            (Lika lydande med motion nr 438 i Första kammaren)
          </p>
          <p>
            Frågan om ökat rättsskydd för den enskilde i skatteärenden har
            under en följd av år aktualiserats, bl.a. genom framstöt från
            vårt håll. I motioner vid 1950 års riksdag begärde vi åtgärder
            för större effektivitet i taxeringsnämnder- nas förfarande och
            ökade garantier för bevakande av den enskildes rätt. I anled-
            ning av dessa motioner företogs utredning av 1950 års skattesakkunniga.
            Utred- ningen ledde till omfattande reformer på taxeringsorganisationens
            område, bl. a. för effektivisering av taxeringsarbetet och för
            motverkande av skattefusket. Det andra principiella önskemålet
            i den nämnda år 1950 väckta motionen, nämligen att ge ökade garantier
            för den enskildes rätt i taxeringsförfarandet, har ännu inte på
            ett tillfredsställande sätt blivit tillgodosett. I motionerna
            I: 516 och II: 628 vid 1962 års riksdag framfördes från vårt håll
            önskemål om att den enskildes rättsställning framför allt vid
            taxeringsarbetet i första instans skulle stärkas. Vi begärde utredning
            i detta syfte. Som möjliga lösningar av denna fråga anförde vi,
            att taxeringsnämnden borde kunna utse en ledamot med särskild
            uppgift att bevaka deklarantens rätt vid den förberedande granskning,
            som företages genom taxeringsnämndens ordförande och kronoombudet,
            samt att ett särskilt ombud skulle kunna knytas till länsstyrelserna
            för att där bevaka den enskildes rätt. I motionen påpekades vidare
            betydelsen av för- bättrade kommunikationer mellan taxeringsnämnderna
            och de skattskyldiga samt av en förbättrad rådgivnings- och upplysningsverksamhet
            beträffande skattedeklareringen från taxeringsmyndigheternas sida
            gentemot dessa. Motio- nen avslogs av riksdagsmajoriteten, bl.a.
            med hänvisning till att pågående ut- redningsarbete borde avvaktas
            innan beslut fattades om en utredning av nämnd art. Riksdagens
            revisorer har i berättelsen för år 1962 anfört en stark kritik
            av nuvarande förhållanden inom taxeringsnämnderna. Revisorerna
            uttalar å s. 163— 164 i berättelsen bl. a. följande: Den gjorda
            undersökningen ger (även) vid handen, att antalet sammanträden
            per nämnd med hänsyn till antalet deklaranter måste anses mycket
            lågt, vilket
          </p>
          <p>
            också är ett belägg för att nämndledamöterna i många fall endast
            i ringa mån deltager i taxeringsarbetet. Anledningen till att
            detta trots nu anmärkta för-
          </p>
          <pb facs="riksdagen-motions-pdf/data/1963/mot_1963__ak__520/mot_1963__ak__520-002.pdf"/>
          <p>
            8 Motioner i Andra kammaren, nr 520 år 1963
          </p>
          <p>
            hållanden i regel kan avslutas inom förutsatt tid är, som ovan
            antytts, att taxeringsnämndsordförandena själva i stor utsträckning
            bedriver arbetet och även i praktiken beslutar utan medverkan
            av nämnden. Även om en sådan ord- ning icke torde kunna undvikas
            och ej heller i och för sig kan ge anledning till erinran när
            fråga är om t. ex. rena löntagardeklarationer, står den otvivelaktigt
            ej i överensstämmelse med taxeringsförordningens föreskrifter,
            som innebär att besluten — utom i vissa undantagsfall — skall
            fattas av nämnden. Det må för övrigt erinras om att förordningen
            innehåller regler om nämndens beslutförhet. Den nuvarande ordningen
            för taxeringsarbetet i första instans kan enligt revi- sorernas
            mening icke sägas tillgodose de principer som ligger till grund
            för taxe- ringsförordningen — stärkt rättsskydd för den enskilde
            och skärpt kontroll över svårkontrollerade skattskyldiga — och
            synes från principiella synpunkter icke tillfredsställande. Det
            föreligger sålunda en alltför stor skillnad mellan det för- farande
            taxeringsförordningen förutsätter och det i verkligheten tillämpade.
            Det bör emellertid framhållas att det knappast torde vara möjligt
            att iakttaga de i taxeringsförordningen angivna formerna. Om man
            strängt följde bestämmelserna skulle detta bl. a. medföra att
            nämnderna finge sammanträda i långt större ut- sträckning än vad
            nu är fallet, vilket skulle bli i viss mån betungande för bl.
            a. ordförandena. Redan nu föreligger stora svårigheter att rekrytera
            ordförande, och en ytterligare belastning av dessa skulle otvivelaktigt
            öka svårigheterna.
          </p>
          <p>
            Den anförda kritiken ger ytterligare stöd åt vår uppfattning
            att utredning behöver ske om olika vägar för stärkande av den
            enskildes rättssäkerhet i taxe- ringsförfarandet. Vi upprepar
            därför vårt yrkande från i fjol. Under hänvisning till det ovan
            anförda hemställer vi, att riksdagen måtte i skrivelse till Kungl.
            Maj:t begära ut- redning och förslag till riksdagen om lämpliga
            vägar att stärka den enskildes rättssäkerhet i taxeringsförfarandet.
          </p>
          <p>
            Stockholm den 26 januari 1963
          </p>
          <p>
            Brita Elmén Ingrid Gärde Widemar Ewmar Rimmerfors
          </p>
        </div>
      </div>
    </body>
  </text>
</TEI>
