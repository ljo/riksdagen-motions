<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__523/mot_1963__ak__523-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 523 år 1963
          </p>
          <p>
            Nr 523
          </p>
          <p>
            Av herr Gustafsson i Borås m. fl., om befrielse från arvsskatt
            för stiftelse och sammanslutning som är befriad från gåvo- skatt.
          </p>
          <p>
            Kungl. förordningen den 6 juni 1941 om arvsskatt och gåvoskatt
            innehåller i sin 3 $ bestämmelser angående vissa juridiska personer,
            som är befriade från erläggande av arvsskatt. Motsvarande bestämmelse
            om befrielse från gåvoskatt ges i förordningens 38 $. Enligt sistnämnda
            paragraf är de skattefria subjekten långt flera i fråga om gåvoskatt
            än de som enligt 3 $ är befriade från arvsskatt. Medan från gåvoskatt
            befriats bl. a. alla slag av stiftelser och sammanslutningar,
            som har till huvudsakligt syfte att »främja religiösa, välgörande,
            sociala, poli- tiska, konstnärliga, idrottsliga eller andra därmed
            jämförliga kulturella eller eljest allmännyttiga ändamål», medges
            frihet från arvsskatt endast för, förutom staten, sådana stiftelser
            eller sammanslutningar, som huvudsakligen avser att främja allmännyttiga
            ändamål av fyra olika kategorier: a. rikets försvar, b. barns
            eller ungdoms vård och fostran eller utbildning, c. vård av sådana
            åldersstigna, sjuka och lytta, som kan betecknas såsom behövande,
            samt d. vetenskaplig undervisning eller forskning.
          </p>
          <p>
            Restriktiviteten i fråga om skattefria subjekt enligt 3 $ bör
            ses mot bak- grunden av att äldre lagstiftning intog en än mer
            restriktiv ståndpunkt. Enligt kungl. förordningen 1914 var sålunda
            endast Kronan befriad från erläggande av arvsskatt. När kretsen
            år 1941 vidgades, var man, enligt vad förarbetena ut- visar, fortfarande
            angelägen om att medge skattefrihet endast i sådana fall, där
            det testamentariska förvärvet kunde anses tjäna ändamål av sådan
            höggradig allmännytta, »att man icke behöver räkna med att ändamål,
            som lämnas utanför skattefriheten, skola anses tillbakasatta».
            Man ville sålunda medge skattefrihet endast för sådana ändamål,
            vilka i fråga om höggradig allmännytta måste anses äga »obestridligt
            företräde framför andra». Vidare ville man ha garantier för att
            det testamentariska skattefria förvärvet skulle komma att användas
            uteslutande för det avsedda ändamålet. Ett studium av rättsfallen
            på området utvisar, att domstolarna vid tillämp- ningen av 3 $
            haft att göra en lång rad av besvärliga gränsfallsbedömningar.
            Man kan i rättsfallen skönja en viss tendens till vilja att inte
            tillämpa bestäm-
          </p>
          <pb facs="riksdagen-motions-pdf/data/1963/mot_1963__ak__523/mot_1963__ak__523-002.pdf"/>
          <p>
            Motioner i Andra kammaren, nr 523 år 1963 13
          </p>
          <p>
            melserna alltför restriktivt. Å andra sidan framgår det tydligt,
            att domstolarna i åtskilliga fall genom lagtextens strikta utformning
            känt sig förhindrade att medge skattefrihet även för ändamål,
            där skattebefrielse framstår som naturlig. För det allmänna rättsmedvetandet
            är det säkerligen i vart fall chockerande, att skattefrihet icke
            kan medgivas vid testamentariskt förordnande till exempelvis sådana
            organisationer som De Blindas Förening, Stockholms Blindförening,
            För- eningen för bistånd åt lytta och vanföra i Stockholm. Över
            huvud taget vill det synas som om de tänkesätt, vilka legat till
            grund för utformningen av 3 $, har mycket ringa anknytning till
            det sätt, på vilket hithörande frågor numera bedömes, inte blott
            hos den breda allmänheten utan även inom regering och riksdag.
            Numera bedömer man ju frågor av hithörande slag i främsta rummet
            ur synpunkten att finna en riktig avvägning mellan å ena sidan
            sådana allmännyttiga ändamål, vilka med fördel kan anförtros åt
            stat och kommun ensamma, samt å andra sidan sådana allmännyttiga
            ändamål, beträffande vilka det enskilda initiativet och insatser
            av privata organisationer alltjämt spelar en betydelsefull roll
            och som förtjänar det allmännas stöd. Vi tror det vara i överensstämmelse
            med nutida betraktelsesätt att medge skattefrihet för testamentariska
            förordnanden till sådana stiftelser och samman- slutningar, som
            främjar religiösa, välgörande, konstnärliga, idrottsliga eller
            andra liknande kulturella ändamål. Det synes över huvud taget
            kunna med fog hävdas, att motiveringen till en större restriktivitet
            vid befrielse från arvsskatt än från gåvoskatt, vilken motivering
            framstår såsom föga övertygande redan i lagens förarbeten, under
            åren alltmera urholkats genom ett nytt sätt att bedöma hithörande
            ting såväl hos allmänheten som hos domstolar och politiker. Vi
            vill därför i första hand yrka på en utredning med syfte att undersöka
            förutsättningarna för en sådan omarbetning av 3 $ i kungl. förordningen
            den 6 juni 1941 om arvsskatt och gåvoskatt, att förutsättningarna
            för befrielse från arvsskatt vidgas till överensstämmelse med
            motsvarande stadgande i 38 $ av- seende gåvoskatt. För en sådan
            lagändring talar också starkt att man därigenom skulle undgå att
            ideligen anlita domstolarna för avgörande av svåra gränsfall samt
            framtvinga rättsliga avgöranden, som står i klar strid mot vad
            det all- männa rättsmedvetandet anser som rätt och billigt. Såsom
            ett skäl för den föreslagna ändringen kan också anföras att det
            med nu gällande rätt många gånger kan bli rena tillfälligheter,
            som avgör huruvida en donation blir föremål för beskattning eller
            inte. Många personer bestämmer sig redan i livstiden för att överlämna
            en del av sin förmögenhet till ett all- männyttigt ändamål, som
            står deras hjärta nära. Av ren okunnighet om skatte- konsekvenserna
            underlåter många att genomföra gåvan i livstiden och nöjer sig
            med att testamentariskt förordna om donationen, oaktat de med
            en rätt insikt om läget säkerligen lika gärna skulle ha fullbordat
            gåvan i livstiden. Avgörande för huruvida gåvan blir föremål för
            skattebefrielse eller inte är många gånger också en så ovidkommande
            omständighet som i vad mån ledningen för den ihåg-
          </p>
          <pb facs="riksdagen-motions-pdf/data/1963/mot_1963__ak__523/mot_1963__ak__523-003.pdf"/>
          <p>
            14 Motioner i Andra kammaren, nr 523 år 1963
          </p>
          <p>
            komna sammanslutningen eller stiftelsen anser det vara förenligt
            med finkänslig- het och takt att för donator påpeka den skattemässiga
            fördelen av att fullborda gåvan redan i livstiden. Med stöd av
            det ovan anförda hemställer vi, att riksdagen i skrivelse till
            Kungl. Maj:t anhåller om utred- ning beträffande ändring av 3
            $ i kungl. förordningen om arvsskatt och gåvoskatt i syfte att
            från arvsskatt befria sådana stiftelser och sammanslutningar som
            nu är befriade från att erlägga gåvoskatt.
          </p>
          <p>
            Stockholm den 26 januari 1963 Axel Gustafsson i Borås
          </p>
          <p>
            Carl Eric Hedin David Gomér Åke Zetterberg
          </p>
          <p>
            Matteus Berglund Einar Rimmerfors Daniel Wiklund
          </p>
        </div>
      </div>
    </body>
  </text>
</TEI>
