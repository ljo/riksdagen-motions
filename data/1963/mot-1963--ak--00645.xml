<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__645/mot_1963__ak__645-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 645—654 Motioner i Andra kammaren, nr 645 år 1963 1
          </p>
          <p>
            Nr 645
          </p>
          <p>
            Av herr Wahrendorff, om förlängning av preskriptionstiden för
            borgensåtaganden.
          </p>
          <p>
            För finansiering av enskildas och företags investeringar spelar
            krediter mot borgen en väsentlig roll. Men det ökade behov av
            kapital, som ständigt anmäles som en följd av rationalisering
            och skärpt konkurrens inom nä- ringslivet, kan efterfrågan även
            på denna typ av krediter väntas öka. När väsentliga delar av en
            investering sker med hjälp av borgenslån kan den vanligen tillämpade
            relativt korta amorteringstiden bli en påtaglig belast- ning.
            Som allmänt vedertagen längsta amorteringstid för borgenslånen
            bru- kar tio år tillämpas. Detta har rent praktiska orsaker även
            om det givetvis från bankinstitutens sida finns en medveten strävan
            att så långt möjligt begränsa krediters löptid. Den praktiska
            begränsningen i borgenslånens löptid ligger emellertid i att en
            borgensförbindelse preskriberas — liksom fordringsrätter i allmänhet
            — på tio år. Om ett bankinstitut skulle vilja medge längre löptid
            på ett borgenslån än tio år, vilket förefaller att vara en tendens
            f. n., måste lånen skrivas om efter tio år för att inte låntagaren
            skall förlora sin borgenssäkerhet. Detta är i många fall icke
            ändamålsenligt och skulle kunna undvikas om preskrip- tionstiden
            för borgensförbindelser kunde förlängas till minst femton år.
            Mot detta kan anföras önskemålet om en enhetlig preskriptionstid
            för borgensåtaganden och fordringsrätter i allmänhet. Principiellt
            finns dock knappast skäl att kräva ett bibehållande av den enhetliga
            preskriptionstiden, och praktiskt har det inte någon betydelse
            om en annan preskriptionstid tillämpas för borgensåtaganden än
            för fordringsrätter i allmänhet. För ban- ker och kreditinstitut
            skulle det dock vara ändamålsenligt att i vissa fall kunna redan
            vid beviljandet av en kredit räkna med en amorteringstid av femton
            år. Med hänvisning till det ovan anförda hemställer jag, att riksdagen
            i skrivelse till Kungl. Maj:t måtte anhålla om prövning av frågan
            om förlängning av preskriptionstiden för borgensåtaganden i enlighet
            med vad i motionen anförts.
          </p>
          <p>
            Stockholm den 26 januari 1963 Harry Wahrendorff
          </p>
          <p>
            1 Bihang till riksdagens protokoll 1963.4 saml. Nr 645—0654
          </p>
        </div>
      </div>
    </body>
  </text>
</TEI>
