<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__702/mot_1963__ak__702-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 702—707 Motioner i Andra kammaren, nr 702 år 1963 1
          </p>
          <p>
            Nr 702
          </p>
          <p>
            Av herr Hamilton m. fl., i anledning av Kungl. Maj:ts proposition
            nr 26, med förslag till förordning om inkomstbeskattning av fidei-
            kommissbo, m. m.
          </p>
          <p>
            I Kungl. Maj:ts proposition nr 26 framlägges förslag bl. a. till
            förordning om arvsskatt vid avveckling av fideikommiss. Enligt
            9 8 i den föreslagna förord- ningen skall arvsskatten å den s.k.
            efterträdarandelen (hälften av fideikom- missboets behållning)
            utgå enligt den lägre tariff som gällde före den 1 januari 1959.
            Denna skattelindring har av departementschefen, liksom tidigare
            av fideikommissutredningen, motiverats med det allmännas önskemål
            ”att hindra en alltför snabb eller långtgående splittring av de
            från samhällsekonomisk synpunkt viktigare fideikommissen”. Självklart
            är att ju tyngre arvsskattebördan drabbar intressenterna i ett
            fideikommissbo, desto mer försvåras möjligheten för intressenterna
            att sam- manhålla den övertagna egendomen. I de flesta fall saknar
            intressenterna re- surser att betala arvsskatten på annat sätt
            än genom belåning av den ärvda egendomen eller försäljning av
            delar därav. Ju högre arvsskatt staten uttager, desto mera motverkar
            staten sitt eget intresse av att dessa egendomar även i fortsättningen
            bildar ett sammanhängande helt. Från denna utgångspunkt har alltså
            föreslagits en skattelindring beträffande efterträdarandelen.
            Avgörande för frågan, huruvida egendomen skall kunna bi- behållas
            som en enhet, är emellertid icke blott storleken av den arvsskatt
            som efterträdaren har att erlägga, utan storleken av den arvsskatt
            som kommer att belasta egendomen i dess helhet, den skatt alltså
            inbegripen, som kommer att åvila de personer som jämte efterträdaren
            blir berättigade till andelar i egen- domen. Utgöres arvet till
            övervägande delen av fast egendom, utan stöd av något mera betydande
            fideikommisskapital, blir den fasta egendomen det enda underlag
            varur medel till arvsskatten kan tagas. Storleken av arvsskatten
            å den hälft av fideikommissboet som icke utgör efterträdarandel
            kan då många gånger bli utslagsgivande i fråga om möjligheten
            att för framtiden bibehålla egendomen som en helhet. Starka skäl
            föreligger sålunda för att utsträcka tillämpningen av den äldre
            tariffen till att gälla även vad som ärves ur den hälft av fideikommissboet
            som icke utgör efterträdarandel. I varje fall synes detta böra
            ske vid det första arv- fallet, alltså i samband med nuvarande
            fideikommissariens frånfälle. Tvångs- momentet i avvecklingsförfarandet
            vid nuvarande fideikommissariens död ut- gör ett ytterligare skäl
            för att vid detta tillfälle iakttaga varsamhet i fråga om skattebelastningen.
            Förutom intresset av egendomens sammanhållning utgör kulturvärdenas
            be- varande en ur allmän synpunkt beaktansvärd faktor, som manar
            till största
          </p>
          <p>
            Bihang till riksdagens protokoll 1963. 4 saml. Nr 702—707
          </p>
          <pb facs="riksdagen-motions-pdf/data/1963/mot_1963__ak__702/mot_1963__ak__702-002.pdf"/>
          <p>
            2 Motioner i Andra kammaren, nr 702 år 1963
          </p>
          <p>
            möjliga återhållsamhet vid bestämmandet av storleken av den arvsskatt
            som vid tvångsavvecklingen drabbar egendom vilken tidigare utgjort
            fideikommiss. Frågan är därför, om man bör stanna vid den ovan
            föreslagna skattelindringen. Vi vill för vår del ifrågasätta om
            man ej borde gå ett steg längre genom att medgiva, att skatten
            å efterträdarandelen skall uträknas så som om denna egendom tillfallit
            efterträdaren med nyttjanderätt. Visserligen erhåller efter- trädaren
            — liksom siste fideikommissariens övriga arvingar — sitt arv med
            full äganderätt. Emellertid torde många efterträdare, i varje
            fall då fideikommiss- egendomen utgjorts av jord och skog, komma
            att känna sig förpliktade att — icke minst i det allmännas intresse
            — bevara egendomen odelad under åtmins- tone en generation framåt.
            Därmed blir efterträdarens faktiska skatteförmåga icke större
            än den som hittills tillkommit en fideikommissarie. Hans möjlighet
            att sälja egendomen och därmed på ett bekvämt sätt skaffa medel
            till arvs- skatten existerar i verkligheten blott på papperet
            (och inte ens det där fråga är om sådan egendom som genom bolagsbildning
            skall hållas samman). Hans förvärv genom arvet omfattar i realiteten
            rätten att under sin återstående livs- tid åtnjuta egendomens
            avkastning. Ett ytterligare stöd för en bestämmelse om arvsbeskattning
            såsom för nyttjan- derätt utgör det förhållandet att efterträdaren
            icke, som varje annan arvinge i samma situation, kan åstadkomma
            en lindring i familjens totala skattebelast- ning genom att avsäga
            sig arvet. I vanliga fall medför en sådan arvsavsägelse, att arvet
            i stället fördelas på flera händer, med en måhända avsevärd skatte-
            lindring som följd; finnes bröstarvingar till den som avsagt sig,
            delar dessa lotten, eljest den avsägandes syskon om sådana finnes.
            Efterträdarens andel i arvet följer icke dessa normalregler. Avsäger
            han sig lotten tillfaller nämligen denna oavkortad och med enahanda
            skattebelastning nästa man i den i fidei- kommissurkunden stadgade
            successionsordningen. Vi hemställer därför, att riksdagen, därest
            Kungl. Maj:ts förslag om en avveckling av fideikommissen vinner
            riksdagens bifall, måtte besluta, att 9 8 enligt det vid propositionen
            nr 26 fogade förslaget till för- ordning om arvsskatt vid avveckling
            av fideikommiss skall erhålla följande lydelse.
          </p>
          <p>
            9 8. Skatt skall utgå enligt den närmast före den 1 januari 1959
            gällande tariffen i 28 8 arvsskatteförordningen. Efterträdarandelen
            skall värderas och påföras skatt såsom nyttjanderätt.
          </p>
          <p>
            Stockholm den 19 februari 1963
          </p>
          <p>
            Fredrik-Adolf Hamilton T. G. von Seth Hans Wachtmeister
          </p>
        </div>
      </div>
    </body>
  </text>
</TEI>
