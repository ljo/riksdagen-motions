<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__705/mot_1963__ak__705-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 705 år 1963
          </p>
          <p>
            Nr 705
          </p>
          <p>
            Av fru Gunne m. fl., i anledning av Kungl. Maj:ts propositioner
            nr 5, med förslag till lag om avveckling av fideikommiss m. m.
            och nr 26, med förslag till förordning om inkomstbeskattning av
            fideikommissbo, m. m.
          </p>
          <p>
            (Lika lydande med motion nr 577 i Första kammaren)
          </p>
          <p>
            Av proposition nr 5 framgår, att det överväldigande antalet av
            de remiss- instanser som yttrat sig över fideikommissutredningens
            betänkande avstyrkt utredningens förslag om avveckling av fideikommissinstitutet.
            Även vi anser att övervägande skäl talar för ett bibehållande
            av detta institut, då en avveck- ling med säkerhet skulle medföra
            en splittring av bestående drifts- och kultur- enheter. De åtgärder
            som departementschefen föreslagit för att förhindra detta kan
            inte anses utgöra tillräckliga garantier. Med fideikommissen är
            oskattbara kulturvärden förbundna. Dessa stora vär- den ligger
            inte allenast i vackra gamla byggnader, samlingar av olika slag
            o.s.v. utan främst i hela den miljö dessa olika ting tillsammans
            bildar och som vuxit fram genom att fideikommissen i generationer
            innehafts av samma familj, som med kärlek och intresse vårdat
            dessa värden. Den vördnad för nedärvd tradi- tion samt åtlydnad
            av urkund, som präglat det stora flertalet fideikommiss- innehavare
            genom tidernas lopp och som kommit dem att känna personligt ansvar
            för de värden de genom sin ställning satts att vårda, kan aldrig
            ersättas genom statliga föreskrifter i en bolagsordning. Detta
            i synnerhet som utsik- terna att i längden behålla bolagen såsom
            familjeföretag är ytterst små med rådande skatteförhållanden.
            Man har anledning att befara, att de kulturvärden vårt land i
            dag äger i fideikommissen efter en avveckling icke kommer att
            kunna tillfredsställande vårdas och sammanhållas. Det måste anses
            vara ett brott mot såväl gångna tider som kommande generationer
            att utan rimliga skäl förstöra dessa kultur- värden. Vi vill instämma
            i vad riksantikvarieämbetet anfört: ”Några större all- männa olägenheter
            av att bibehålla dem torde knappast kunna påvisas. Man frågar
            sig om inte vårt land har råd att bevara den relikt av en äldre
            kultur som fideikommissen utgör.” Under remissbehandlingen har
            det från flera håll framhållits, vilken bety- delse de större
            fideikommissen har såsom ryggrad i sin hemorts ekonomiska liv.
            Även om en successiv avveckling kommer att ske, så kommer dock
            den väsentligt förändrade förvaltningen att medföra avsevärda
            rubbningar av social och ekonomisk art för åtskilliga berörda
            kommuner.
          </p>
          <pb facs="riksdagen-motions-pdf/data/1963/mot_1963__ak__705/mot_1963__ak__705-002.pdf"/>
          <p>
            Motioner i Andra kammaren, nr 705 år 1963 9
          </p>
          <p>
            Vi motsätter oss sålunda en tvångsvis avveckling av fideikommissen.
            Det finns emellertid fideikommiss där en avveckling utan olägenhet
            skulle kunna ske. Vi åsyftar i första hand rena penningfideikommiss
            och stadsfastighetsfidei- kommiss. Genom att utvidga Kungl. Maj:ts
            befogenheter att bevilja s.k. per- mutation skulle man på ett
            smidigt sätt kunna avveckla de fideikommiss som det inte av ekonomiska,
            sociala eller kulturella skäl finns anledning att skydda. Initiativet
            till en avveckling bör tagas av fideikommissinnehavarna, varefter
            Kungl. Maj:t må pröva om tillräckliga skäl föreligger för en avveckling.
            Åberopande det anförda hemställes, att riksdagen med avslag å
            Kungl. Maj:ts propositioner nr 5 och nr 26 måtte i skrivelse till
            Kungl. Maj:t hemställa, att Kungl. Maj:t måtte, med tillämpande
            av sin permutationsrätt efter hemställan av fideikommissinnehavare
            medge tillstånd till avveckling av fideikommiss, där Kungl. Maj:t
            anser skäl för en sådan avveckling föreligga.
          </p>
          <p>
            Stockholm den 19 februari 1963
          </p>
          <p>
            Stina Gunne
          </p>
          <p>
            Hans Nordgren Karin Wetterström Carl Eric Hedin
          </p>
        </div>
      </div>
    </body>
  </text>
</TEI>
