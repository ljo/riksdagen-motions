<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__879/mot_1963__ak__879-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 879 år 1963
          </p>
          <p>
            Nr 879
          </p>
          <p>
            Av fröken Elmén och herr Nelander, i anledning av Kungl. Maj:ts
            skrivelse nr 94, med överlämnande av redogörelse från Nordiska
            rådets svenska delegation.
          </p>
          <p>
            (Lika lydande med motion nr 724 i Första kammaren)
          </p>
          <p>
            Ett inte obetydligt spörsmål vid Nordiska rådets elfte session
            gällde samarbete mellan de nordiska turisttrafikbyråerna i utlandet.
            En koordi- nering av dessa turistbyråers arbete i utlandet har
            ansetts skola leda till ej oväsentliga ekonomiska fördelar samtidigt
            som en sådan samordning möjliggör en effektivisering av informations-
            och upplysningsverksamhe- ten. För många resenärer, som avser
            att besöka två eller flera av de nor- diska länderna, är det en
            stor fördel att på ett ställe kunna få all behövlig information.
            Samnordiska turistinformationskontor har också upprättats i bl.
            a. Frankfurt, Ziärich och Rom. Nordiska rådet underströk ytterligare
            vikten av denna samordning 1962 i en rekommendation med följande
            ly- delse: Nordiska rådet hemställer till regeringarna att undersöka
            möjligheterna att samordna den verksamhet som i utlandet bedrives
            av statliga eller statsunderstödda resebyråer och turistkontor
            samt andra organ med sam- manfallande intressen i syfte att härigenom
            åstadkomma dels högre effek- tivitet, dels rationalisering och
            besparingar för det allmänna.
          </p>
          <p>
            Vid rådets session i år kunde emellertid konstateras, att på
            denna punkt det nordiska samarbetet var på reträtt. Det planerade
            gemensamma nor- diska turistkontoret i New York, som skulle skapas
            genom sammanslag- ning av där existerande nationella kontor, syntes
            förbli en utopi. De gemen- samma kontoren i Frankfurt, Zärich
            och Rom torde inom en snar framtid komma att ersättas av nationella
            turistkontor på olika platser i de ifråga- varande länderna. Rådets
            trafikutskott beklagade, att arbetet på att bibe- hålla ett samarbete
            i tidigare omfattning mellan de nordiska turistorgani- sationerna
            genom gemensamma kontor i andra europeiska länder inte hade lyckats.
            De förhållanden, som i detta sammanhang bringats i dagen, är synner-
            ligen beklagliga. Uppenbarligen är här ett område där ett nordiskt
            sam- arbete innebär både en påtaglig effektivisering av arbetet
            och ett förbilli- gande för de enskilda länderna. Det borde ej
            vara omöjligt att bibehålla hittillsvarande gemensamma byråer
            i utlandet och att intensifiera sam- arbetet mellan förekommande
            nationella kontor på olika platser i världen.
          </p>
          <pb facs="riksdagen-motions-pdf/data/1963/mot_1963__ak__879/mot_1963__ak__879-002.pdf"/>
          <p>
            Motioner i Andra kammaren, nr 879 år 1963 7
          </p>
          <p>
            Enligt årets statsverksproposition har Svenska turisttrafikförbundet
            begärt en höjning av sitt statsanslag med inte mindre än 33 procent.
            Anled- ningen härtill är de stora kostnadsökningar som förevarit
            under senare år. Anslaget är för budgetåret 1962/63 i riksstaten
            upptaget med 1500 000 kronor. Det rör sig här om mycket betydande
            belopp. Alla åtgärder till effektivitetshöjande besparingar måste
            prövas. Ett vidgat samarbete mel- lan de nordiska ländernas resebyråer
            måste här kunna vara en bidragande faktor. Utnyttjas ej dessa
            möjligheter, måste rimligen detta förhållande inverka på statens
            villighet att lämna bidrag till turisttrafikförbundets verksamhet.
            Vikten av vad här framhållits synes böra understrykas av riksdagen
            vid behandlingen av Nordiska rådets redogörelse för rådets elfte
            session. Under hänvisning till det sålunda anförda hemställes,
            att riksdagen i anledning av Kungl. Maj:ts skrivelse med överlämnande
            av Nordiska rådets redogörelse för rådets elfte session ville
            ge Kungl. Maj:t till känna vad ovan an- förts.
          </p>
          <p>
            Stockholm den 18 april 1963
          </p>
          <p>
            Brita Elmén Eric Nelander
          </p>
        </div>
      </div>
    </body>
  </text>
</TEI>
