<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__907/mot_1963__ak__907-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 907 år 1963
          </p>
          <p>
            Nr 907
          </p>
          <p>
            Av herr Källstad, i anledning av Kungl. Maj:ts proposition nr
            144, angående riktlinjer för utformning av skolväsen- dets centrala
            ledning m. m.
          </p>
          <p>
            (Lika lydande med motion nr 750 i Första kammaren)
          </p>
          <p>
            F Kungl. Maj:ts proposition nr 144 föreslås sammanförandet av
            undervis- ningsväsendet till ett gemensamt verk, kungl. skolöverstyrelsen.
            Tanken att planering och ledning av undervisningsväsendet bäst
            främjas genom ett sådant sammanförande av mindre administrativa
            enheter, varav vissa sor- terat under andra departement än ecklesiastikdepartementet,
            förefaller helt riktig. Mot denna bakgrund talar också starka
            skäl för att man liksom de sakkunniga, på vars förslag propositionen
            i allt väsentligt vilar, även bör tänka sig att yrkesutbildningen
            på jordbrukets och skogsbrukets områden inordnas under det nya
            gemensamma skolverket. Kungl. Maj:t har stannat för att de sakkunnigas
            förslag på denna punkt inte nu bör genomföras. Mot detta ställningstagande
            talar bl. a. den omständigheten att lanthushålls-, lantmanna-
            och skogsutbildningen skulle kunna riskera att komma allvar- ligt
            i skymundan i den centrala planering som kommer att ske inom skol-
            överstyrelsen, om dessa skolformer liksom hittills skulle administreras
            inom lantbruks- och skogsstyrelserna av befattningshavare som
            i stor utsträck- ning är bundna vid andra, väsentliga arbetsuppgifter.
            Med hänvisning till ovanstående och med beaktande av att det torde
            ta någon tid efter det nya verkets etablerande innan samtliga
            enheter inom detta sammanförts till en och samma lokala enhet
            föreslår jag att den or- ganisationskommitté som nu tillsättes
            för att utreda vissa frågor beträffan- de skolöverstyrelsens arbetsordning
            även ges i uppdrag att föreslå former och tidpunkt för inordnande
            i skolöverstyrelsen av yrkesutbildningen på jordbrukets och skogsbrukets
            områden. Därvid bör gälla som riktpunkt att samordningen sker
            snarast möjligt, dock senast den 1 juli 1965. Om Kungl. Maj:t
            skulle finna det erforderligt att förelägga 1964 års riksdag ytterligare
            förslag i sammanhanget bör detta ske. När Kungl. Maj:t tagit ställning
            till de sakkunnigas förslag om översty- relsens ledning har Kungl.
            Maj:t starkare än de sakkunniga betonat vikten av att olika avnämar-
            och intresseområden får en direkt representation i verkets styrelse.
            även om det finns en viss risk att allmänna samhällssyn- punkter
            och aktuell föräldraerfarenhet härigenom blir otillräckligt före-
          </p>
          <pb facs="riksdagen-motions-pdf/data/1963/mot_1963__ak__907/mot_1963__ak__907-002.pdf"/>
          <p>
            Motioner i Andra kammaren, nr 907 år 1963 9
          </p>
          <p>
            trädd kan man i huvudsak godta den sammansättning Kungl. Maj:t
            avser att ge verkets styrelse. Med hänsyn till att åtskilligt
            av den mångförgrenade kontakt med stora delar av näringslivet,
            som funnits inom överstyrelsen för yrkesutbildning, synes kunna
            komma att gå förlorad bör dock en breddning av verkstyrelsen ske
            genom att personliga suppleanter tillföres styrelsen för var och
            en av de nio lekmannarepresentanterna. Företrädaren för universi-
            tets- och högskoleväsendets avnämarintressen bör om han väljes
            ur förvalt- ningen ha en ersättare från den övriga del av samhällslivet,
            som utnyttjar universitets- och högskoleutbildad arbetskraft liksom
            även det omvända förhållandet under en annan mandatperiod bör
            kunna komma i fråga. Inom industri och hantverk bör storföretagens
            erfarenhet liksom de mindre en- heternas utbildningssynpunkter
            på liknande sätt växelvis kunna företrädas. Vårdområdet bör tolkas
            på det sättet att den husliga utbildningens avnämar- intressen
            på ett liknande sätt företrädes av ordinarie ledamot eller suppleant
            för denne, Även på arbetstagarsidan finnes varierande intressen
            inom var och en av LO-, TCO- och SACO-sektorerna som genom ett
            liknande arrange- mang bättre kan företrädas. Detsamma gäller
            primärkommunerna, där lands- och stadskommunernas företrädare
            har starkt skilda erfarenheter att tillföra verket. Mot bakgrund
            av förslaget ovan om inordnandet av yrkesutbildningen för jordbruket
            och skogsbruket förutsättes att en ordinarie ledamot och en suppleant
            för dessa avnämarintressen tillföres verkets styrelse från den
            tid- punkt, då inordnandet sker. Verkets styrelse skulle därigenom
            komma att bestå av 12 ordinarie ledamöter, vilket utgör en både
            allsidig och arbetsdug- lig grupp. Med hänvisning till vad ovan
            anförts föreslås, att riksdagen i skrivelse till Kungl. Maj:t
            ger till känna att här ovan framförda synpunkter beaktas vid den
            slutliga ut- formningen av skolväsendets centrala ledning.
          </p>
          <p>
            Stockholm den 24 april 1963
          </p>
          <p>
            Thorvald Källstad
          </p>
        </div>
      </div>
    </body>
  </text>
</TEI>
