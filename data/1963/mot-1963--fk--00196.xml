<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__196/mot_1963__fk__196-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 196—209 Motioner i Första kammaren, nr 196 år 1963 1
          </p>
          <p>
            Nr 196
          </p>
          <p>
            Av herr Boheman, om statsbidrag till institutionsbyggnad vid
            Sigtuna humanistiska läroverk.
          </p>
          <p>
            (Lika lydande med motion nr 242 i Andra kammaren)
          </p>
          <p>
            Sigtunastiftelsens humanistiska läroverk har med åren kommit
            att spela en alltmera betydande roll för utbildning av utlandssvenska
            barn. Genom att internatläroverket är samskola har man undvikit
            splittring av syskon, något som är utomordentligt betydelsefullt
            för föräldrar som befinner sig i utlandet i utrikesförvaltningens,
            utlandshjälpens eller näringslivets tjänst. Då numera det alldeles
            övervägande antalet elever är barn till utlandssvenskar, ofta
            verksamma på långt avlägsna platser, vilka barn fått sin första
            skolutbildning i utländska skolor, har läroverket genom särskilda
            anordningar kunnat underlätta elevernas anpassning till svensk
            undervisning på ett sätt som vunnit allmänt erkännande. För undvikande
            av en isolering av detta elevmaterial från hemmasvenska barn har
            ett betydande antal begåvade ungdomar, vilkas föräldrar icke kunnat
            bekosta undervisning i ett internatläroverk, hemmahörande på orter
            i Sverige som är långt belägna från läroverk, beretts plats genom
            stipendier. Dessa stipendier, som tidvis till hälften bekostats
            av stats- medel, belastar för närvarande läroverkets budget med
            ungefär fyra gånger större belopp än statsverkets bidrag. Regeringen
            har i årets statsverks- proposition utan motivering icke ansett
            sig kunna föreslå högre stats- bidrag till dessa stipendier. Läroverkets
            största problem är emellertid det förhållandet att dess institutionslokaler
            för undervisning främst i de naturvetenskapliga ämnena fysik,
            kemi och biologi är helt otillräckliga och otidsenliga. Nu- varande
            byggnad för detta ändamål, som innefattar även de vanliga klass-
            rummen, är uppförd åren 1929—1930 och ursprungligen avsedd endast
            för latingymnasium av begränsad omfattning. De bristfälliga lokalerna
            har i högsta grad försvårat undervisningen i ovannämnda ämnen
            och medför risk för att läroverket kan förlora värdefulla lärarkrafter.
            Under dessa förhållanden har läroverket begärt största möjliga
            stats- bidrag till uppförande av en ny institutionsbyggnad, som
            kostnadsberäk- nats till 1 150 000 kronor.
          </p>
          <p>
            Bihang till riksdagens protokoll 1963. 3 saml. Nr 196—209
          </p>
          <pb facs="riksdagen-motions-pdf/data/1963/mot_1963__fk__196/mot_1963__fk__196-002.pdf"/>
          <p>
            2 Motioner i Första kammaren, nr 196 år 1963
          </p>
          <p>
            Skolöverstyrelsen har tillstyrkt nämnda ansökan och har uppfört
            anslagskravet bland sina petita. Länsstyrelsen har likaledes tillstyrkt.
            Planerna för institutionsbyggnaden är utarbetade, och byggnationen
            kan igångsättas med kort varsel. Med hänsyn till ovanstående och
            den uppenbara önskvärdheten av att läroverkets undervisning kan
            bedrivas på ett sätt som ger dess elever fullödig undervisning
            hemställes, att riksdagen vid behandlingen av anslaget Bidrag
            till byggnadsarbeten m. m. inom skolväsendet under åttonde huvudtiteln
            måtte i enlighet med skolöverstyrelsens för- slag medgiva att
            statsbidrag skall utgå till uppförande av planerad institutionsbyggnad
            vid Sigtunastiftelsens humanistiska läroverk samt anslå erforderliga
            medel under förevarande anslag för budgetåret 1963/64.
          </p>
          <p>
            Stockholm den 24 januari 1963
          </p>
          <p>
            Erik Boheman
          </p>
        </div>
      </div>
    </body>
  </text>
</TEI>
