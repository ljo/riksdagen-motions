<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__234/mot_1963__fk__234-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 234 år 1963
          </p>
          <p>
            Nr 234
          </p>
          <p>
            Av herr Nilsson, Hjalmar, och herr Näsström, i anledning av Kungl.
            Maj:ts framställning om anslag till Vissa sysselsättningspoli-
            tiska åtgärder.
          </p>
          <p>
            (Lika lydande med motion nr 277 i Andra kammaren)
          </p>
          <p>
            I årets statsverksproposition, Bil. 13, punkten 27, ”Vissa sysselsättningspolitiska
            åtgärder”, beräknar arbetsmarknadsstyrelsen medelsbehovet för
            budgetåret 1963/64 till 300 milj. kr. Av detta belopp skall till
            ”Rörlighetsstimulerande åtgärder”, såsom respenning, familjebidrag,
            starthjälp och uppförande av vissa bostäder anvisas 19 milj. kr.
            När denna fråga behandlades vid 1962 års riksdag förelåg ett remissyttrande
            från kommittén för näringslivets lokalisering, som tillstyrkte
            arbetsmarknadsstyrelsens framställning men hemställde att de rörlighetsstimulerande
            medlen även skulle få tagas i anspråk för att underlätta rekryteringen
            av kvalificerad arbetskraft till re- gioner med betydande sysselsättningssvårigheter
            i sådana fall då tillgången på kvalificerad arbetskraft skulle
            bidraga till att öka sysselsättningsmöjligheterna. Som motivering
            för denna sin hemställan anför kommittén bl. a. följande: Förekomsten
            av omfattande arbetslöshet inom en del regioner under en högkon-
            junktur som den nu rådande får tolkas som ett bevis på att tillgängliga
            medel inom såväl arbetsmarknadspolitiken som lokaliseringspolitiken
            är otillräckliga för att lösa sysselsättningsfrågorna i de aktuella
            områdena. Kommittén har därför sett det som en viktig uppgift
            att undersöka möjligheterna och lämpligheten av att genom mera
            aktiva lokaliseringspolitiska insatser underlätta näringslivets
            utveckling i områden med otillräckliga försörjningsmöjligheter
            och hög arbetslöshet. Med hänsyn till de starkt begränsade möjligheterna
            att inom rimlig tid ge stadigvarande arbete åt vissa grupper arbetslösa
            inom områden med exceptionellt hög arbetslöshet finner kommittén
            det även motiverat att ytterligare rörlighetsstimulerande åtgärder
            prövas inom sådana områden. För att främja utvecklingen av företag
            inom regioner med betydande sysselsättningssvårigheter bör emellertid
            de rörlighetsstimulerande medlen även kunna tagas i anspråk för
            att underlätta dessa företags rekrytering av kvali- ficerad arbetskraft,
            som ej finns att tillgå inom den egna bygden. Härigenom skulle
            dessa medel även kunna befordra expansionen av livskraftiga företag
            i regioner med svag industriell utveckling.
          </p>
          <p>
            Med anledning av kommitténs yttrande och i frågan väckta motioner,
            anförde statsutskottet följande:
          </p>
          <p>
            Utskottet anser att de rörlighetsstimulerande åtgärderna bör
            kunna utnyttjas även i det av lokaliseringskommittén och motionärerna
            avsedda syftet. Utskottet förordar därför, att denna fråga upptages
            till särskild prövning och förutsätter att Kungl. Maj:t snarast
            för riksdagen framlägger förslag som må befinnas påkallade härav.
          </p>
          <p>
            Riksdagen biföll statsutskottets utlåtande i denna fråga. Med
            anledning av riksdagens uttalande har departementschefen prövat
            frågan,
          </p>
          <pb facs="riksdagen-motions-pdf/data/1963/mot_1963__fk__234/mot_1963__fk__234-002.pdf"/>
          <p>
            Motioner i Första kammaren, nr 234 år 1963 3
          </p>
          <p>
            men av olika skäl har han icke kunnat föreslå att bidrag utgår
            på detta sätt. De- partementschefen anser att frågan bör bli föremål
            för avgörande i samband med att lokaliseringsutredningens förslag
            behandlas. Även om lokaliseringsutredningen avger sitt betänkande
            innevarande år så kan frågan om nya riktlinjer för lokali- seringspolitiken
            avgöras först vid 1964 års riksdag, och resultatet av de eventuellt
            beslutade åtgärderna kan knappast skönjas förrän tidigast 1965.
            Under tiden kan verkliga problem uppkomma inom områden med arbetslöshet
            och sysselsättnings- svårigheter. Tillämpningen av de nuvarande
            bestämmelserna innebär att de olika bidragen kan utgå till arbetskraft
            som flyttar från arbetslöshetsområden till områden med brist på
            arbetskraft. Men om någon industri på grund av svårigheter att
            lösa markfrågan eller byggnadsfrågan eller vid anskaffandet av
            erforderlig arbets- kraft till sin industri söker sig från storstadsregionerna
            till arbetslöshetsområden, så kan anställda inom företaget icke
            erhålla bidragen för flyttning till den nya orten. Den nuvarande
            tillämpningen av bestämmelserna innebär således att man fort-
            sätter att medverka till utflyttning från vissa regioner i landet
            och därmed försvårar för regionernas kvarvarande industri, hantverk
            och handel att existera och även försämrar livsbetingelserna för
            de människor som måste finnas kvar. Även om vi kan förestå departementschefens
            betänkligheter att i nuvarande läge föreslå generella åtgärder
            — i enlighet med lokaliseringskommitténs förslag — så bör dock
            en uppmjukning av bestämmelserna kunna ske och Kungl. Maj:t be-
            myndigas pröva inkomna framställningar och besluta att de rörlighetsstimulerande
            medlen även må tagas i anspråk för att underlätta rekryteringen
            av kvalificerad arbetskraft till regioner med betydande sysselsättningssvårigheter.
          </p>
          <p>
            Med stöd av vad sålunda anförts får vi hemställa, att riksdagen
            måtte besluta att Kungl, Maj:t bemyndigas att inom ramen för anslaget
            till Rörlighetsstimulerande åtgärder me- del må tagas i anspråk
            för att underlätta rekryteringen av kvalifi- cerad arbetskraft
            till regioner med betydande sysselsättningssvårig- heter i sådana
            fall då tillgången på kvalificerad arbetskraft skulle bidraga
            till att öka sysselsättningsmöjligheterna.
          </p>
          <p>
            Stockholm den 23 januari 1963
          </p>
          <p>
            Hjalmar Nilsson Emil Näsström
          </p>
        </div>
      </div>
    </body>
  </text>
</TEI>
