<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__252/mot_1963__fk__252-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 252 år 1963
          </p>
          <p>
            Nr 252
          </p>
          <p>
            Av herr Arvidson m. fl., angående värdeminskningsavdraget vid
            beräk- ning av inkomst av jordbruksfastighet.
          </p>
          <p>
            (Lika lydande med motion nr 308 i Andra kammaren)
          </p>
          <p>
            En jordbrukare, som deklarerar sin inkomst enligt den s. k. kontantprincipen,
            får i sin deklaration inte göra något som helst avdrag då han
            första gången anskaffar en maskin. Först vid det tillfälle då
            han ersätter den gamla maskinen med en ny får han dra av den kostnad
            som då uppstår. Han befinner sig i detta avseende i en sämre ställning
            än en rörelseidkare eller den jordbrukare som deklarerar enligt
            bokföringsmässiga principer. De senare får nämligen vid varje
            anskaffning av t. ex. maskiner genom årliga avskrivningar tillgodo-
            göra sig avdrag för värdeminskning intill dess hela anskaffningskostnaden
            är avdragen. Detta gäller alltså även första gången en maskin
            anskaffas. På grund av rationaliseringen inom jordbruket, vilken
            även omfattar jord- bruk av mindre storlek än det s. k. basjordbruket,
            har frågan fått en allt större betydelse. Allt fler jordbrukare
            skaffar sig t. ex. skördetröskor, traktorer och andra dyrbara
            maskiner. Kostnaden härför är naturligtvis en omkostnad för intäkternas
            förvärvande, alldeles oavsett om vederbörande jordbrukare tidigare
            innehaft en maskin av samma sort eller inte. Den gällande ordningen
            innebär därför en direkt orättvisa mot berörda jordbrukare. 1943
            års jordbrukstaxeringssakkunniga behandlade frågan om införande
            av rätt till avdrag för värdeminskning å inventarier i jordbruk
            i betänkandet SOU 1946: 29. Däri anfördes om konsekvenserna i
            gällande ”kontantprinciper” bl. a. följande:
          </p>
          <p>
            Bestämmelserna föranleda dessutom ojämnhet i beskattningen på
            så sätt, att den under ett beskattningsår erlagda kostnaden för
            ersättningsanskaffning skall till hela sitt belopp avdragas på
            en gång som driftkostnad. Denna anordning kan medföra, att utgift
            för förnyelse av exempelvis en mera dyrbar maskin icke kan helt
            utnyttjas av den anledningen, att årsintäkterna icke förslå till
            att täcka, förutom de vanliga årsutgifterna, jämväl förnyelsekostnaden.
          </p>
          <p>
            De senare införda reglerna för förlustutjämning synes inte göra
            det mindre angeläget att utjämna beskattningen medelst en bunden
            avskrivningsplan för de jordbrukare som fortfarande av olika skäl
            föredrar att deklarera efter kon- tantprincipen. Därigenom stimuleras
            också den driftrationalisering, som är så nödvändig för att förbättra
            lönsamheten inom jordbruket.
          </p>
          <pb facs="riksdagen-motions-pdf/data/1963/mot_1963__fk__252/mot_1963__fk__252-002.pdf"/>
          <p>
            Motioner i Första kammaren, nr 252 år 1963 13
          </p>
          <p>
            Med stöd av vad ovan anförts hemställes, att riksdagen måtte
            i skrivelse till Kungl. Maj:t anhålla om skyndsam utredning av
            frågan om införande av rätt att vid beräkning av inkomst av jordbruksfastighet
            enligt den s. k. kontantprincipen avdraga kostnad för anskaffande
            av maski- ner och redskap genom värdeminskningsavdrag enligt avskriv-
            ningsplan.
          </p>
          <p>
            Stockholm den 24 januari 1963
          </p>
          <p>
            J.-A. Arvidson
          </p>
          <p>
            Ragnar Sveningsson Per Petersson Per-Eric Ringaby
          </p>
        </div>
      </div>
    </body>
  </text>
</TEI>
