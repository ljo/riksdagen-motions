<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__274/mot_1963__fk__274-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 274—284 Motioner i Första kammaren, nr 274 år 1963 1
          </p>
          <p>
            Nr 274 Av herr Svanström, om ökat lekmannainflytande vid domstolarna.
          </p>
          <p>
            Lekmannainflytandet i svenskt rättsväsende har gamla anor. Den
            fria allmogen kunde på tingsplatserna döma i kraft av de gamla
            landskaps- lagarna. I våra dagars rättssamhälle måste självfallet
            juridiskt utbildade domare ha huvudansvaret i varje mål. Hittills
            har i underrätterna domaren haft en krets av lekmän — nämnden
            — vid sin sida. Den senaste tiden har röster höjts för att avskaffa
            nämndinstitutionen. Enligt min mening skulle därige- nom rättsväsendet
            göra en stor förlust. Jag anser att tiden nu är inne för att pröva
            möjligheterna att öka lekmannainflytandet. I många länder förekommer
            en jury bestående av lekmän med dömande funktioner vid domstolar.
            En motsvarande anordning i vårt land skulle må- hända förstärka
            lekmannainflytandet men förefaller vid närmare betrak- tande som
            föga eftersträvansvärd. Den på sin tid diskuterade möjligheten
            att förse hovrätterna med en nämnd förefaller däremot vara en
            lämplig åtgärd ägnad att ge jämväl mel- laninstanserna ett visst
            lekmannainflytande. En sådan nämnd kunde för- slagsvis tillsättas
            av Kungl. Maj:t för att undvika att sammansättningen blir slumpmässig
            'eHler valen sker efter politiska grunder, vilket man ibland påstår
            vara fallet vid de kommunala valen av nämndemän. I underrätternas
            nuvarande nämnder sitter i allmänhet folk med lång livserfarenhet,
            stort ansvarskännande, betydande personkännedom och myc- ket gott
            omdöme. De enskilda ledamöterna borde därför ges möjlighet att
            reservera sig mot domslut där de intagit en mot domaren eller
            nämndens majoritet avvikande mening. En sådan möjlighet skulle
            också vara ägnad att stärka lekmannainflytandet. Med hänvisning
            till ovanstående får jag föreslå, att riksdagen beslutar att hos
            Kungl. Maj:t hemställa om utredning i syfte att åstadkomma sådan
            lagändring som ger nämndemän reservationsrätt vid domslut och
            i övrigt öka lekmannainflytandet i svenskt rättsväsende genom
            att förse hovrätterna med nämnd och på annat sätt.
          </p>
          <p>
            Stockholm den 24 januari 1963 Ivan Svanström
          </p>
          <p>
            Bihang till riksdagens protokoll 1963. 3 saml. Nr 274—284
          </p>
        </div>
      </div>
    </body>
  </text>
</TEI>
