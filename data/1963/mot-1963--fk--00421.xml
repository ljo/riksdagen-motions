<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__421/mot_1963__fk__421-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 421—444 Motioner i Första kammaren, nr 421 år 1963
          </p>
          <p>
            Nr 421
          </p>
          <p>
            Av herr Carlsson, Eric, och herr Jonasson, om avskaffande av
            radio- licensen.
          </p>
          <p>
            Enligt avtal med staten handhar Sveriges radio rundradions programverksamhet.
            I fråga om kostnaderna är stadgat, att bolaget varje år av radiolicensmedel
            äger utfå det belopp som Kungl. Maj:t finner ”erforderligt” för
            programverksamheten.
          </p>
          <p>
            1960 års radioutredning har bl. a. i uppdrag att utreda frågan
            om ljudradions finansiering. Riksdagen uttalade år 1957, att licensavgiften
            om 30 kronor ej får höjas under början av 1960-talet samt att
            radion fick anpassa sig till den inkomst- ram som den år 1957
            höjda licensavgiften skulle ge liksom den ökning av antalet licenser
            som beräknades ske. Vissa justeringar av dessa beräkningar har
            sedermera skett. Frågan om skyldigheten att inneha radiolicens
            har varit föremål för olika tolk- ningar. Det var ett av skälen
            till att telestyrelsen i skrivelse den 24 oktober 1959 föreslog
            att den särskilda bilradiolicensen skulle avskaffas. Principen
            ett hushåll en licens är också tänjbar samtidigt som också mottagningsapparaternas
            antal och mottagningsmöjligheter är mycket varierande. Utbyggnaden
            av program 2 och melodiradion ställer särskilda krav på mottagningsapparaterna.
            Möjligheten att kunna avlyssna dessa program är därmed också begränsad.
            Detta innebär följakt- ligen att antalet apparater per licens
            kan variera högst betydligt, ofta beroende på licensinnehavarens
            standard och möjligheter.
          </p>
          <p>
            Avgiften 30 kronor är också betungande för många människor samtidigt
            som möjligheten att avlyssna olika program är begränsad. Och de
            som drabbas av den begränsningen är ofta de, för vilka avgiften
            om 30 kronor är relativt hög. Radio är ett nyhets- och bildningsinstrument
            av stort värde. Upplysnings- och underhåll- ningsprogrammen fyller
            en stor uppgift. Radion har också blivit praktiskt taget ”var
            mans” egendom. Antalet licenser överstiger antalet hushåll, och
            trots televisio- nens segertåg över Sverige har antalet licensbetalare
            ökat markant under senaste året.
          </p>
          <p>
            Inbetalningen av dessa licensavgifter liksom registrering och
            kontroll av licens- innehavet är både arbets- och kostnadskrävande.
            Ojämnheter i innehav och mot- tagningsmöjligheter, kostnader för
            inbetalning, registrering och kontroll gör att man måste fråga
            sig om den nuvarande ordningen är tillfredsställande. Enligt vad
            inledningsvis anförts är de medel som anvisas för radioverksamheten
            beroende av statsmakternas prövning och godkännande. Under sådana
            förutsättningar frågar man sig om inte det rationella vore att
            rundradioverksamheten helt finansierades över statskassan och
            att den särskilda radiolicensen avskaffades. Därmed skulle
          </p>
          <p>
            Bihang till riksdagens protokoll 1963. 3 saml. Nr 421—444
          </p>
          <pb facs="riksdagen-motions-pdf/data/1963/mot_1963__fk__421/mot_1963__fk__421-002.pdf"/>
          <p>
            2 Motioner i Första kammaren, nr 421 år 1963
          </p>
          <p>
            åstadkommas en väsentlig förenkling ur administrativ synpunkt
            samtidigt som den nuvarande licenskontrollen kunde avskaffas.
            Det synes lämpligt att 1960 års radioutredning, som har att pröva
            frågan om rundradioverksamhetens framtid, bl. a. ur ekonomisk
            synpunkt, också fick pröva frågan om avskaffandet av den särskilda
            radiolicensen och vad det skulle innebära. Frågan är inte endast
            av ekonomisk innebörd. Där kommer också radions ställning gentemot
            staten kanske mera markerat än nu in i bilden.
          </p>
          <p>
            Med stöd av vad i motionen anförts hemställes, att riksdagen
            måtte besluta att i skrivelse till Kungl. Maj:t hem- ställa om
            vidgade utredningsdirektiv till 1960 års radioutredning om avskaffande
            av den särskilda radiolicensen i enlighet med vad i motionen anförts.
          </p>
          <p>
            Stockholm den 26 januari 1963
          </p>
          <p>
            Eric Carlsson Bertil Jonasson
          </p>
        </div>
      </div>
    </body>
  </text>
</TEI>
