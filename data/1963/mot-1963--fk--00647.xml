<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__647/mot_1963__fk__647-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 647 år 1963
          </p>
          <p>
            Nr 647
          </p>
          <p>
            Av herr Källqvist m. fl., i anledning av Kungl. Maj:ts proposition
            nr 85, angående organisationen av den automatiska databehandlingen
            inom statsförvaltningen, m. m.
          </p>
          <p>
            Den automatiska databehandlingen (ADB) har sedan mitten av 50-talet
            genomgått en synnerligen kraftig utveckling och numera fått tillämpningar
            inom en rad viktiga områden såväl inom vetenskaplig forskning
            och teknik som inom administration. Den administrativa databehandlingen
            har i Kungl. Maj:ts proposition nr 85 år 1963 föreslagits få en
            permanent organi- sation och skall ej vidare beröras här, medan
            den övriga s. k. matematiska databehandlingen föreslås bli föremål
            för ytterligare utredning. För det framtida utnyttjandet och utvecklandet
            av ADB-tekniken inom samtliga områden är det givetvis högst väsentligt
            att även de till den matematiska databehandlingen hörande frågorna
            får en snabb lösning. Särskilt ange- lägna synes oss därför behoven
            vara för forskningen och den högre under- visningen vid våra universitet
            och högskolor. En eftersläpning här kommer oundvikligen att ge
            efterverkningar inom en rad samhällsviktiga områden. Databehandlingens
            oerhörda betydelse för utvecklingen av naturvetenskap- lig forskning
            och teknik är välkänd. Men även inom andra för samhället synnerligen
            viktiga forskningsområden, såsom medicin, jordbruksforskning,
            samhällsvetenskap (sociologi, statistik, trafikforskning), har
            ADB-tekniken under de senaste åren kommit till allt större användning,
            vilket öppnat helt nya möjligheter för den framtida utvecklingen
            inom dessa områden.
          </p>
          <p>
            Följande avsnitt ur propositionen må här citeras (s. 53 f):
          </p>
          <p>
            &gt; Allmän enighet synes råda om att forskningens och utbildningens
            resurs- behov är kontinuerligt växande och att därtill ett uppdämt
            behov föreligger. Särskilt gör sig kraven på maskinkapacitet vid
            universitet och högskolor starkt gällande. — — — Den administrativa
            databehandlingens betydelse inom förvaltningen motsvaras inom
            forskning och teknik av den matema- tiska databehandlingen. Det
            existerar ett klart samband mellan dessa båda områden, och det
            kan hävdas, att utvecklingen av den matematiska data- behandlingen
            är en av de nödvändiga förutsättningarna för utvecklandet av det
            administrativa dataområdet. Den betydelse som den matematiska
            data- behandlingen har inom forskning och den högre undervisningen
            är uppen- bar. Administrativ databehandling inom förvaltningen
            kommer även i fort- sättningen att medföra avsevärda investeringar.
            Detsamma gäller självfallet för ADB-teknikens utnyttjande inom
            den vetenskapliga sektorn. De bety-
          </p>
          <pb facs="riksdagen-motions-pdf/data/1963/mot_1963__fk__647/mot_1963__fk__647-002.pdf"/>
          <p>
            Motioner i Första kammaren, nr 647 år 1963 7
          </p>
          <p>
            dande kostnader det här är fråga om ställer krav på ökad planmässighet
            och garantier för en samordnad resursavvägning. Detta förhållande
            påkal- lar enligt min mening en noggrann och för hela området
            omfattande plane- ring för att en optimal resursavvägning skall
            åstadkommas. När det gäller maskinanläggningar vid universitet
            och högskolor, framstår frågan om administrationen och organisationen
            av driften som särskilt betydelsefull. Bl.a. uppkommer här spörsmålet,
            huruvida behovet av maskiner skall till- godoses genom egna anläggningar
            vid varje lärosäte eller genom anlägg- ningar som är gemensamma
            för flera högskolor. Även andra lösningar är givetvis möjliga.
            Det synes dock uppenbart, att på var och en av de nuva- rande
            fem universitets- och högskoleorterna förutsättningar måste skapas
            för högre utbildning och forskning inom ADB. De många problem
            som här anmäler sig gör att jag anser det erforderligt med ytterligare
            överväganden. Jag är därför inte nu beredd att taga ställning
            till hur organisationen skall utformas för den matematiska databehandlingen
            och därmed sammanhäng- ande forskning. Det synes dock ligga närmast
            till hands att den i någon form knytes till universitet och högskolor.
            De här berörda frågorna bör ut- redas i särskild ordning. Det
            nu aktuella utredningsarbetet kommer att ha klart organisatoriska
            aspekter. Med hänsyn härtill finner jag det naturligt, att uppdraget
            anför- tros åt statskontoret i dess egenskap av expertorgan i
            organisatoriska frå- gor. Jag vill också erinra om att ämbetsverket
            tidigare ålagts utrednings- uppdrag av den art det här gäller.
            Självfallet måste arbetet bedrivas i direkt samarbete med företrädare
            för forskning och högre undervisning. Detta samarbete bör enligt
            min mening lämpligen åstadkommas genom att till statskontoret
            för de nu ifrågavarande uppgifterna knytes ett expertråd vari
            forskningen och den högre undervisningen blir representerade.
            Jag ämnar senare anmäla frågan för Kungl. Maj:t och därvid också
            framlägga förslag om den närmare sammansättningen av detta expertråd.
            Utredningen bör bedrivas skyndsamt.» Utan att föregripa den i
            propositionen föreslagna utredningen rörande organisationen av
            den matematiska databehandlingen och den därmed sam- manhängande
            forskningen synes det oss påkallat att vissa åtgärder vidtages
            omedelbart. Såsom nämnts i propositionen (se citat ovan) utgör
            utvecklan- det av den matematiska databehandlingen en av de nödvändigaste
            förutsätt- ningarna för utvecklandet av den administrativa databehandlingen.
            Den förra bör rimligtvis knytas till universitet och högskolor,
            där stor erfaren- het redan vunnits i hithörande frågor. De forskningsgrupper
            som här vuxit fram inom ADB-området arbetar emellertid under synnerligen
            otillfredsstäl- lande förhållanden. De hotas nu av total nedläggelse
            om garantier om fasta tjänster och om väsentligt ökad tillgång
            till maskinkapacitet ej snabbt kan lämnas. Den kvalificerade personalen
            söker sig då i stället till den privata
          </p>
          <pb facs="riksdagen-motions-pdf/data/1963/mot_1963__fk__647/mot_1963__fk__647-003.pdf"/>
          <p>
            8 Motioner i Första kammaren, nr 647 år 1963
          </p>
          <p>
            sektorn med dess betydligt bättre villkor. Att detta på längre
            sikt är till stort förfång för samtliga parter är uppenbart. Vid
            varje universitets- och högskoleort bör därför finnas minst en
            fast topptjänst i ämnet numerisk analys, vilket utgör den teoretiska
            grunden för all matematisk databehandling, samt minst en fast
            tjänst i programmerings- teknik. Den förra tjänsten bör vara professur
            och den senare lägst universi- tetslektorat. Vidare är det för
            utvecklingen av databehandlingen av yttersta vikt att frågan om
            maskinanskaffning till universitet och högskolor snabbt får en
            tillfredsställande lösning. Den i propositionen nämnda utredningen
            bör därför tillsättas snarast och ges direktiv att skyndsammast
            slutföra sitt uppdrag. Speciellt prekär är situationen för Uppsala
            universitet och lantbrukshög- skolan. F.n. förekommer forskning
            och regelbunden högre undervisning i databehandling och i numerisk
            analys i Stockholm, Göteborg och Lund, medan sådan forskning och
            undervisning endast temporärt bedrivs i Upp- sala, huvudsakligast
            i forskningsrådens regi. För den fortsatta existensen av ADB-gruppen
            vid detta sistnämnda lärosäte fordras att en fast topptjänst (professur)
            i numerisk analys inrättas från den 1 juli 1963 eller i vart fall
            att beslut nu fattas om inrättande av en dylik tjänst från den
            1 juli 1964. Under sådana förhållanden har gruppens ledare, laborator
            H.-O. Kreiss, för- klarat sig villig att kvarstanna, medan i annat
            fall gruppen kommer att upplösas och dess fleråriga erfarenhet
            att gå förlorad. Även maskinsituationen är ytterst bekymmersam
            för Uppsalas vidkom- mande. I petita till 1962 års riksdag äskade
            matematikmaskinnämnden ett belopp av 3 702 700 kr. för anskaffande
            av en datamaskin till Göteborgs uni- versitet, vilket bifölls
            av riksdagen. Till årets riksdag har nämnden äskat ett belopp
            av 4 403 000 kr. för en motsvarande anläggning vid Uppsala uni-
            versitet och lantbrukshögskolan. Detta har emellertid icke upptagits
            i pro- positionen med hänvisning till den föreslagna utredningen
            rörande organi- sationen av den matematiska databehandlingen och
            den därmed samman- hängande forskningen. Med hänsyn till den akuta
            situation som uppstått vid Uppsala universitet och lantbrukshögskolan
            synes det oss därför högst ange- läget att ett principbeslut redan
            nu fattas om anskaffande av en datama- skinanläggning intill det
            av nämnden äskade beloppet samt att statskontoret eller annan
            därför utsedd myndighet ges beställningsbemyndigande för den-
            samma. Enär den ovan nämnda utredningen endast skall beröra organisa-
            tionsfrågor, medan behovet av ifrågavarande anläggning aldrig
            ifrågasatts, kommer ett dylikt principbeslut ej att utgöra något
            hinder för en förutsätt- ningslös utredning. Utredningens första
            uppgift skulle därför bli att besluta om lämplig typ av maskin
            för Uppsala universitet och lantbrukshögskolan med hänsyn till
            dessa läroanstalters behov och till forskningens och den högre
            undervisningens integrerade behov i riket, varefter en beställning
            av
          </p>
          <pb facs="riksdagen-motions-pdf/data/1963/mot_1963__fk__647/mot_1963__fk__647-004.pdf"/>
          <p>
            Motioner i Första kammaren, nr 647 år 1963 9
          </p>
          <p>
            motsvarande anläggning bör verkställas. På grund av den långa
            leverans- tiden för en anläggning av här avsett slag (12—18 månader)
            skulle härige- nom en synnerligen betydelsefull tidsvinst kunna
            göras. Utredningen skulle ändock kunna slutföra sitt organisationsuppdrag
            i god tid före den plane- rade installationen. Ett beslut i enlighet
            härmed skulle ej! heller komma att påverka 1963/64 års budget.
            Under åberopande av vad som ovan framförts frlsökäller vi, att
            riksdagen måtte I.s besluta om inrättande av en professur i numerisk
            åna- lys med tillhörande 1 000 assistenttimmar för forskning och
            allmänt:institutionsarbete från och: med den 1 juli 1963 eller
            i vart fall från och med den 1 juli 1964; II: besluta att den
            i propositionen nämnda utredningen rörande organisationen av den:
            matematiska databehand- lingen snarast kommer till stånd och:som
            en av sina första uppgifter får att besluta om lämplig datamaskinanläggning
            för, Uppsala universitet: och lantbrukshögskolan; II. ge statskontoret
            eller annan härför utsedd myndighet beställningsbemyndigande för
            nämnda anläggning intill ett belopp av 4:403 000 kr.
          </p>
          <p>
            Stockholm -dén 27 mars 1963 Eric' Källqvist Rickard Sandler Hugo
            Osvald
          </p>
          <p>
            Torsten Andersson Blenda Ljungberg
          </p>
        </div>
      </div>
    </body>
  </text>
</TEI>
