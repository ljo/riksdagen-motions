<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__663/mot_1963__fk__663-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 663 år 1963 15
          </p>
          <p>
            Nr 663
          </p>
          <p>
            Av herrar Kaijser och Sveningsson, i anledning av Kungl. Maj:ts
            proposition nr 82, med förslag till förordning om ändring i rusdrycksförsäljningsförordningen
            den 26 maj 1954 (nr 521), m. m.
          </p>
          <p>
            I den diskussion i nykterhetsfrågan som pågått alltsedan genomförandet
            av 1954 års beslut har man ständigt pekat på en allmän inköpsregistrering
            som en åtgärd som skulle kunna medföra fördelaktiga verkningar.
            även om spritkonsumtionen åter har sjunkit till samma nivå som
            före motbokssy- stemets avskaffande, är situationen alltjämt sådan
            att ytterligare åtgärder erfordras, och det är naturligt att frågan
            om en allmän inköpsregistrering åter kommit i förgrunden. Nykterhetslagskommittén
            ställer sig avvisande till en sådan registrering, och i Kungl.
            Maj:ts proposition nr 82 ansluter sig departementschefen till
            denna uppfattning. Han menar liksom kom- mittén att man skall
            nöja sig med en begränsad registrering av de köp som verkställes
            av för langning, alkoholmissbruk etc. misstänkta personer. Vissa
            remissinstanser framhåller att frågan om en allmän inköpsregist-
            rering inte är tillräckligt utredd, och ett par länsnykterhetsnämnder
            ifrå- gasätter en försöksverksamhet med allmän registrering. Det
            torde vara omöjligt att bedöma verkan av en allmän inköpsregistrering
            utan att pröva den. Man vet att mycket av det som man trodde om
            spritförbrukningen under motbokstiden visat sig icke vara riktigt.
            Obestridligen hade motboken en hämmande inverkan som var större
            än dess till ökad spritkonsumtion suggererande effekt. Man menade
            också att langningen skulle upphöra ef- ter motbokssystemets avskaffande.
            Det blev emellertid tvärtom. På ana- logt sätt kan den uppfattning
            man fått om betydelsen av en allmän in- köpsregistrering visa
            sig icke motsvara verkligheten om man får tillfälle att pröva
            densamma. Enligt vår mening bör man inrikta sig på att genom en
            försöksverksamhet inom ett begränsat område försöka få en på praktiska
            erfarenheter grundad uppfattning om betydelsen av en allmän inköps-
            registrering från nykterhetssynpunkt och om de kostnader och de
            olägen- heter för de lojala spritförbrukarna som en sådan kommer
            att medföra. Under hänvisning till det ovan anförda får vi hemställa,
            att riksdagen i skrivelse till Kungl. Maj:t ville begära att en
            försöksverksamhet med allmän inköpsregistrering måtte igångsättas.
          </p>
          <p>
            Stockholm den 2 april 1963
          </p>
          <p>
            Rolf Kaijser Ragnar Sveningsson
          </p>
        </div>
      </div>
    </body>
  </text>
</TEI>
