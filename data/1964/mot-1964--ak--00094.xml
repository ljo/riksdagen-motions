<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__94/mot_1964__ak__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 94 år 1964
          </p>
          <p>
            Nr 94
          </p>
          <p>
            Av herr Westberg m. fl., om anslag för ökad upplysningsverk-
          </p>
          <p>
            samhet rörande tobakens skadeverkningar bland ung- dom, m m.
          </p>
          <p>
            (Lika lydande med motion nr 70 i Första kammaren)
          </p>
          <p>
            Tobaksbruket har sedan länge ansetts som en hälsorisk. Särskilt
            cigar- rettrökningen har genom de resultat, som forskningen på
            området uppvisat, framstått som en betydande hälsofara. Den sammanställning
            av olika forsk- ningsresultat — man bygger på sju separata undersökningar
            — som det amerikanska hälsoministeriets expertkommitté nyligen
            framlagt visar t. ex. att cigarrettrökningen är den viktigaste
            orsaken till lungcancer. Lika klart orsakssammanhang anser sig
            kommittén kunna konstatera, när det gäller kronisk bronchitis.
            Rökningen är, när det gäller denna sjukdom, en betyd- ligt större
            fara än atmosfäriska föroreningar, fabriksrök etc. Pip- och cigarrökarna
            riskerar också sin hälsa men inte i samma ut- sträckning som cigarrettrökarna.
            Kommittén anser sig kunna fastslå att det finns ett direkt samband
            mellan piprökning och läppcancer. Den åberopade kommittérapporten
            bekräftar de resultat man kommit till vid forskning i vårt eget
            land och i andra europeiska länder, t. ex. England. Mot denna
            bakgrund måste det anses som högst oroande att tobakskon- sumtionen
            och då särskilt cigarrettkonsumtionen med något enstaka undan-
            tag ökar år efter år i vårt land. Det omvittnas från skilda håll
            att tobaks- bruket ökar särskilt kraftigt i de yngre åldrarna.
            Då vanerökningen grund- lägges tidigt, blir hälsoriskerna ännu
            större. Det måste anses som ett viktigt samhällsintresse att söka
            motverka tobaksrökningen bland de unga, sam- tidigt som det är
            angeläget för ungdomarna själva att undvika de hälso- risker,
            som tobaksbruket medför. Men det är inte endast från hälsosynpunkt
            eller från hygieniska syn- punkter som tobaksbruket är en fara
            för de unga. Det har även ekonomiska och moraliska aspekter. När
            fickpengarna inte räcker till för att fylla be- hovet av tobak,
            frestas de unga att på oärligt sätt komma över tobaksvaror eller
            pengar för inköp av sådana varor. Domare vid barnavårdsmyndighe-
            ter runtom i landet kan intyga detta. Det är med hänsyn till såväl
            hälsoriskerna som till övriga här berörda omständigheter angeläget,
            att vi överväger vilka åtgärder som kan tänkas motverka tobaksbruket
            över huvud taget men särskilt när det gäller att motverka de ungas
            tobakskonsumtion.
          </p>
          <pb facs="riksdagen-motions-pdf/data/1964/mot_1964__ak__94/mot_1964__ak__94-002.pdf"/>
          <p>
            Motioner i Andra kammaren, nr 94 år 1964 d
          </p>
          <p>
            Den främsta vägen måste nu som tidigare bli upplysning och undervis-
            ning om tobaksrökningens skadliga verkningar, och det är med stor
            till- fredsställelse vi konstaterar att medicinalstyrelsen tillsatt
            en expertgrupp som skall belysa sambandet mellan tobaksrökningen
            och hälsotillståndet och med uppgift att även utarbeta underlag
            för en planerad propaganda- kampanj mot tobaksrökning bland barn
            och ungdom. Det är enligt vår mening av synnerlig vikt att kommitténs
            arbete inte hämmas av brist på medel. Upplysningsverksamheten
            måste breddas och in- tensifieras. Skolans möjligheter bör givetvis
            utnyttjas i full utsträckning, men lika viktigt är att våra massmedia
            — pressen, radio och TV — kom- mer till ökad användning. Härvid
            bör uppmärksammas att det inte är till fyllest med något enstaka
            program eller någon enda annonsserie, utan to- baksrökningens
            skadeverkningar måste bli föremål för en planmässig och kontinuerlig
            belysning även i massmedia. Det är av synnerlig vikt att en på
            detta sätt genomförd upplysningskampanj följes upp. Men även om
            vi kan ställa stora förhoppningar till en på detta sätt ut- ökad
            och intensifierad upplysningsverksamhet, vet vi av erfarenhet
            att möj- ligheterna att nå resultat på den vägen är begränsade.
            även andra åtgärder är erforderliga. För att kunna anvisa nya
            vägar i kampen mot tobaksbruket torde en ut- redning vara nödvändig.
            Men en sådan utredning får dock inte förhindra att upplysningsverksamheten
            redan nu intensifieras. Kungl. Maj:t har under femte huvudtiteln
            föreslagit ett oförändrat an- slag till Upplysning om tobaksrökningens
            skadeverkningar. Enligt vår upp- fattning bör anslaget under nästa
            budgetår fördubblas från nuvarande 500 000 kr. till 1 milj. kr.
            Anslaget till hälsovårdsupplysning bör således höjas till 1400
            000 kr. Med hänvisning till vad ovan anförts hemställes, att riksdagen
            måtte 1. till Hälsovårdsupplysning för budgetåret 1964/635 under
            femte huvudtiteln anvisa ett med 500 000 kr. utökat reserva- tionsanslag
            av inalles 1400 000 kr. i syfte att åstadkomma en omfattande upplysningskampanj
            mot tobaksbruket bland ungdom; samt 2. i skrivelse till Kungl.
            Maj:t begära en skyndsam utred- ning angående möjligheterna att
            begränsa tobakskonsumtio- nen.
          </p>
          <p>
            Stockholm den 21 januari 1964
          </p>
          <p>
            Olle Westberg
          </p>
          <p>
            Bengt Börjesson M. Berglund Daniel Wiklund i Falköping
          </p>
        </div>
      </div>
    </body>
  </text>
</TEI>
