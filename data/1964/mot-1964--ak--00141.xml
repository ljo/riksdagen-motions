<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__141/mot_1964__ak__141-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 141 år 1964 7
          </p>
          <p>
            Nr 141
          </p>
          <p>
            Av herr Regnéll m. fl., om inrättande vid Lunds universitet av
            en preceptur i processrätt.
          </p>
          <p>
            (Lika lydande med motion nr 101 i Första kammaren)
          </p>
          <p>
            Frågan om inrättande av preceptur i processrätt vid universitetet
            i Lund har varit aktuell ända sedan juristutbildningskommittén
            av år 1949 avgav sitt betänkande med förslag rörande juridisk
            och samhällsvetenskaplig ut- bildning (SOU 1953:15).
          </p>
          <p>
            Juristutbildningsreformen
          </p>
          <p>
            Juristutbildningskommittén utgick i sitt förslag rörande juridisk
            och sam- hällsvetenskaplig utbildning från det undervisningsbehov
            som förelåg vid de juridiska fakulteterna i början av 1950-talet.
            Antalet juris studerande i Lund var då omkring 500. Kommittén
            ansåg, att det vid denna tid förelåg en påtaglig lärarbrist vid
            de juridiska fakulteterna. I den lärarorganisation som kommittén
            föreslog ingick för de juridiska fakulteterna i Uppsala och Lund
            vardera en preceptur i straffrätt och en preceptur i processrätt.
            Universitetskanslern, som i sitt yttrande den 16 december 1954
            över kom- mitténs förslag vid bedömningen av lärarbehovet påverkats
            av en nedgång i antalet nyinskrivna efter 1952, som visade sig
            vara tillfällig, anförde att dessa precepturer icke syntes oundgängligen
            nödvändiga. De särskilt tillkallade utredningsmännen, professorerna
            Folke Schmidt och Nils Stjernquist, baserade de beräkningar om
            lärarbehovet som de gjor- de i sin den 8 februari 1957 avgivna
            Promemoria angående omläggning av den juridiska och samhällsvetenskapliga
            utbildningen på antaganden om det blivande studentantalet. De
            förutsåg en årlig examination i Lund av 65 juris kandidater, medan
            det 1963 utexaminerades 89. Utredningsmännen föreslog för vardera
            av de juridiska fakulteterna i Lund och Uppsala en för straffrätt
            och processrätt gemensam preceptur. I proposition 1957: 86 upptogs
            icke förslag om precepturer i straffrätt ei- ler processrätt i
            Lund. I de likalydande motionerna I: 429 och II: 542 vid 1957
            års riksdag samt i de likalydande motionerna 1: 433 och II: 543
            vid samma riksdag hemställdes i anslutning till utredningsmännens
            förslag att en för straffrätt och process- rätt gemensam preceptur
            måtte inrättas vid vardera av de juridiska fakul- teterna i Lund
            och Uppsala.
          </p>
          <pb facs="riksdagen-motions-pdf/data/1964/mot_1964__ak__141/mot_1964__ak__141-002.pdf"/>
          <p>
            8 Motioner i Andra kammaren, nr 141 år 1964
          </p>
          <p>
            Statsutskottet avstyrkte i utlåtande 1957: 128 de nu berörda
            i motionerna framförda yrkandena och anförde som skäl därför följande:
            Som förut framhållits skall undervisningen vid de juridiska fakulteterna
            fördelas mellan vetenskapligt skolade fast anställda lärare och
            praktiker. Hur stor del av undervisningen som i varje särskilt
            ämne bör läggas på prak- tiker kan med säkerhet bedömas först
            sedan någon tids erfarenhet av den förordade anordningen vunnits.
          </p>
          <p>
            Utskottets utlåtande bifölls av riksdagen. Juridiska fakulteten
            vid Lunds universitet har alltsedan juristutbildning- en reformerades
            i sina petita upptagit krav på preceptur i processrätt. Såsom
            motivering för kravet på preceptur i processrätt framhålles i
            årets petita bl. a.: Den beräkning av undervisningsbehovet i processrätt
            som gjorts av utred- ningsmännen Schmidt och Stjernquist och som
            godtagits av statsmakterna måste korrigeras med hänsyn till det
            högre studenttalet. Antalet studerande i processrätt kan beräknas
            bli 160 per år. Undervisningsbehovet blir då med tillämpning av
            utredningsmännens beräkningsgrunder följande:
          </p>
          <p>
            Grundkurs. ..sssssereresssss esse sr rosa 4x&lt; 30 = 120 timmar
            tillämpningsövningar för 6 grupper om 30 Studenter ooseoseeesereresesssss
            ss ess 6x25 = 150 &gt;» Vetenskapliga föreläsningar..............
            2x 5= 10 » Seminarier jämte handledning för 20 stu- denter som
            bedriver tillämpade studier .... 20x 2= 80 » Licentiatseminarier
            .................... 6öx 2= 12 i
          </p>
          <p>
            372 timmar
          </p>
          <p>
            Här har icke medräknats de kurser som skall givas i vittnespsykologi
            och kriminalteknik, eftersom under alla omständigheter särskilda
            lärare måste engageras för dessa.
          </p>
          <p>
            Studenterna har livligt understött fakultetens krav. Redan i
            en skrivelse till Konungen av den 18 april 1961 hemställde studierådet
            vid Lunds uni- versitets juridiska fakultet i samråd med Lunds
            studentkårs utbildningsut- skott om inrättande av precepturer
            i civilrätt, straffrätt och processrätt. Se- nast har Lunds studentkårs
            juridiska studieråd i skrivelse till ecklesiastik- ministern av
            den 18 september 1963 anhållit om inrättande av nämnda pre- cepturer
            vid juridiska fakulteten i Lund. Aktionerna har uppmärksammats
            och understötts av dagspressen. Ur den sistnämnda skrivelsen kan
            följande anföras: Såsom fakulteten påvisar i sina petita för budgetåret
            1964/65 är förhål- landena utomordentligt ansträngda även i civilrätt
            och processrätt; i det se- nare ämnet skulle den grundläggande
            undervisningen till övervägande del få handhavas av praktiker.
            Fakulteten har inte ansett en sådan ordning försvarlig. I detta
            sammanhang kan tilläggas, att det från studenthåll är ett angelä-
            get önskemål att undervisning av praktiskt verksamma jurister
            inte kom- mer till stånd annat än såsom ett komplement till de
            akademiska lärarnas
          </p>
          <pb facs="riksdagen-motions-pdf/data/1964/mot_1964__ak__141/mot_1964__ak__141-003.pdf"/>
          <p>
            Motioner i Andra kammaren, nr 141 år 1964 9
          </p>
          <p>
            undervisning. Det kan ifrågasättas, om ej den ordinarie tjänstgöringen
            läg- ger hinder i vägen för praktikern att tillfredsställande
            förbereda sin under- visning. Härtill kommer svårigheten att anskaffa
            dylika praktiskt verksam- ma jurister med erforderlig villighet
            och kompetens, en erfarenhet som gjorts här i Lund. Något krav
            på pedagogisk skicklighet har fakulteten där- till inte kunnat
            ställa.
          </p>
          <p>
            Studierådet vill ånyo understryka, att det från studenthåll måste
            beteck- nas som ett ytterligt angeläget önskemål, att fakultetens
            hemställan denna gång måtte beaktas. Ett förnyat avslag måste
            medföra allvarligt men för den juridiska undervisningens i Lund
            ändamålsenliga bedrivande och effektivi- tet. Detta gäller i all
            synnerhet för de tillämpade studiernas del.
          </p>
          <p>
            Nuvarande läge Höstterminen 1963 uppgick antalet vid juridiska
            fakulteten i Lund in- skrivna studenter till 848, en ökning från
            föregående år med 68. Inom kort kommer 1 000 studenter att inhämta
            undervisning vid fakulteten. Prognos- och planeringsgruppen i
            ecklesiastikdepartementet uppskattar i sin PM från december 1962
            rörande det högre utbildningsväsendets fortsatta utbyggnad totalantalet
            juris studerande i Lund i början av 1970-talet till 2 000 (s.
            27). Mot bakgrunden av det ökande studentantalet framstår det
            nuvarande lä- rarantalet som i högsta grad otillräckligt. För
            processrättens del kan hänvisas till den ovan anförda från fakulte-
            tens petita hämtade sammanställningen av undervisningsbehovet
            i ämnet. Professorns undervisning måste i första hand ägnas licentiander,
            12 timmar per år, samt studenter som bedriver tillämpade studier
            — antalet kan f. n. uppskattas till 15 å 20 årligen — ungefär
            60—80 timmar. Det kan påpekas att det för närvarande finns ett
            flertal licentiander i ämnet. Då undervis- ningsskyldigheten för
            professorn i processrätt efter avdrag för betungande examination
            i grundämnet, som åtnjutes av samtliga professorer vid fakul-
            teten, beräknas till 100 timmar per läsår, blir konsekvensen att
            den grund- läggande undervisningen för de studenter — ca 160 —
            som årligen inleder sina studier i ämnet endast i mycket obetydlig
            omfattning kan bedrivas av akademisk lärare. Enligt studieplan
            för ämnet, fastställd av kanslern för rikets universitet den 6
            maj 1960, upplyses angående undervisningen bl. a.:
          </p>
          <p>
            Varje termin hållas även allmänna tillämpningsövningar, som avse
            att ge en viss träning i lösandet av processrättsliga problem
            och rättsfallsanalyser.
          </p>
          <p>
            Skall denna målsättning kunna följas, måste det finnas god tillgång
            till vetenskapligt skolade lärare i ämnet, särskilt som studenterna
            — för att un- dervisningsformen ej skall förfuskas — måste fördelas
            i grupper om högst 30 deltagare. Det bör även framhållas, att
            det är en trängande nödvändighet att semina- rieövningar i tillämpade
            studier i processrätt anordnas i tillräckligt antal. Lärare och
            studenter är ense om vikten härav.
          </p>
          <pb facs="riksdagen-motions-pdf/data/1964/mot_1964__ak__141/mot_1964__ak__141-004.pdf"/>
          <p>
            10 Motioner i Andra kammaren, nr 141 år 1964
          </p>
          <p>
            Med tillgång till preceptor i processrätt kunde undervisningen
            disponeras exempelvis sålunda:
          </p>
          <p>
            Professor Preceptor Övriga Summa tim. Grundkurs. .................
            1x 30 3x 30 120 Tillämpningsövningar ........ 2x25 2x 25 2x 25
            150 Vetenskapliga föreläsningar .. -2x 5 10 Tillämpade studier
            .......... 10x 4 10x 4 80 Licentiatseminarier .......... 6x 2
            12
          </p>
          <p>
            Universitetskanslern har för budgetåret 1964/65 föreslagit inrättande
            av bl. a. en preceptur i processrätt vid universiteten i Uppsala
            och Lund. I stats- verkspropositionen föreslår departementschefen,
            som finner skäl talar för att ytterligare precepturer kommer till
            stånd, att sådan befattning inrättas i Uppsala. För Lunds del
            har en sådan lärartjänst inte omnämnts. Behovet av en preceptorsbefattning
            i processrätt måste vara minst lika angeläget i Lund som i Uppsala.
            Särskilt framgår detta tydligt av en tabell över bruttoantalet
            nyinskrivna studerande under höstterminerna t. o. m. den 10 oktober,
            som ingår i Sta- tistiska meddelanden 23.10. 1963 (U 1963: 17)
            där siffrorna för de juridiska fakulteterna är följande:
          </p>
          <p>
            Procentuell förändring
          </p>
          <p>
            1959 1960 1961 1962 1963 1961/62 1962/63 Uppsala .... 96 96 97
            119 108 + 22,7 — 9,2 Lund........ 135 102 104 120 151 + 15,4 +
            25,8 Stockholm .. 177 158 162 238 249 + 46,9 + 4,6
          </p>
          <p>
            Totalantalet juris studerande i Lund var som ovan nämnts 848
            höstter- minen 1963. Vid samma tidpunkt studerade 820 studenter
            vid juridiska fa- kulteten i Uppsala. Vad angår möjligheten att
            förvärva kompetenta sökande må framhållas, att det f. n. finns
            två docenter i processrätt i landet samt att det väntas tre disputationer
            i processrätt vid Lunds universitet under innevarande år. Då behovet
            av kvalificerad undervisning i det synnerligen viktiga ämnet processrätt
            måste tillgodoses, hemställes, att riksdagen vid behandlingen
            av punkt E 7 under åtton- de huvudtiteln måtte besluta om inrättande
            av en preceptur i processrätt vid universitetet i Lund fr. o.
            m. den 1 juli 1964.
          </p>
          <p>
            Stockholm den 22 januari 1964 C. G. Regnéll
          </p>
          <p>
            Gunnar Hedlund Nancy Eriksson Sven Wedén
          </p>
        </div>
      </div>
    </body>
  </text>
</TEI>
