<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__280/mot_1964__ak__280-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 280 år 1964
          </p>
          <p>
            Nr 280
          </p>
          <p>
            Av herrar Eriksson i Bäckmora och Vigelsbo, om upprustning av
            ekonomibyggnader å vissa småbruk.
          </p>
          <p>
            (Lika lydande med motion nr 237 i Första kammaren)
          </p>
          <p>
            Jordbrukets strukturomvandling fortgår med accelererande hastighet.
            I den mån strukturomvandlingen bygger på sammanförande av små
            bruk- ningsenheter till större och bärkraftigare företag och ägare
            av de små en- heterna antingen kvarstannar vid jordbruksnäringen
            såsom företagare på det större företaget eller lämnar näringen
            för att efter omskolning söka andra förvärvsmöjligheter inom stadsnäringarna,
            sker omställningsproces- sen utan större svårigheter. I de fall
            däremot, där de små jordbrukens ägare har kommit upp i åldersgruppen
            50—60 år och kanske något högre och dessutom kanske föga lämpar
            sig för omskolning, skapar rationaliserings- processen och nu
            gällande utvecklingsstyrande regler för statligt stöd till olika
            förbättringsåtgärder på ett mindre jordbruk betydande svårigheter.
            Dessa småbrukare, som alltså efter eventuell omskolning skall
            omplaceras i stads och/eller industrimiljö, känner vid omplacering
            ofta miljösvårighe- ter, dessutom får de också svårigheter som
            sammanhänger med bostadsför- sörjning och liknande. Ur det allmännas
            synpunkt torde en omskolning av en arbetskraft, som kommit till
            så relativt hög ålder, vara mindre önskvärd både ur kostnadssynpunkt
            och ibland också till och med ur effektsynpunkt. Länsarbetsnämnderna
            i de olika länen äger emellertid förutsättningar att i det enskilda
            fallet ta ställning till lämpligheten av eventuell omskolning
            av dessa äldre småbrukare. Alternativet för dessa äldre småbrukare
            synes enligt vårt förmenande vara antingen att de beredes möjligheter
            att under sin återstående tid som yrkesverksamma uppehålla driften
            på sina små jordbruksföretag eller ock att de kan förtidspensioneras.
            Möjligheten att erhålla stöd för vissa begränsade upprustningsåtgärder
            på småbruken finnes ju i rationaliseringskungörelsen SFS 246/59,
            där i 11 $, sista stycket, säges att lantbruksnämnderna ”må likväl
            i undantagsfall bevilja ekonomiskt stöd, om investeringsbehovet
            är trängande och brukaren till följd av sin ålder, nedsatt arbetsförmåga
            eller andra särskilda person- liga omständigheter svårligen kan
            vinna sin utkomst genom annan syssel- sättning”. Ifrågavarande
            bestämmelse torde emellertid tillämpas med re- striktivitet av
            ifrågavarande bidragsbeviljande organ, vilket för övrigt är
          </p>
          <pb facs="riksdagen-motions-pdf/data/1964/mot_1964__ak__280/mot_1964__ak__280-002.pdf"/>
          <p>
            Motioner i Andra kammaren, nr 280 år 1964 9
          </p>
          <p>
            förståeligt med hänsyn till den företagsekonomiska inriktning
            som verk- samheten alltmera fått och måste ha. Det är emellertid
            också sannolikt, att endast en begränsad del av arbetsmarknadsorganets
            klienter finnes inom den grupp som inrymmes i den citerade författningsbestämmelsen.
            Det synes dock vara ur det allmännas synpunkt mindre kostnadskrävande
            att med utnyttjande av ifrågavarande bestämmelse ge dessa småbrukare
            ett begränsat stöd för sådan mindre upprustning av ekonomibyggnad
            som möj- liggör för dem att fortsätta sin verksamhet. Gårdar med
            ägare i denna kategori finnes säkerligen spridda inom varje jordbruksområde,
            men det synes oss icke böra utgöra något egentligt hinder för
            strukturrationalise- ringen om sådana enstaka gårdar under en
            övergångstid får brukas av sina nuvarande ägare och först efter
            den nuvarande generationens frånfälle in- lemmas i angränsande
            större jordbruksföretag. Det är emellertid inte endast ekonomibyggnaden
            som i förevarande fall av den tänkta ”självpensioneringen” kan
            behöva en mindre upprustning. Även bostadsförbättring kan ju i
            dessa fall enligt SFS 538/62 stödjas med visst begränsat belopp
            för pensionärsbostad med högst 8000 kr. och i specialfall med
            upp till 10 000 kr. för sådana ägare, som fyllt 60 år, samt för
            ägare, som icke fyllt 60 år, med högst 4 000 kr., vartill dock
            i sist- nämnda fall kommer möjlighet att erhålla 4 000 kr. i lån.
            För sistnämnda ålderskategori gäller därjämte att den beskattningsbara
            inkomsten skall understiga 6 000 kr. En samordning av dessa två
            stödformer, dels till en minimiförbättring av bostaden, dels till
            en hjälplig upprustning av ekonomibyggnaden, bör kunna ske till
            båtnad såväl för den enskilda familjen i aktuellt fall som med
            hänsyn till kostnaden för en omskolning ur det allmännas synpunkt.
            Då vi i vårt resonemang förutsätter, att i det aktuella fallet
            ägaren till ett småbruk, som skulle kunna stödjas, dels genom
            länsbostadsnämnden för minimiupprustning av bostaden, dels genom
            lantbruksnämnden med till- lämpning av undantagsbestämmelsen i
            nyssnämnda 11 $, bör ha varit i kontakt med länsarbetsnämnden,
            synes en samordning på länsplanet, för att utlösa en även ur det
            allmännas synpunkt önskvärd åtgärd, kunna ske genom att länsarbetsnämnden
            initierar ärendet i fråga genom samråd i bidragsfrågan mellan
            länsbostadsnämnd och lantbruksnämnd. Resonemanget om vidgade möjligheter
            för vissa småbrukare att erhålla statligt stöd för en ”självpensionering”
            innebär icke ett försök till upp- rivande av riksdagens tidigare
            beslut om den jordpolitiska målsättningen och i senaste författningsbestämmelser
            tillkomna regler utan är endast ett förslag för att söka anpassa
            det statliga stödet för bostad och ekonomi- byggnad för vissa
            småbrukare till arbetsmarknadsorganets planeringsverk- samhet.
            Såsom ett tänkbart alternativ, därest vårt här ovan skisserade
            förslag
          </p>
          <pb facs="riksdagen-motions-pdf/data/1964/mot_1964__ak__280/mot_1964__ak__280-003.pdf"/>
          <p>
            10 Motioner i Andra kammaren, nr 280—281 år 1964
          </p>
          <p>
            icke kan accepteras, står möjligheten att förtidspensionera ifrågavarande
            småbrukare. Det är uppenbart, att småbrukarfamiljerna i denna
            kategori också vill känna samhällets stöd till trygghet. Just
            dessa småbrukare mel- lan 50 och 60 år och kanske till och med
            något äldre, som icke äger för- utsättningar att omskolas, som
            icke kan förlika sig med tanken på miljö- bytet och som endast
            har ett relativt sett fåtal år kvar som yrkesverk- samma i ett
            nytt yrke, känner otrygghet då de tror sig icke kunna erhålla
            stöd ens för de enklaste förbättringsåtgärder på det lilla småbruket,
            där de vill kvarbo. Med hänsyn till vad ovan framhållits hemställes,
            att riksdagen måtte hos Kungl. Maj:t anhålla om sådana förändrade
            regler för tillämpningen av 11 $, sista stycket i SFS 246/59,
            att densamma på initiativ av länsarbets- nämnd kan utnyttjas för
            begränsad upprustning av ekono- mibyggnad å småbruk, där ägaren
            av länsarbetsnämnden icke anses lämplig för omskolning på grund
            av ålder eller annan orsak, samt att dessa ärenden jämväl samordnas
            med prövning av förutsättningarna för bostadsstöd i enlig- het
            med bestämmelserna i SFS 538/62.
          </p>
          <p>
            Stockholm den 22 januari 1964
          </p>
          <p>
            John Eriksson Sven Vigelsbo i Bäckmora
          </p>
          <p>
            Nr 281
          </p>
          <p>
            Av herrar Grebäck och Antby, i anledning av Kungl. Maj:ts framställningar
            om anslag till lantbrukshögskolan.
          </p>
          <p>
            (Lika lydande med motion nr 230 i Första kammaren) Stockholm
            den 23 januari 1964
          </p>
          <p>
            Erik Grebäck Sven Antby
          </p>
        </div>
      </div>
    </body>
  </text>
</TEI>
