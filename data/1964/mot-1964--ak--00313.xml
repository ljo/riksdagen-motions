<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__313/mot_1964__ak__313-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 313 år 1964 S
          </p>
          <p>
            Nr 313
          </p>
          <p>
            Av herrar Boo och Larsson i Borrby, i anledning av Kungl. Maj:ts
            framställning om anslag till Bidrag till ungdomens fri- tidsverksamhet.
          </p>
          <p>
            (Lika lydande med motion nr 278 i Första kammaren)
          </p>
          <p>
            Ungdomsorganisationerna har utomordentligt goda förutsättningar
            att nå kontakt med ungdomar i de lägre åldrarna. Det är sålunda
            angeläget att samhället i olika avseenden underlättar och stimulerar
            organisationer som sysslar med juniorverksamhet till att effektivt
            inrikta sin verksamhet här- för. Viktigt är att få kontakt med
            ungdomarna innan de fångats in i gäng- och gruppbildningar utanför
            hemmets, skolans och organisationernas in- flytande. Fritidsgruppen
            är härvid det instrument som är av största bety- delse. För erhållande
            av statsbidrag är för närvarande den nedre ålders- gränsen satt
            till 12 år. Det måste vara angeläget att ungdomar redan från 10-årsåldern
            kan uppfångas i fritidsgruppernas positiva verksamhet. En sänkning
            av den nedre åldersgränsen för bidrag till fritidsgrupp, från
            12 till 10 år i enlighet med vad kungl. skolöverstyrelsen föreslagit,
            skulle där- för i hög grad stimulera en sådan angelägen inriktning
            i ungdomsarbetet. Därmed följer ökade möjligheter att knyta an
            till de naturliga och spon- tana gäng- och gruppbildningarna i
            dessa åldrar. I fritidsgruppen kan ung- domarna stimuleras till
            fortsatt intresse för föreningsverksamhet. Genom den pågående
            förändringen av vår skola kommer också många ungdomar att få sin
            skolgång förlagd till orter som kräver långa resor. Det kommer
            därför att bli svårare att intressera och hålla kontakten för
            ett aktivt deltagande i den kontinuerliga föreningsverksamheten.
            Det måste vara ett stort samhällsintresse att på ett synnerligen
            aktivt sätt stödja de fria och frivilliga ungdomsorganisationernas
            alltmer krävande insatser för att nå så många som möjligt med
            sin ungdomsfostrande verksamhet. Statsbidrag till fritidsgruppen
            utgår för närvarande med högst kr. 4: 50 per deltagare i ersättning
            för handledare och material jämte kr. 2: — per deltagare för lokalkostnader.
            Då dessa bidrag varit oförändrade sedan år 1954, måste det i likhet
            med kungl. skolöverstyrelsens förslag vara skäligt med en uppräkning
            till kr. 6: — resp. kr. 4: — per deltagare, vilket endast utgör
            ett återställande av realvärdet från första bidragsåret. Den föreslag-
            na höjningen skulle ge ungdomsorganisationerna ökade möjligheter
            att på ett effektivare sätt bedriva gruppverksamhet bland den
            yngre ungdomen. Statligt stöd till fritidsgruppsverksamheten har
            nu utgått under 10 år.
          </p>
          <pb facs="riksdagen-motions-pdf/data/1964/mot_1964__ak__313/mot_1964__ak__313-002.pdf"/>
          <p>
            4 Motioner i Andra kammaren, nr 313 år 1964
          </p>
          <p>
            För att effektivisera och vidareutveckla denna form av gruppverksamhet
            skulle det dock vara av synnerligen stort värde om ett särskilt
            anslag kun- de utgå till en fortlöpande och fördjupad pedagogisk
            forsknings- och för- söksverksamhet. Bland de frågor som ständigt
            måste stå under debatt är åldersriktigt arbetsmaterial, ledarskolningens
            uppläggning och omfatt- ning, gruppens lämpliga storlek och sammansättning
            vid skilda sysselsätt- ningar, möjligheten att nå olika ungdomar,
            verksamhetens målsättning o.s.v. En undersökning om fritidsgruppernas
            arbetsmetoder i enlighet med 1962 års ungdomsutrednings förslag
            måste anses vara i hög grad berätti- gad. Medelsbehovet härför
            har av kungl. skolöverstyrelsen beräknats till kr. 75 000: — Med
            hänvisning till det ovan anförda hemställes att riksdagen måtte,
            1) i skrivelse till Kungl. Maj:t anhålla a. att nedre åldersgränsen
            för deltagande i statsbidrags- berättigad fritidsgrupp må sänkas
            från 12 till 10 år, b. att nu gällande bidrag till fritidsgruppsverksamhet
            må höjas från 2 till 4 kronor per deltagare, såvitt gäller kost-
            nad för lokal eller därmed jämförlig utgift, samt från högst 4:
            50 till högst 6 kronor per deltagare, såvitt gäller kostna- der
            för handledning och materiel, c. att av nedan nämnda anslag 75
            000 kronor må tagas i anspråk för pedagogisk forsknings- och försöksverksamhet
            i enlighet med vad i motionen anförts, samt 2) till Bidrag till
            ungdomens fritidsverksamhet under åt- tonde huvudtiteln för budgetåret
            1964/65 anvisa ett för- slagsanslag av 10 500 000 kronor.
          </p>
          <p>
            Stockholm den 24 januari 1964
          </p>
          <p>
            Karl Gust. H. Boo Einar Larsson i Borrby
          </p>
        </div>
      </div>
    </body>
  </text>
</TEI>
