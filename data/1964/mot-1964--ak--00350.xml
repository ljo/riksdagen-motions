<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__350/mot_1964__ak__350-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 350 år 1964 11
          </p>
          <p>
            Nr 350
          </p>
          <p>
            Av herr Johansson i Öckerö m. fl., om statliga lån vid inköp
            av äldre egnahem.
          </p>
          <p>
            (Lika lydande med motion nr 281 i Första kammaren)
          </p>
          <p>
            Trots betydande ansträngningar från samhällets sida har man ännu
            inte kommit till rätta med den bostadsbrist, som råder i vårt
            land sedan mer än tjugo år tillbaka. Det borde under sådana förhållanden
            vara en självklar sak, att man inte genom olämpliga bestämmelser
            provocerar fram nybyg- gen, där sådana inte är nödvändiga, samtidigt
            som äldre men fullt använd- bara hus inte blir utnyttjade. Det
            är emellertid vad som sker. Enligt nuva- rande bestämmelser kan
            den som bygger ett bostadsegnahem erhålla egna- hemslån. Motsvarande
            lånemöjligheter finns även när det är fråga om en genomgripande
            ombyggnad av ett äldre bostadshus. Däremot kan inte den som köper
            ett äldre hus, som är i sådant skick, att det under ett antal
            år kan bebos utan större reparationer, erhålla dessa lånemöjligheter.
            Detta är ur olika synpunkter en stor fråga. Med särskild skärpa
            fram- träder problemet i en del skärgårdssamhällen. I Bohusläns
            skärgård finnes ett betydande bostadsbestånd, som är i gott skick.
            Då fiskarbefolkningen har betydande investeringsutgifter för båtar
            och redskap, och dessa givet- vis måste gå i första rummet, är
            det många, särskilt yngre fiskare, som är i behov av att för lånade
            medel köpa ett äldre, användbart bostadshus, när ett dylikt blir
            till salu. Dessa äldre hus har också i många fall för en yrkesutövande
            fiskare ett mera fördelaktigt läge i samhället än ett nybygge
            kan få. Det bör också observeras, att det för kommunerna ställer
            sig dyrbart att spränga ned ledningar för vatten och avlopp till
            nya bostäder i sam- hällets utkanter. I stort sett finns det endast
            två kategorier av köpare till dessa bostads- fastigheter. Det
            är å ena sidan fiskarna och å andra sidan sommargästerna. Bland
            den senare kategorien finns det vanligen personer som kan dispo-
            nera likvida medel. De yngre fiskarna däremot, som i de flesta
            fall redan förut fått sätta sig i skuld, ofta delvis mot borgen,
            saknar möjlighet att konkurrera om dessa bostäder. Resultatet
            blir att fullt brukbara och i för- hållande till hamnarna välbelägna
            fastigheter står tomma under större delen av året samtidigt som
            en del av samhällets egna medlemmar har svårt att skaffa nöjaktiga
            bostäder.
          </p>
          <pb facs="riksdagen-motions-pdf/data/1964/mot_1964__ak__350/mot_1964__ak__350-002.pdf"/>
          <p>
            12 Motioner i Andra kammaren, nr 350 år 1964
          </p>
          <p>
            Från kommunernas sida har denna utveckling tett sig så ödesdiger,
            att man i vissa fall börjat ge kommunala lån till yngre yrkesmän,
            som önskar köpa dessa fastigheter, till vilka statliga lån enligt
            nuvarande bestämmel- ser ej kan erhållas. Vi är medvetna om att
            en nyligen tillsatt utredning fått i uppdrag att överväga även
            denna fråga. Detta bör emellertid enligt vår me- ning inte hindra,
            att nya bestämmelser prövas åtminstone i vissa skärgårds- områden,
            där utvecklingen är mest oroande. Med stöd av det ovan anförda
            föreslår vi, att riksdagen måtte i skrivelse till Kungl. Maj:t
            begära förslag till sådan ändring i författningarna angående lån
            och bidrag till bostadsegnahem att även äldre fastigheter, som
            vid överlåtelsen inte är i behov av större reparation, måtte kunna
            belånas i samband med ägarebyte. Stockholm den 23 januari 1964
          </p>
          <p>
            Olof Johansson Ernst V. Staxäng Lennart Mattsson
          </p>
        </div>
      </div>
    </body>
  </text>
</TEI>
