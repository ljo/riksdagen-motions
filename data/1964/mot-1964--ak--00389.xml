<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__389/mot_1964__ak__389-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 389 år 1964
          </p>
          <p>
            Nr 389
          </p>
          <p>
            Av herr Larsson i Umeå m. fl., om förtidspensionering av vissa
            skogsarbetare.
          </p>
          <p>
            (Lika lydande med motion nr 297 i Första kammaren)
          </p>
          <p>
            Det svenska skogsbruket kommer att inom en nära tidsrymd kraftigt
            me- kaniseras. Den rationaliseringsprocess som nu börjat väntas
            ske mycket snabbt och kommer att få till följd ett stort friställande
            av den arbetskraft som för närvarande sysselsättes i skogsbruket.
            Friställandet av arbetskraft väntas i främsta rummet ske av den
            äldre arbetskraften. Vad det gäller den yngre arbetskraften väntas
            denna i första hand omskolas för att betjäna den moderna maskinpark
            som kommer att insättas och vilkens skötsel kommer att fordra
            speciellt utbildad arbetskraft. Av den befolkning som kommer att
            friställas inom skogsbruket kommer ett synnerligen stort antal
            att ha upp- nått så hög ålder att en omflyttning eller omskolning
            kan bedömas som olämplig. Det är ofta skogsarbetare, som vid sidan
            av skogsarbetet har mindre jordbruk och vilka ofta är bosatta
            inom mindre byar och samhäl- len, där andra arbetstillfällen ej
            finns. Vidare torde många av dessa äldre skogsarbetare efter ett
            långvarigt tungt arbete, som skogsarbetet är, ha ådragit sig yrkesskador
            i sådan omfattning, att det kommer att ställas stora svårigheter
            att inlemma dessa människor i andra sysselsättningar. En ny sysselsättning
            förutsätter dessutom en omflyttning med åtföljande omskol- ning,
            vilket i många fall kan förefalla rätt meningslöst om de kommit
            upp i 60-årsåldern. Vidare torde det vara uppenbart, att dessa
            människor helst av allt önskar stanna kvar i den bygd de verkat
            i, och de har i regel hunnit skaffa sig småbruk och egna bostäder.
            Denna grupp människor har inriktat sig på att stanna kvar i sina
            yrken, vilket dock kommer att bli omöjligt på grund av den mekanisering
            som oförskyllt drabbar dem. Att mekaniseringen bör genomföras
            på snabbaste sätt för att nedbringa kostnaderna för skogs- bruket
            är en självklar sak, och det bör vara en lika självklar sak att
            de människor som kommer att friställas beredes möjligheter att
            erhålla sam- hällets stöd. Man får dessutom hålla i minnet att
            de genom sin tidigare arbetsinsats varit en värdefull tillgång
            för landets ekonomi. Den tidsrymd som uppstår innan många av dessa
            äldre övertaliga skogs- arbetare uppnår pensionsåldern kommer
            att ställa stora ekonomiska svå- righeter för den enskilde individen.
            Det bör därför genom en särskild till-
          </p>
          <pb facs="riksdagen-motions-pdf/data/1964/mot_1964__ak__389/mot_1964__ak__389-002.pdf"/>
          <p>
            Motioner i Andra kammaren, nr 389 år 1964 13
          </p>
          <p>
            fällig insats från samhällets sida göras lättnader, så att övergången
            mellan förslagsvis 60 år och till uppnådd pensionsålder kan ske
            utan alltför stora ekonomiska påfrestningar för de skogsarbetare
            som måste friställas. En förtidspensionering borde vara en framkomlig
            väg att lösa det besvärliga läge som kommer att uppstå för dessa
            äldre skogsarbetare vilka måste fri- ställas. Under hänvisning
            till det anförda hemställes, att riksdagen i skrivelse till Kungl.
            Maj:t anhåller om en snabb utredning samt förslag till riksdagen
            om en förtids- pensionering av skogsarbetare, som uppnått 60 år
            och som genom rationaliseringen inom skogsbruket kommer att fri-
            ställas och ej kan beredas annan sysselsättning. Stockholm den
            24 januari 1964
          </p>
          <p>
            Sigvard Larsson i Umeå
          </p>
          <p>
            Elias Jönsson Henning Gustavsson John G. Löfroth i Ingemarsgården
          </p>
        </div>
      </div>
    </body>
  </text>
</TEI>
