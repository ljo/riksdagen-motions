<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__450/mot_1964__ak__450-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 450 år 1964
          </p>
          <p>
            Nr 450
          </p>
          <p>
            Av herrar Nilsson i Gävle och Hermansson, om riktlinjer för lokaliserings
            politiken.
          </p>
          <p>
            (Lika lydande med motion nr 377 i Första kammaren)
          </p>
          <p>
            Kommittén för näringslivets lokalisering under landshövding Manfred
            Näslunds ordförandeskap har slutfört sitt arbete. Dess omfattande
            förslag till åtgärder remissbehandlas f. n. av en rad olika instanser.
            Det synes oss emellertid aktuellt, särskilt med tanke på kraven
            från de sysselsättnings- svaga områdena om snabba åtgärder, att
            innevarande års riksdag ges till- fälle att ta ställning beträffande
            dessa spörsmål. Undertecknade finner det dessutom påkallat att
            redan till denna riksdag fästa uppmärksamheten vid några viktiga
            principiella problem. Vi anser så- lunda följande fem huvudregler,
            vilka summerar de erfarenheter som gjorts av lokaliseringspolitik
            både i Sverige och utlandet, som mycket viktiga.
          </p>
          <p>
            1. Den offentliga och kommunala insatsen är avgörande Orsaken
            är flerfaldig. Projekten har en sådan omfattning och långsiktig
            karaktär att det privata kapitalet inte ställer sig till förfogande.
            De förde- lar som uppstår vid industrialisering är ofta indirekta.
            Privata kapitalister har därför sällan något intresse av de viktigaste
            projekten. De privata före- tagen arbetar oftast med för trånga
            och korta perspektiv för att kunna gripa in och åstadkomma de
            nödvändiga investeringarna.
          </p>
          <p>
            2. Industrier och andra högproduktiva näringsgrenar måste ha
            prioritet Varje höjning av produktion och inkomster är väsentligen
            avhängig av industrialisering. Därvid har sådana industrier, som
            ger stor spridningsef- fekt bakåt och framåt i produktionskedjan,
            strategisk betydelse. Dit hör framför allt metall- och verkstadsindustri,
            textilindustri m. fl.
          </p>
          <p>
            3. Stora företagsenheter är nödvändiga Endast stora företag kan
            skapa de hävstänger som är nödvändiga för att lyfta upp näringslivet
            till hög nivå. Små företag behövs visserligen också, och det måste
            anses ur lokaliseringssynpunkt mycket nödvändigt att genom företagarföreningarna
            förstärka deras lånemöjligheter, göra lånereglerna generösare
            och på annat sätt stödja småföretagarverksamheten. Men även om
            småföretagens roll behöver vidgas, kvarstår fortfarande behovet
            av
          </p>
          <pb facs="riksdagen-motions-pdf/data/1964/mot_1964__ak__450/mot_1964__ak__450-002.pdf"/>
          <p>
            Motioner i Andra kammaren, nr 450 år 1964 5
          </p>
          <p>
            stora och mellanstora företag. Endast dessa kan skapa ett varaktigt
            fotfäste också för småindustrien.
          </p>
          <p>
            4. Insatserna måste vara mångformiga och en utvecklingsbefrämjande
            miljö måste skapas Samtidigt som den ekonomiska insatsen är avgörande
            är den inte tillräck- lig. Investeringarna måste omfatta alla
            väsentliga sidor av samhällslivet: förutom ekonomi också kommunikationer,
            undervisning, hälsovård, kultur- liv m. m. Det har visat sig att
            ensidigheten och brist på medel att tillfreds- ställa väsentliga
            behov för befolkningen skapar den otillfredsställelse som, vid
            sidan av de otillräckliga försörjningsmöjligheterna, driver befolkningen
            från hemorten. I det sammanhanget vill vi peka på nödvändigheten
            av att yrkesundervisningen, den tekniska assistansen och upplysningsverksamhe-
            ten går hand i hand med industrialiseringen. Inte minst viktig
            är den kultu- rella upprustningen.
          </p>
          <p>
            5. Insatserna måste i viss utsträckning koncentreras Alla regioner
            eller alla delar av en region har inte rimliga utvecklings- möjligheter.
            Det finns en mellanväg mellan den nuvarande ensidiga kon- centrationen
            och det orealistiska kravet på en industri i varje by. Som en
            riktpunkt bör man därför till en början utnyttja arbetsmarknadsstyrelsens
            regionindelning. Om hänsyn tas till dessa fem grundelement, tror
            vi det skall lyckas att uppnå det eftersträvade målet: ett mångsidigt
            näringsliv och samhällsliv, inte bara i Norrland, som är det mest
            utsatta området, utan jämväl i övriga hårt drabbade områden. Med
            hänvisning till vad här anförts yrkas, att riksdagen i skrivelse
            till regeringen begär förslag inför årets riksdag i anledning
            av lokaliseringsutredningens fram- lagda förslag och att därvid
            vederbörlig hänsyn tas till de riktlinjer för lokaliseringspolitiken
            som utvecklats i denna motion.
          </p>
          <p>
            Stockholm i januari 1964
          </p>
          <p>
            Henning Nilsson C.-H. Hermansson i Gävle
          </p>
        </div>
      </div>
    </body>
  </text>
</TEI>
