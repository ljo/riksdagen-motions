<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__734/mot_1964__ak__734-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 734 år 1964
          </p>
          <p>
            Nr 734
          </p>
          <p>
            Av herrar Dahlgren och Börjesson i Falköping, angående vill-
            koren för framförande av motorfordon, m. m.
          </p>
          <p>
            De nuvarande bestämmelserna för framförande av motordrivet fordon
            är synnerligen varierande, vad gäller åldern. Sålunda utfärdas
            körkort för framförande av bil vid 18 års ålder, för lätt motorcykel
            vid 16 års ålder, och för rätten att på allmän väg framföra traktor
            gäller en ålder av 16 år. För framförandet av moped krävs i dag
            ingenting mer än att en ålder av 15 år skall vara uppnådd, och
            vad det gäller rätten att framföra motordriven båt, som icke är
            avsedd för last eller betalande passagerare, finns ingen åldersgräns.
            För sistnämnda fordon är ej heller stipulerat intyg som visar
            kunnighet i sjönavigering. Gör man en jämförelse med andra länder
            finner man att i Storbritannien med Nordirland utfärdas körkort
            till dem som fyllt 17 år. I Förenta sta- terna och Canada varierar
            körkortsåldern i de olika delstaterna och i viss utsträckning
            även inom dessa. Den vanligaste åldern då ordinär »driver's license»
            kan erhållas synes vara 16 år. Endast i några delstater är åldersgränsen
            satt så högt som till 17 eller 18 år. Det förekommer också, särskilt
            i USA:s sydstater, att körkort utlämnas till 14—15-åringar, och
            i många områden berättigar denna ålder till erhållandet av »restricted&gt;
            eller »juniorlicenses» (rätten att köra inskränkt, t. ex. på dagtid).
            Enbart detta skulle i och för sig vara ett motiv till en översyn
            av kör- kortsåldern även i vårt land, där vår ungdom är erkänt
            tekniskt intresserad och kunnig. Men ett annat motiv till en översyn
            av körkortsåldern skulle vara att den strukturomvandling som vårt
            samhälle genomgår numera ställer stora problem i vägen för den
            ungdom som efter folkskola/grund- skola vill fortsätta sina studier
            vid närmaste läroverk. Tyvärr är kommu- nikationssidan i dag på
            landsbygden inte sådan att den alltid tillåter dag- liga resor
            till och från skolorten. Det enda alternativ som då återstår är
            inkvartering, vilket ur andra synpunkter inte är den bästa lösningen.
            I motiveringen för en lägre körkortsålder kan kanske också föras
            in övergången till högertrafik. Det är uppenbart att många körkortsinne-
            havare i den högre åldern hesiterar inför denna omläggning och
            säljer sin bil trots att familjen skulle ha nytta och glädje av
            den. Sannolikt kommer det i många sådana familjer att finnas ungdomar
            som icke uppnått 18 år vilka skulle med fördel kunna överta den
            äldre familjemed- lemmens roll som bilförare. Enligt vårt förmenande
            kommer de att klara övergången bäst som aldrig hunnit bli invanda
            med den nuvarande väns-
          </p>
          <pb facs="riksdagen-motions-pdf/data/1964/mot_1964__ak__734/mot_1964__ak__734-002.pdf"/>
          <p>
            Motioner i Andra kammaren, nr 734 år 1964 9
          </p>
          <p>
            tertrafiken. Detta kan alltså vara ett motiv att inför övergången
            sänka körkortsåldern för att få fram så många goda »högerförare&gt;
            som möjligt. Rätten att framföra moped vid en lägre ålder än den
            nu tillämpade kan och bör diskuteras mot bakgrunden av bl.a. skolskjutsproblemet
            i gles- bygden. I dag har befolkningsuttunningen fortskridit så
            hastigt att det är en allt vanligare företeelse att skolskjutsar
            dras in och enstaka barn tvingas per cykel ta sig fram till skolan.
            I många fall är även här, speci- ellt under den kallare årstiden,
            inackorderingssystemet det enda tänk- bara. Under ferierna vill
            ungdomarna ta anställning som t. ex. varubud. Ungdomar i 13—14-årsåldern
            har emellertid ingen möjlighet till detta då de icke har rätt
            att framföra mopedvarucyklar. Från denna utgångspunkt synes det
            oss vara angeläget att noga över- väga huruvida inte rätten att
            få framföra moped skulle vara förknippad med ett kunskapsprov
            i allmänna trafikregler. Detta skulle kunna avläg- gas inför närmaste
            polisman, som därefter utfärdar licens; ev. bör man här överväga
            en motsvarighet till de amerikanska tidsbundna licenserna. Vad
            som här sagts om licens för moped borde också gälla framförandet
            av motordriven båt med hastighet över 10 knop. Här borde licens
            avse avlagt prov i enklare sjönavigering och allmänt »båtvett».
            I detta sammanhang bör också prövas huruvida inte här diskuterade
            körkort och licenser skulle vara interimistiska under ett visst
            antal år. Körkortsinnehavarens medvetande om att dessa försökskörkort
            omedel- bart drages in, om polismyndigheten finner att innehavaren
            »buskört» i tätbebyggda samhällen, uppträtt störande i trafiken
            eller i öv rigt uppträtt oskickligt genom exempelvis alkoholmissbruk,
            skulle enligt vår mening vara en effektiv säkerhetsventil mot
            icke önskvärt uppträdande. I en utredning bör också undersökas
            huruvida icke samhället borde ordna kostnadsfri undervisning i
            trafikkunskap och praktiska prov för erhållande av dessa licenser.
            Denna undervisning skulle lämpligen kunna utföras i yrkesskolans
            regi.
          </p>
          <p>
            Med hänvisning till vad som ovan anförts hemställer vi, att riksdagen
            måtte besluta alt i skrivelse till Kungl. Maj:t anhålla om utredning
            och förslag beträffande sänk- ning av körkortsåldern för motorfordon,
            införande av li- cens för förande av moped (efter avlagt kunskapsprov
            trafikregler) och licens för förande av motorbåt (efter avlagt
            kunskapsprov i sjönavigering) samt införande av interimistiska
            körkort och licenser ävensom beträffande kostnadsfri undervisning
            i trafikkunskap för erhållande av licens, allt i enlighet med
            vad i denna motion anförts.
          </p>
          <p>
            Stockholm den 25 januari 1964 Anders Dahlgren Bengt Börjesson
            i Falköping
          </p>
        </div>
      </div>
    </body>
  </text>
</TEI>
