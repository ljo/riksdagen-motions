<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__870/mot_1964__ak__870-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 870 år 1964 9
          </p>
          <p>
            Nr 870
          </p>
          <p>
            Av herr Nordstrandh, i anledning av Kungl. Maj:ts proposition
            nr 68, angående vissa frågor rörande lärarutbildning.
          </p>
          <p>
            (Lika lydande med motion nr 714 i Första kammaren)
          </p>
          <p>
            Det har i olika instanser vid ett flertal tillfällen påtalats
            att utbildnings- resurserna inte står i nivå med efterfrågan och
            att bristsituationen blir än värre till följd av den allt snabbare
            stegringen i efterfrågan på lärare som grundskolans införande,
            den nya fackskoleorganisationen och en expan- derande gymnasieundervisning
            medför. För närvarande är ungefär 40 9 av 17-åringarna i Sverige
            skolelever, men man måste räkna med att denna siffra kommer att
            stiga till 70 90 redan före 1970. I dag står vi mitt uppe i en
            lärarbrist, som om den förvärras närmar sig katastrof. Från många
            håll i landet rapporteras kraftiga brister inte bara på de högre
            stadierna utan också i fråga om mellanstadielärarna. Alla åt-
            gärder för att snabbt komma i gång med en kraftigare utexaminering
            av nya lärare är därför givetvis tacknämliga, men det räcker inte
            i detta sam- manhang med att tillhandahålla provisorier för att
            hålla skolan något så när i gång. Utvecklingen går snabbt framåt,
            och provisorierna hinner knappt påbörjas förrän de vidtagna åtgärderna
            visar sig vara otillräckliga. I proposition nr 68 uttalar chefen
            för ecklesiastikdepartementet beträf- fande behovet av folkskollärare
            att underlaget för ett ställningstagande är osäkert. Därför säger
            sig departementschefen anse att utbildningskapacite- ten, såvitt
            gäller folkskollärare, tills vidare bör hållas på en hög nivå
            och föreslår för nästkommande budgetår en kapacitetsökning i förhållande
            till innevarande budgetår med tre intagningsavdelningar. Jag anser
            att ovannämnda kapacitetsökning är acceptabel med utgångs- punkt
            från det nu gällande delningstalet 30 på grundskolans mellan-
            och högstadium. Utgår man från ett lägre delningstal är det vår
            åsikt att utbild- ningskapaciteten måste utökas i större utsträckning
            än vad departements- chefen föreslagit. En minskning av klasserna
            på grundskolans mellan- och högstadium är enligt min mening en
            av de betydelsefullaste åtgärderna i strävan att för- verkliga
            en bra skola. De stora klasser som hittills varit regel har med
            säker- het lagt hinder i vägen för många lärare att individualisera
            sin undervis- ning. I klasser med litet elevantal främjas en på
            personlig kontakt mellan lärare och elev framvuxen god klassanda
            och arbetsdisciplin. För att nå där-
          </p>
          <pb facs="riksdagen-motions-pdf/data/1964/mot_1964__ak__870/mot_1964__ak__870-002.pdf"/>
          <p>
            10 Motioner i Andra kammaren, nr 870 år 1964
          </p>
          <p>
            hän får elevantalet inte vara större än att läraren har tillfälle
            att ta hänsyn till varje elevs egenart och möjligheter. Då först
            blir det ett riktigt och gott samarbete mellan lärare och elev.
            Viktigt är också att färre elever i klassen möjliggör ett gott
            samarbete mellan skola och hem i de enskilda fallen. Detta samarbete
            har med rätta tillmätts stor betydelse för framtidens skola. En
            nära nog självklar konse- kvens av ett minskat antal elever per
            klass är en förbättring i disciplin- situationen. Det bör erinras
            om att disciplinläget i den obligatoriska skolan för närvarande
            inger starka bekymmer. Det stora antalet elever per klass och
            de växande skolenheterna bidrar till att skapa en anonymitet kring
            de enskilda individerna, som befordrar upplösningstendenser i
            disciplinläget. Med anledning av ovanstående synpunkter anser
            jag, att målsättningen bör vara att under perioden t. o. m. läsåret
            1970/71 successivt genomföra en för- ändring av delningstalen
            för elevantalet i klasserna på grundskolans alla stadier så att
            ovannämnda läsår i samtliga klasser inom grundskolan del- ningstalet
            25 normalt icke får överskridas. Med denna norm som utgångspunkt
            för beräkningen av utbildningskapa- citeten för folkskollärare
            föreslår jag i likhet med departementschefen, att intagningen
            på 2-årig folkskollärarlinje nästkommande budgetår skall om- fatta
            24 avdelningar. Beträffande den 4-åriga linjen yrkar jag emellertid
            övergångsvis på ett jämfört med innevarande budgetår oförändrat
            antal avdelningar. Detta förslag innebär jämfört med departementschefens
            yrkande en ök- ning av utbildningskapaciteten för folkskollärare
            med två avdelningar. Av vårt ställningstagande till ett sänkt
            delningstal i grundskolan följer även att utbildningen av ämneslärare
            på högstadiet måste utökas. Detta berör vidareutbildningen av
            det stora antalet folkskollärare, vilka tjänstgör på högstadiet,
            den decentraliserade akademiska utbildningen, den akade- miska
            undervisningen per korrespondens och den praktisk-pedagogiska
            ut- bildningen vid lärarhögskolorna. även den samordnade ämnesteoretiska
            och praktisk-pedagogiska lärarutbildningen vid Umeå universitet
            varom förslag läggs fram i proposition nr 74 är i detta sammanhang
            relevant. Till den sist- nämnda formen för lärarutbildning återkommer
            jag emellertid i samband med vår behandling av proposition nr
            74. Beträffande vidareutbildningen av folkskollärare anser jag,
            att de ca 2 000 folkskollärare som för närvarande tjänstgör på
            högstadiet, snarast möjligt bör beredas möjlighet att genom vidareutbildning
            vinna behörighet för ordi- narie ämneslärartjänst. Den ökning
            av antalet av denna kategori ämnes- lärare som skulle bli följden
            av en sådan aktion skulle ändå före 1970 rym- mas inom ramen för
            den s. k. 40-procentregeln med beaktande av det ovan föreslagna
            delningstalet som norm för beräkningen av lärarkapaciteten. Den
            decentraliserade akademiska utbildningen bör intensifieras ytter-
            ligare, dock under beaktande att kunskapskraven ej sänkes med
            sämre kom-
          </p>
          <pb facs="riksdagen-motions-pdf/data/1964/mot_1964__ak__870/mot_1964__ak__870-003.pdf"/>
          <p>
            Motioner i Andra kammaren, nr 870 år 1964 11
          </p>
          <p>
            petens som följd jämfört med den som erhålles vid universiteten
            och hög- skolorna. Skolöverstyrelsen beräknar för budgetåret 1964/65
            medelsbehovet under anslaget: Särskilda lärarutbildningsåtgärder
            till 5 781 000 kr. Fördelningen av kostnaderna på olika verksamhetsformer
            redovisas på sidan 99—100 i proposition nr 68. Vi ansluter oss
            till skolöverstyrelsens förslag med undan- tag av punkterna 6
            (s. 99) och 10 (s. 100).
          </p>
          <p>
            Mitt förslag 6. Anordnande av en terminskurs i vartdera av ämnena
            mate- matik, fysik, kemi, kristendomskunskap, modersmålet, his-
          </p>
          <p>
            toria och samhällskunskap ..:scs:sses comes exa pömax FRER a
            280 000 kr. 10. Anordnande av ytterligare 6 regionala akademiska
            ettbe- tygskurser sosse ees ser ere re re rr rer ts 360 000 kr.
          </p>
          <p>
            Kapaciteten för praktisk-pedagogisk utbildning av ämneslärare
            svarar innevarande år mot efterfrågan på utbildningsplatser. Den
            expansion av utbildningen som måste ske under 1960-talet orsakar
            emellertid att en ök- ning även inom detta område blir nödvändig.
            Den lärarhögskola som i pro- position nr 68 föreslås bli inrättad
            i Uppsala bidrager med en ökning av intagningskapaciteten med
            40 lärarkandidater per termin, vilket dock sker på bekostnad av
            upphörandet med den praktiska lärarkursen vid Katedral- skolan
            i Uppsala (s. 35 i prop.). Enligt min mening finns det i Uppsala
            ut- rymme för både den praktiska lärarkursen och den praktisk-pedagogiska
            undervisningen vid den nya lärarhögskolan. För de kurser som igångsättes
            på höstterminen har hittills ett större antal inträdessökande
            redovisats än vad fallet är beträffande de på vårterminen påbörjade
            kurserna. En anpass- ning till denna tendens skulle enligt min
            mening kunna ske så till vida att en utökning av den på hösten
            påbörjade kursverksamheten vidtages. Eventuellt kan ytterligare
            läroverk disponeras i detta hänseende i varje fall vad beträf-
            far höstkurserna. I motion 871/1963 i andra kammaren föreslogs
            inrättande av biträdande rektorstjänst vid lärarhögskolorna i
            Stockholm och Malmö. I sitt utlåtande nr 132 s. 50 uttalar statsutskottet
            att det är angeläget att Kungl. Maj:t över- väger möjligheterna
            att föreslå riksdagen en mera permanent avlastning av rektors
            arbetsbörda. I sina äskanden för året 1964/65 har skolöverstyrelsen
            ånyo upprepat sitt tidigare förslag om inrättande av biträdande
            rektorstjänst vid vardera lärar- högskolan i Stockholm, Göteborg
            och Malmö. Behovet av dessa tjänster är enligt min mening klart
            verifierat. Att invänta ytterligare undersökning av behovet av
            biträdande rektor torde inte vara nödvändigt. De motiveringar
            som anförts i ovannämnda motion 871/1963 redovisas här ånyo: Om
            rektor skall utnyttja välkvalificerade krafter för biträdande
            rektors-
          </p>
          <pb facs="riksdagen-motions-pdf/data/1964/mot_1964__ak__870/mot_1964__ak__870-004.pdf"/>
          <p>
            12 Motioner i Andra kammaren, nr 870 år 1964
          </p>
          <p>
            uppgifter på sätt departementschefen föreslår, kan man utgå från
            att dessa krafter redan tidigare hårt engagerats för kvalificerat
            arbete. De torde där- för få en kvantitativt så stor arbetsbörda
            att kvaliteten kan komma att bli lidande härav. Vidare torde det
            ovedersägligen komma att medföra, att rek- tors egen arbetsbörda
            inte kommer att minska i den utsträckning som är avsett, eftersom
            han under alla förhållanden måste stå som ensam ansvarig även
            för det arbete, som han kan lasta på andra befattningshavare.
            Under den mognadsperiod av yttersta betydelse för vår skolas framtid,
            vari vi nu befinner oss, torde det få anses vara ett primärkrav,
            att de främsta ledarna för lärarutbildningen i landet verkligen
            får möjlighet att ägna sig helt åt lärarutbildningens centrala
            och vitala problem. För att så skall kunna ske måste staten vara
            beredd att satsa på att skaffa den kvalificerade hjälp med fullt
            tjänstemannaansvar som bland annat inrättandet av här ifrågavarande
            nya befattningar innebär. Givetvis måste instruktion för vederbörande
            tjänsteman utarbetas av skol- överstyrelsen efter lärarhögskolornas
            hörande. Men några av de gränsupp- gifter mellan rent administrativt
            och pedagogiskt arbete från vilka lärar- högskolornas chefer bör
            kunna frikopplas eller erhålla effektiv hjälp genom inrättande
            av föreslagna tjänster kan redan här nämnas. 1) Biträdande vid
            åhörande av lektioner för att skapa största möjliga kontinuitet
            vid lektionsbedömning. 2) Uppgörande av förslag till tjänstefördelning
            och i samband därmed framräkning av behovet av lärartimmar och
            lärare. Kontaktarbete mellan högskolan, övningsskolor och övriga
            skolor, som kan beröras av tjänste- fördelningen. Schemaplanering.
            3) Organisationsarbete avseende den praktiska lärarutbildningen
            och av- seende konferenser mellan rektor och olika kategorier
            av lärarutbildare. 4) Vikariat vid förfall för rektor, varigenom
            större kontinuitet och effek- tivitet erhålles, än då tjänsteman
            med helt andra ordinarie tjänsteuppgifter måste anlitas i dessa
            sammanhang. För lärarutbildningsanstalter är detta en ytterst
            viktig aspekt. Med anledning av det ovan anförda hemställes,
          </p>
          <p>
            att riksdagen måtte besluta
          </p>
          <p>
            1) att riksdagen i skrivelse till Kungl. Maj:t måtte uttala att
            elevintagningen till tvåårig folkskollärarutbildning från och
            med budgetåret 1964/65 skall omfatta 24 avdelningar, 2) att riksdagen
            i skrivelse till Kungl. Maj:t måtte uttala att elevintagningen
            till fyraårig folkskollärarutbildning från och med budgetåret
            1964/65 skall omfatta 6 avdelningar,
          </p>
          <p>
            3) att till Särskilda lärarutbildningsåtgärder för budget- året
            1964/65 anvisa ett reservationsanslag av 6 061 000 kro- nor,
          </p>
          <pb facs="riksdagen-motions-pdf/data/1964/mot_1964__ak__870/mot_1964__ak__870-005.pdf"/>
          <p>
            Motioner i Andra kammaren, nr 870 år 1964 13
          </p>
          <p>
            4) att till Avlöning åt deltagare i praktiska lärarkurser m.m.
            för budgetåret 1964/65 anvisa ett förslagsanslag av 9 130 000
            kronor, 5) om inrättandet av en tjänst som biträdande rektor i
            ABp 27 vid var och en av lärarhögskolorna i Stockholm, Göteborg
            och Malmö. Stockholm den 7 april 1964
          </p>
          <p>
            Ove Nordstrandh
          </p>
        </div>
      </div>
    </body>
  </text>
</TEI>
