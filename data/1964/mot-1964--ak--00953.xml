<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__953/mot_1964__ak__953-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 953 år 1964 11
          </p>
          <p>
            Nr 953
          </p>
          <p>
            Av herr Lassinantti, i anledning av Kungl. Maj:ts proposition
            nr 100, angående organisationen av polis-, åklagar- och exekutionsväsendet
            m.m.
          </p>
          <p>
            I Kungl. Maj:ts proposition nr 100 framläggs på 1962 års principbeslut
            grundade förslag beträffande organisationen av det förstatligade
            polisvä- sendet m. m. Om den föreslagna organisationen uttalar
            polisberedningen, att det före- faller inte osannolikt, att —
            sedan denna organisation trätt i tillämpning — arbetsorganisatoriska
            skäl tämligen snart kommer att framtvinga en översyn av polisdistriktsindelningen.
            Mot denna bakgrund och för att bl. a. undvika felinvesteringar
            förordar beredningen en viss försiktighet vid utformningen av
            den nya polisorganisationen. Dessa uttalanden torde kunna anses
            innefatta en påtaglig strävan att på längre sikt söka anpassa
            polisorganisationen på ett realistiskt sätt till den faktiska
            verkligheten. Härav följer, att vad som nu framstår som smärre
            brister i organisationsförslaget kommer att bortarbetas i anslutning
            till organisationens ikraftträdande eller inom en relativt begränsad
            tid där- efter. En detaljerad granskning av organisationen och
            personalstyrkorna sy- nes därför inte vara nödvändig för närvarande.
            Propositionen synes inte ha upptagit frågan om samarbetet över
            riks- gränserna till närmare prövning. T. ex. uppe i Norrbotten
            skapade den ge- mensamma nordiska arbetsmarknaden och den nordiska
            passfriheten åt- skilliga nya problem. Avskaffandet av passtvånget
            bedömdes av motstån- dare till reformen som nästan en äventyrlig
            åtgärd, då därigenom gränserna öppnades för brottslingar och andra
            asociala element. Mot detta anfördes, att en internordisk passfrihet
            självfallet måste gälla alla medborgare i de nordiska länderna.
            Denna uppfattning anses i dag som en självklarhet. Re- dan vid
            passfrihetens införande framhölls det att nackdelarna av denna
            reform fick kompenseras genom ett effektivare samarbete mellan
            de olika ländernas polismyndigheter. Under årens lopp har detta
            samarbete kunnat etableras och utbyggas dels i syfte att förebygga
            brott, dels ock för att utreda brott, som berör t. ex. Sverige
            och Finland. I praktiken har denna verksamhet åtminstone i de
            fall, då det varit fråga om grövre brott eller omfattande brottshärvor,
            om- händerhafts av kriminalstatspolis. Så har fallet varit i Norrbottens
            län,
          </p>
          <pb facs="riksdagen-motions-pdf/data/1964/mot_1964__ak__953/mot_1964__ak__953-002.pdf"/>
          <p>
            12 Motioner i Andra kammaren, nr 953 år 1964
          </p>
          <p>
            där kontakterna med Finland förutsatt kunskaper i finska språket
            hos den svenska polispersonalen. Detta polisiära samarbete har
            lett till bl. a. avslöjan- det av bilsmuggling i sådan skala,
            att i en enda sådan härva ungefär tusen åtal anställdes, varav
            flera hundra i Sverige. Finskspråkig personal från statspolisens
            kriminalavdelning i Luleå har vidare i flera fall tagits i an-
            språk för utredning av grova brott i Mellan- och Syd-sverige,
            när utred- ningsarbetets behöriga fullgörande gjort kvalificerade
            kunskaper i finska språket nödvändiga. Det är önskvärt, att den
            polisiära verksamhet, som här redovisats, kan bedrivas även inom
            den nya polisorganisationen. Statspolisen som ett organ i sin
            nuvarande utformning kommer emellertid att upphöra. Kriminal-
            statspolisen i Luleå sammanförs i första hand med poliskåren i
            Luleå stad. Avsikten är att från poliskåren i Luleå personal skall
            tillhandahållas för stödjande verksamhet utanför Luleå polisdistrikt.
            Då emellertid kriminal- polisens numerär i detta polisdistrikt
            blir avsevärt mindre än den nuva- rande sammanlagda styrkan i
            Luleå stads kriminalavdelning och kriminal- statspolisen i Luleå,
            uppkommer ett sådant läge, att den stödjande verksam- heten på
            grund av personalbrist inte kan upprätthållas i önskvärd omfatt-
            ning. Då Haparanda polisdistrikt dessutom är undantaget från stödjande
            verksamhet, ligger det nära till hands, att det polisiära samarbetet
            över gränsen i första hand får känning av personalbristen. Detta
            skulle i sin tur medföra, att det polisiära samarbete, som skisserades
            upp vid passfrihetens införande, inte längre skulle kunna vidmakthållas.
            Mot denna bakgrund framstår en gradvis avveckling av den nuvarande
            organisationen som önskvärd. Med stöd av det anförda hemställes,
            att riksdagen i skrivelse till Kungl. Maj:t måtte uttala, att
            en avveckling av den nuvarande statspolisorganisationen inte bör
            företagas så, att samarbetet över riksgränserna för bekämpning
            av brottslighet äventyras. Stockholm den 17 april 1964
          </p>
          <p>
            Ragnar Lassinantti
          </p>
        </div>
      </div>
    </body>
  </text>
</TEI>
