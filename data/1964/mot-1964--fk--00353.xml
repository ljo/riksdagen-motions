<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__353/mot_1964__fk__353-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 353 år 1964
          </p>
          <p>
            Nr 353
          </p>
          <p>
            Av herr Weibull och herr Larsson, Thorsten, om inrättande vid
            statens växtskyddsanstalt av en tjänst som inspektörs- assistent.
          </p>
          <p>
            (Lika lydande med motion nr 406 i Andra kammaren)
          </p>
          <p>
            Statens växtskyddsanstalt föreslår i sina petita för budgetåret
            1964/65 inrättandet av ytterligare en tjänst som inspektörsassistent
            i Ag 12 i Häl- singborg. Samma äskande framfördes för innevarande
            budgetår. På förslag av Kungl. Maj:t beviljade riksdagen 1963
            i anledning av detta äskande en anslagshöjning med 23 000 kronor
            för att bereda anstalten möjlighet att anlita tillfällig personal
            för den yttre växtinspektionen i större omfattning än för närvarande.
            Styrelsen för växtskyddsanstalten anser emellertid att någon tillfredsställande
            lösning på frågan inte kan erhållas utan att ifråga- varande personal
            kan beredas en mera varaktig anställning. Styrelsens hem- ställan
            föranleder i årets statsverksproposition ingen ytterligare Kungl.
            Maj:ts åtgärd. Före ikraftträdandet av den nu gällande lagstiftningen
            beträffande den yttre växtinspektionen ägde en betydande import
            av växter över Landskrona rum. I sitt yttrande till kungl. kommerskollegium
            över organisationen av den yttre växtinspektionen föreslog Skånes
            handelskammare att den ene av växtskyddsassistenterna borde stationeras
            i Landskrona. Kommerskollegium framhöll att enligt dess mening
            huvudprincipen borde vara att liksom hit- tills införsel skulle
            få äga rum över varje hamn, och departementschefen uttalade i
            anslutning härtill i proposition nr 43:1959 följande: &gt;»Genomföres
            det i statsverkspropositionen framlagda förslaget, att befattningar
            som in- spektörsassistenter inrättas och att medel även ställes
            till förfogande för anställning av ytterligare kontorspersonal
            och för deltidsanställd inspek- tionspersonal bör enligt min uppfattning
            bestämmelser om begränsning av införsel till vissa orter kunna
            undvikas». Jordbruksutskottet anslöt sig i sitt utlåtande till
            detta uttalande. Enligt 9 $ kungörelsen nr 229:1959, angående
            införsel av växter m. m., är Landskrona upptaget som ordinarie
            inspektionsort. Det är emellertid uppenbart att växtinspektionen
            i Landskrona ej fungerar tillfredsställande. Importen av växter
            över denna hamn, som tidigare var omfattande, har praktiskt taget
            upphört efter det att lagstiftningen trätt i kraft. Skälet synes
            vara att det är smidigare och enklare att låta transporterna gå
            över Hälsing-
          </p>
          <pb facs="riksdagen-motions-pdf/data/1964/mot_1964__fk__353/mot_1964__fk__353-002.pdf"/>
          <p>
            Motioner i Första kammaren, nr 353 år 1964 5
          </p>
          <p>
            borg eller Malmö, där inspektion oftast finnes till hands. Förstärkningen
            av anslaget med 23 000 kronor under innevarande budgetår har icke
            ändrat något härvidlag. Trafikanterna har emellertid berättigade
            krav på att den av anstalten lämnade servicen kan ske på ett tillfredsställande
            sätt. Någon ledning av trafiken över vissa hamnar får uppenbarligen
            ej ske. Det är en väsentlig principiell betydelse att gällande
            näringsfrihetsregler ej rubbas. Under 1961 har en ny större bilfärja
            insatts i trafik mellan Tuborgs hamn och Landskrona. Ytterligare
            en färja är under byggnad och beräknas in- sättas i trafik våren
            1964. Detta accentuerar självklart kravet på snabb service i fråga
            om varutransporterna. Då inspektion av de ofta lättförstör- bara
            varor det här rör sig om måste ske snabbt och då den nuvarande
            ord- ningen i fråga om transporten via Landskrona hamn synbarligen
            är otill- fredsställande ur denna synpunkt synes Landskrona närmast
            ligga till hands vid ett ev. inrättande av en ny befattning. Det
            må slutligen erinras om att den yttre inspektionen ekonomiskt
            bäres av avgiftsbeläggningen på de in- förda växterna. Inrättandet
            av den föreslagna tjänsten torde därför icke behöva innebära någon
            ökad belastning för statsverket. Vi vill därför före- slå att
            från den 1 juli 1964 ytterligare en tjänst som inspektörsassistent
            i Ag 12 inrättas och att vederbörande stationeras i Landskrona.
            Den erforder- liga medelsanvisningen härför uppgår enligt anstaltens
            anslagsberäkningar till 17 796 kr., varvid hänsyn tagits till
            den föregående år beviljade anslags- höjningen av 23 000 kr. Under
            hänvisning till vad som ovan anförts vill vi hemställa, att riksdagen
            måtte besluta att från den 1 juli 1964 vid statens växtskyddsanstalt
            inrätta en tjänst som inspektörs- assistent i Ag 12 med placering
            i Landskrona och sålunda under Statens växtskyddsanstalt: Avlöningar
            anvisa ett till 2 319 000 kr. förhöjt anslag.
          </p>
          <p>
            Stockholm den 24 januari 1964
          </p>
          <p>
            Gunnar Weibull Thorsten Larsson
          </p>
        </div>
      </div>
    </body>
  </text>
</TEI>
