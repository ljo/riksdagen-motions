<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__648/mot_1964__fk__648-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 648 år 1964 9
          </p>
          <p>
            Nr 648
          </p>
          <p>
            Av herr Gustafsson, Nils-Eric, m. fl., i anledning av Kungl.
            Maj:ts proposition nr 4, med förslag till lag om kommunal beredskap
            m. m.
          </p>
          <p>
            (Lika lydande med motion nr 787 i Andra kammaren)
          </p>
          <p>
            Det i propositionen nr 4 framlagda förslaget till lag om kommunal
            be- redskap kan medföra omfattande förpliktelser för kommunerna.
            Särskilt gäller detta vid krig eller krigsfara, men även under
            fredstid kan förbe- redelse- och beredskapsåtgärderna bli betydande.
            Utgifterna för totalförsvaret, till vilka civilförsvars- och liknande
            ut- gifter får räknas, anses allmänt böra åvila staten. Det kan
            med hänsyn härtill ifrågasättas både om staten tagit på sig en
            tillräcklig andel av civilförsvarsutgifterna och om kommunerna
            över huvud taget skall åläggas kostnadsförpliktelser för den civila
            beredskapen. Om dock kommunerna ålägges att bestrida viss del
            av dessa kostnader måste denna del vara starkt begränsad och bestämmelserna
            utformas så, att ingen ojämn eller oskälig fördelning av kostnaderna
            uppkommer kommunerna emellan. Som skäl för att kommunerna skall
            påta sig kostnader för civila bered- skapsåtgärder brukar framhållas,
            att det ligger i kommunmedlemmarnas eget intresse att åtgärderna
            i fråga vidtages. Ett sådant skäl ger dock ingen vägledning för
            hur stor den kommunala kostnadsandelen skall vara och framför
            allt saknar det relevans i de fall en kommun vidtar beredskaps-
            åtgärder till förmån för andra än sina egna kommunmedlemmar. De
            förslag rörande kostnadsfördelningen som framlagts i propositionen
            kan inte anses stå i god överensstämmelse med ovan nämnda allmänna
            principer. Enligt förslaget skulle kommunerna belastas med i vissa
            fall mycket betydande utgifter som är att hänföra till totalförsvarets
            område. Därjämte synes en ojämn belastning av olika kommuner bli
            en oundvik- lig följd av de fördelningsregler som departementschefen
            föreslagit. Enligt den föreslagna lagen kommer många kommuner
            att Tå vidta betydande beredskapsåtgärder som gäller andra än
            deras egna medlem- mar. Främst gäller detta s. k. inkvarteringskommuner,
            som ålägges att vidta beredskapsåtgärder för att vid krig eller
            krigsfara kunna ta emot befolkning, som evakueras från andra kommuner.
            Att inkvarteringskom- munerna skall bära kostnader för sådana
            beredskapsåtgärder kan inte an- ses riktigt.
          </p>
          <pb facs="riksdagen-motions-pdf/data/1964/mot_1964__fk__648/mot_1964__fk__648-002.pdf"/>
          <p>
            10 Motioner i Första kammaren, nr 648 år 1964
          </p>
          <p>
            Departementschefen har föreslagit, att inkvarteringskommun skall
            erhålla statsbidrag med minst två tredjedelar av kostnaderna för
            ovannämnda beredskapsåtgärder, och därjämte framhållit, att det
            kommer att vara naturligt att utnyttja möjligheten att ge högre
            statsbidrag än två tredje- delar. Enligt vår mening kan inte en
            sådan utformning av lagen godtagas, som medför att en inkvarteringskommun
            kan åläggas att bära en tredjedel av kostnaderna för de berörda
            beredskapsåtgärderna. Mycket starka skäl ta- lar för att staten
            till denna del bör svara för hela kostnaden. Kommunal- rättskommittén,
            vars betänkande lagts till grund för propositionen, har föreslagit
            att statsbidrag skall utgå med lägst 90 procent och att högre
            bidrag skall kunna utgå om utgiften blir särskilt betungande för
            kom- munen eller andra särskilda skäl föreligger. Under förutsättning
            att möj- ligheten att lämna bidrag med mer än 90 procent inte
            tillämpas restriktivt bör kommunalrättskommitténs förslag till
            denna del i huvudsak kunna godtagas. Enligt propositionen skall
            kommun, som ombesörjer distribution av gas, värme, vatten eller
            elektricitet eller ombesörjer renhållning m. m. vara skyldig att
            vidtaga förberedelser för att verksamheten i erforderlig om- fattning
            skall kunna återupptagas efter krigsskador. Kommunalrättskom-
            mittén har föreslagit att statsbidrag skall utgå med lägst 90
            procent av kostnaderna för särskild anordning för dylikt ändamål.
            Trots att för- pliktelsen för kommunerna att vidtaga beredskapsåtgärder
            på detta om- råde innefattats i lagen om kommunal beredskap har
            departementschefen föreslagit att kostnadsfördelningen skall ske
            enligt civilförsvarslagen, vil- ket innebär att statsbidragsgränsen
            sätts vid två tredjedelar av kostnaden i stället för vid av kommittén
            förordade 90 procent. Kostnaderna för här nämnda del av den kommunala
            beredskapen torde komma att variera högst avsevärt mellan olika
            kommuner dels beroende på olikheter i kommunernas struktur, dels
            på att beredskapen i fråga är beroende även av den risk för krigsskador,
            som verksamheten kan an- tagas vara utsatt för. En sådan olikhet
            mellan kommunerna bör inte god- tagas utan en utjämning eftersträvas.
            Detta synes bäst kunna ske om kom- munalrättskommitténs förslag
            om statsbidrag med 90 procent blir gällan- de för kostnadsfördelningen
            mellan stat och kommun. Med hänvisning till det ovan anförda hemställes,
            att riksdagen vid sin behandling av proposition nr 4, för- slag
            till lag om kommunal beredskap, måtte besluta att statsbidrag
            må utgå med 90 procent eller större del av kostnad som kommun
            fått vidkännas för särskild anord- ning som erfordras för i 6
            $ andra stycket angivet ända- mål, samt för åtgärd enligt 6 8
            tredje stycket, allt i den mån kostnaden kan anses skälig, samt
          </p>
          <pb facs="riksdagen-motions-pdf/data/1964/mot_1964__fk__648/mot_1964__fk__648-003.pdf"/>
          <p>
            Motioner i Första kammaren, nr 648—649 år 1964 11
          </p>
          <p>
            att vederbörande utskott måtte utarbeta författningsför- slag
            som föranledes av ovanstående yrkande.
          </p>
          <p>
            Stockholm den 26 januari 1964
          </p>
          <p>
            Nils-Eric Gustafsson Martin Widén Gunnar Wallmark
          </p>
          <p>
            Emil Näsström Ferdinand Nilsson
          </p>
          <p>
            i Kungsängen
          </p>
          <p>
            Nr 649
          </p>
          <p>
            Av fröken Mattson m. fl., i anledning av Kungl. Maj:ts propo-
            sition nr 10, med förslag till lag om införande av brottsbalken
            m. m. (Lika lydande med motion nr 788 i Andra kammaren)
          </p>
          <p>
            Stockholm den 26 januari 1964
          </p>
          <p>
            Lisa Mattson Lars Larsson Tage Johansson
          </p>
          <p>
            Stockholm 1964. Isaac Marcus Boktryckeri Aktiebolag 640115
          </p>
        </div>
      </div>
    </body>
  </text>
</TEI>
