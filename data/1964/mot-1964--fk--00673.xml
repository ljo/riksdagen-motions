<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__673/mot_1964__fk__673-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 673 år 1964
          </p>
          <p>
            Nr 673
          </p>
          <p>
            Av herr Wallmark m. fl., i anledning av Kungl. Maj:ts proposition
            nr 58, med förslag till lag angående ändring i lagen den 17 maj
            1963 (nr 114) om semester, m. m.
          </p>
          <p>
            (Lika lydande med motion nr 818 i Andra kammaren)
          </p>
          <p>
            I proposition nr 58 föreslås vissa ändringar i semesterlagen.
            Propositio- nen syftar till att semester icke i något fall utan
            arbetstagarens samtycke skall sammanfalla med sjukdom eller eljest
            med priviligierad frånvarotid. Vi motsätter oss icke förslagets
            grundtanke, även om detsamma innebär ett frångående av den ståndpunkt
            som intagits av 1960 års semesterkom- mitté och jämväl går längre
            än riksdagens beslut förra året vid antagandet av gällande semesterlag.
            I ett hänseende anser vi dock att förslaget sträcker sig utöver
            vad som är rimligt och motiverat. Vi åsyftar här att även enstaka
            sjukdagar skulle föranleda utbyte av semestertid. En sådan tanke
            vore möjligen på sin plats om man kunde antaga att det över huvud
            taget vore möjligt att genom lag- stiftning tillförsäkra varje
            semesterberättigad en hundraprocentigt effek- tiv semestertid.
            Det säger sig dock självt att detta icke låter sig göra. Vi- dare
            finge man förutsätta att varje kortvarig och bagatellartad sjukdom
            också skulle utgöra hinder för vederbörande att utnyttja semestern
            för rekreationsändamål. Mänsklig erfarenhet talar för att så icke
            är fallet. Vill man vara realistisk och samtidigt i någon mån
            se problemet ur företagar- nas synpunkt, måste man komma till
            resultatet att utbytesrätten bör un- derkastas någon form av karens,
            vilken enligt vår uppfattning bör bestäm- mas till tre dagar.
            Exempel på karensregler finns f. ö. på områden, där man i övrigt
            efter överenskommelse accepterat en utbytesrätt. Det kan ej vara
            riktigt att sådana regler skulle omöjliggöras av lagstiftaren.
            Slutligen får man ta hänsyn till att risken för tvister i praktiken
            skulle vara synnerligen betydande om man införde en regel om att
            även enstaka sjukdag skulle medföra rätt till utbyte av semestertid.
            Med stöd av vad sålunda anförts hemställes, 1) att riksdagen vid
            behandlingen av proposition nr 58 måtte besluta, att utbytesrätt
            av semesterledighet till följd av sjukdom ej skall avse de tre
            första dagarna av en sjukperiod; 2) att vederbörande utskott måtte
            utarbeta härför erfor- derliga författningsändringar. Stockholm
            den 17 mars 1964 Gunnar Wallmark
          </p>
          <p>
            Harry Carlsson Stig Stefanson Sven E. Sundin
          </p>
          <p>
            Alfa Boktr. AB, Sthlm 1964
          </p>
        </div>
      </div>
    </body>
  </text>
</TEI>
