<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964_höst_ak__1065/mot_1964_höst_ak__1065-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 1065 år 1964
          </p>
          <p>
            Nr 1065
          </p>
          <p>
            Av herr Nelander m. fl., i anledning av Kungl. Maj:ts proposi-
            tion nr 171, angående reformering av de gymnasiala skolorna m.
            m.
          </p>
          <p>
            (Lika lydande med motion nr 861 i Första kammaren)
          </p>
          <p>
            I motion nr II:1064 som denna dag avlämnats i anslutning till
            Kungl. Maj:ts proposition 171 angående reformering av de gymnasiala
            skolorna m.m. har framlagts vissa förslag angående målsättningen
            för de gymnasiala skolorna samt innehåll och kursplaner för religionsundervisningen
            i gym- nasiet och fackskolan. I fråga om utrymme för religionskunskapsämnet
            får vi anföra följande. Med tillfredsställelse iakttar vi, att
            Kungl. Maj:t icke följt GU och FU i vad gäller utrymmet för gymnasiets
            och fackskolans religionsundervisning utan i anslutning till framförda
            reservationer föreslagit att ämnet skall lä- sas på samtliga linjer
            och i förhållande till GU:s förslag med något ökat timtal. För
            vår del anser vi emellertid i likhet med en bred folkopinion inte
            heller de av Kungl. Maj:t föreslagna timtalen tillräckliga. Att
            allmänhetens intresse för gymnasiets kristendomsundervisning är
            stort tog sig uttryck i en manifestation av osedvanligt slag,
            när under hös- ten 1963 över 2,1 miljoner svenskar över 16 år
            uttalade sig för att kristen- domsämnets utrymme i det nya gymnasiet
            inte borde minskas. Denna s.k. namninsamling visar en positiv
            värdering av gymnasiets kristendomsun- dervisning från svenska
            folkets sida, som måste väga tungt då det gäller att slutgiltigt
            fastslå det nya gymnasiets utformning. Det skulle vara önskvärt
            att den demonstrerande folkopinionens krav på 3 veckotimmar kristendomskunskap
            för tre av det nya gymnasiets linjer och 2 veckotimmar för de
            två övriga linjerna kunde förverkligas. Av hän- syn till den rådande
            ämnesträngseln begränsar vi emellertid vårt yrkande till 4 veckotimmar
            på gymnasiets humanistiska, samhällsvetenskapliga och naturvetenskapliga
            linjer, vilket i förhållande till Kungl. Maj:ts förslag in- nebär
            en ökning beträffande de två förstnämnda linjerna med 1 veckotim-
            me och beträffande naturvetenskaplig linje med 2 veckotimmar.
            För tek- nisk linje och ekonomisk linje och för fackskolans samtliga
            linjer godtar vi Kungl. Maj:ts förslag. Vi vill påpeka att de
            av oss här föreslagna timtalen inte innebär någon egentlig förstärkning
            av ämnet i förhållande till det nuvarande gymnasiet,
          </p>
          <pb facs="riksdagen-motions-pdf/data/1964/mot_1964_höst_ak__1065/mot_1964_höst_ak__1065-002.pdf"/>
          <p>
            Motioner i Andra kammaren, nr 1065 år 1964 13
          </p>
          <p>
            inte ens om man tar hänsyn till att ämnet för närvarande inte
            förekommer på tekniska gymnasier och handelsgymnasier. Man måste
            vid bedömningen räkna med att dessa bägge gymnasieformer skall
            få mer allmän karaktär och planeras dra till sig en mycket ökad
            andel av ungdomen. GU:s av Kungl. Maj:t i huvudsak accepterade
            planering framgår av följande tabell (prop. s. 30).
          </p>
          <p>
            Studieinriktning 1962 Studieinriktning 1970 Latinlinje och allm.
            linjens . språkliga gren = snsocmmcmcs 307 Humanistisk, —:::smmissss:ssssöv
            1127 Allm. linjens sociala gren .... 1592 Samhällsvetenskaplig
            = ........ 157 Reallinjen = soossnssssssssreseressensn 357 Naturvetenskaplig
            .............. 309 Tekniskt gymnasium = ........ 102 Teknisk =
            :s:scssssssvssvsvvössovevssrs 220 Handelsgymnasium e.o. 1027 Ekonomisk
            = ..snmmmsssssssessressnnnn 2297
          </p>
          <p>
            Det är med utgångspunkt i denna planering uppenbart att ett litet
            timtal på de mest frekventerade linjerna inte uppväges av ett
            större timtal på lin- jer med betydligt lägre elevantal. Eftersom
            den naturvetenskapliga linjen skall bli den som drar till sig
            störst andel av eleverna, är det särskilt angelä- get att timtalet
            för kristendoms- och religionsundervisning på denna linje blir
            högre än vad Kungl. Maj:t föreslår. Med den av oss föreslagna
            timtilldelningen (4 veckotimmar för 56 7 av eleverna och 2 veckotimmar
            för 44 2) skulle en svensk gymnasist 1970 få i medeltal 3,12 veckotimmar
            kristendoms- och religionsundervisning. Mot- svarande siffra i
            nuvarande gymnasieformer är 4 veckotimmar. Enligt Kungl. Maj:ts
            förslag blir medeltalet 2,26. I jämförelse med nu rådande förhållanden
            innebär Kungl. Maj:ts förslag en reducering av kristendoms- och
            religionsundervisningens utrymme med 43,5 20. För den egentliga
            kris- tendomskunskapens del blir reduceringen ännu avsevärt större,
            eftersom icke-kristna religioner och livsåskådningar föreslås
            få ökad andel av under- visningstiden. I den livliga debatten
            kring dessa frågor har ibland det argumentet fram- förts att även
            med starkt reducerad timtilldelning i det nya gymnasiet svensk
            ungdom i framtiden totalt sett kommer i åtnjutande av mera kris-
            tendomsundervisning än tidigare, eftersom en avsevärt större del
            av ung- domen kommer att få utbildning i gymnasiala skolformer
            där sådan un- dervisning meddelas. Det förefaller oss självklart
            att en sådan argumente- ring inte är hållbar, och den synes i
            diskussionerna inte ha tillämpats på något annat ämne än kristendoms-
            och religionskunskapen. Man skulle med samma motivering kunna
            reducera timtalen för svenska, engelska, samhällskunskap och varje
            annat ämne och ändå hävda att ämnets ställ- ning förbättrats.
            Givetvis kommer det i detta sammanhang an på att avväga
          </p>
          <pb facs="riksdagen-motions-pdf/data/1964/mot_1964_höst_ak__1065/mot_1964_höst_ak__1065-003.pdf"/>
          <p>
            14 Motioner i Andra kammaren, nr 1065 år 1964
          </p>
          <p>
            kristendoms- och religionskunskapens utrymme i förhållande till
            andra ämnens utrymme inom en given ram. Som ett huvudargument
            för reducering av kristendomsundervisningens utrymme anförde GU,
            att vissa delar av kyrkohistorien, nämligen de som berör kyrkopolitik
            och yttre förhållanden, borde överföras till historieäm- net.
            I anslutning härtill förordar Kungl. Maj:t ”en väsentlig minskning
            av det kyrkohistoriska stoffet” men tillägger, att det i kursplanerna
            för histo- ria bör komma till tydligare uttryck, att kyrkohistorien
            skall ”ges en nå- got vidare behandling inom historieämnet än
            som hittills varit fallet”. Givetvis har kyrkohistoriskt stoff
            alltid behandlats i historieundervis- ningen. Det är omöjligt
            att undervisa om medeltiden utan att tala om mot- sättningarna
            mellan kejsare och påve, om katedralbyggen och om sko- lastiskt
            tänkande. Det är på samma sätt omöjligt att undervisa om 1500-
            talet utan att tala om de kyrkliga reformatorerna, om 1600-talet
            utan att tala om de konfessionella motsättningarnas betydelse
            för religionskrigen, om 1700-talet utan att tala om upplysningens
            uppgörelse med den auktori- tära kristendomen, om 1800-talet utan
            att tala om folkväckelserna. En historieundervisning som inte
            ger plats för kyrkohistoriskt stoff av detta slag blir falsk och
            missvisande. En integrering av kyrkohistoriskt stoff i historieundervisningen
            är sålunda ur historieämnets egen synvinkel nöd- vändig och önskvärd.
            Det finns emellertid två skäl som gör att enligt vår mening en
            sådan integrering inte ger möjlighet till reducering av det tim-
            tal som skall tilldelas kristendoms- och religionsundervisningen.
            För det första kan aldrig allt historiskt stoff uteslutas ur kristendoms-
            och religionsundervisningen. Lika väl som framställningen av historien
            blir falsk utan kyrkohistoriskt stoff, blir framställningen av
            kristendomer och religionerna falsk, om inte undervisningen behandlar
            dessas historiska former. Om undervisningen skall kunna klargöra
            de skilda religionernas och konfessionernas innebörd, måste stoff
            nödvändigtvis hämtas ur histo- rien, varför det är en orimlighet
            att överföra all kyrkohistoria och religions- historia till historieämnet.
            Vad som här sägs om kristendoms- och religions- undervisning gäller
            givetvis alla ämnen. Integrering av stoff från litteratur. konst
            och musik i historieundervisningen utesluter inte att konst- och
            mu- sikhistoria föreslås bli självständigt ämne och att litteraturhistoria
            ingår i kursplanerna i svenska. För det andra föreslås undervisning
            om icke-kristna religioner och livs- åskådningar få ökat utrymme
            inom religionskunskapens ram. Det utrym- me som kan vinnas genom
            viss reducering av det kyrkohistoriska stoffet behövs mer än väl
            för att bereda plats för det nya stoffet. Det av Kungl. Maj:t
            föreslagna timtalet: 2 veckotimmar för 34 av gym- nasiets elever
            och 3 veckotimmar för 74, säges möjliggöra ”en mycket till- fredsställande
            behandling bl. a. av livsåskådningsfrågorna”. Tyvärr anger inte
            Kungl. Maj:t hur det anbefallda stoffet: kristendomskunskap, kunskap
          </p>
          <pb facs="riksdagen-motions-pdf/data/1964/mot_1964_höst_ak__1065/mot_1964_höst_ak__1065-004.pdf"/>
          <p>
            Motioner i Andra kammaren, nr 1065 år 1964 15
          </p>
          <p>
            om icke-kristna religioner och livsåskådningsfrågor skall fördelas
            på de lektioner som ställs till förfogande. Med 2 veckotimmar
            torde erhållas sam- manlagt omkring 65 lektioner, med 3 veckotimmar
            100 lektioner. Om detta timtal delas i tre lika delar, en för
            kristendomskunskap, en för icke-kristna religioner och en för
            livsåskådningsfrågor erhålles för varje del omkring 22 respektive
            omkring 33 lektioner. Då eleverna i detta ämne liksom i andra
            ämnen bör få arbeta med självständiga arbetsformer och dessutom
            bör få tid till samtal och diskussioner, kan vi inte anse att
            de föreslagna timtalen ger möjlighet till ”en mycket tilfredsställande
            behandling”. Den av oss föreslagna timtilldelningen ger tyvärr
            inte heller möjlighet till en så ingå- ende behandling av stoffet
            som vi anser önskvärd men ger dock något större möjligheter till
            fördjupning än Kungl. Maj:ts förslag. Det stoff som vi öns- kar
            se behandlat är angivet i det förslag till kursplan som bifogats
            i tidigare nämnd motion. I förbigående anföres i propositionen,
            att med föreslaget timtal ”religions- undervisningen i Sverige
            får en avsevärt starkare ställning” än i Danmark och Norge. Härtill
            önskar vi anföra, att ett ämnes svaga ställning i ett annat land
            inte är något argument för att ämnet skulle ha samma svaga ställning
            hos oss. Jämförelsen kunde lika väl ha gjorts med Finland, där
            ämnet har betydligt starkare ställning än i Sverige. Men i intet
            annat under- visningsämne görs dylika jämförelser med andra länder.
            För övrigt påpekas att den av skolöverstyrelsen för Norge givna
            siffran knappast är korrekt. Minimitimtalet för kristendomsundervisning
            i norsk 9-årig skola plus gym- nasium är 19,5 (inte 17,5), och
            detta minimital får överskridas och överskrids ofta. Då Kungl.
            Maj:t för majoriteten av svenska elever föreslår 19, kommer sålunda
            den svenska siffran att ligga under den norska. Vi önskar också
            påpeka det olämpliga i att ämnet får så lågt timtal att det kan
            läsas endast under en årskurs. För teknisk och ekonomisk linje
            har vi inte sett någon möjlighet att undvika detta, men vi anser
            att på de övriga linjerna ämnet bör läsas under minst 2 årskurser
            för att också i detta ämne eleverna skall kunna fostras till självständiga
            arbetsformer och för att större möjligheter till samverkan med
            andra ämnen skall erhållas. De timmar som vi önskar att kristendoms-
            och religionskunskapen skall erhålla utöver vad Kungl. Maj:t föreslagit
            kan enligt vår mening erhållas på följande sätt: På humanistisk
            och samhällsvetenskaplig linje ökas timtalet från 3 till 4 genom
            att ytterligare 0,5 veckotimme tas från timmar till förfogande,
            som därigenom får 3 veckotimmar, samt 0,5 veckotimme tas från
            samhällskun- skap, som därigenom får 10 veckotimmar. På naturvetenskaplig
            linje ökas timtalet från 2 till 4 genom att I veckotim- me tas
            från timmar till förfogande, som därigenom får 2,5, och 1 veckotimme
            från filosofi, som därigenom får 1 veckotimme. Beträffande filosofi
            bör ob- serveras, att ämnet psykologi fått självständig ställning
            med 1 veckotimme.
          </p>
          <pb facs="riksdagen-motions-pdf/data/1964/mot_1964_höst_ak__1065/mot_1964_höst_ak__1065-005.pdf"/>
          <p>
            16 Motioner i Andra kammaren, nr 1065 år 1964
          </p>
          <p>
            Tillsammans får sålunda filosofi och psykologi 2 veckotimmar,
            vilket inne- bär en fördubbling av timtalet på nuvarande reallinje
            i stället för den av Kungl. Maj:t föreslagna tredubblingen. På
            grundval av vad vi här anfört föreslår vi, att religionskunskapsämnet
            på gymnasiets humanistiska, samhällsvetenskapliga och naturvetenskapliga
            linjer erhål- ler 4 veckotimmar — på övriga linjer av gymnasium
            och
          </p>
          <p>
            fackskola i enlighet med Kungl. Maj:ts förslag.
          </p>
          <p>
            Stockholm den 12 november 1964
          </p>
          <p>
            Evert Svensson i Kungälv
          </p>
          <p>
            Augustinus Keijer
          </p>
          <p>
            Anders E. Jonsson
          </p>
          <p>
            Gunnar Larsson i Luttra
          </p>
          <p>
            Lisa Johansson
          </p>
          <p>
            M. Berglund
          </p>
          <p>
            Einar Rimmerfors
          </p>
          <p>
            Ruth Forsling
          </p>
          <p>
            Arvid Nilsson i Lönsboda
          </p>
          <p>
            Erik Larsson i Norderön
          </p>
          <p>
            Daniel Wiklund
          </p>
          <p>
            Arne Magnusson i Nennesholm
          </p>
          <p>
            Emil Kihlströms Tryckeri AB Stockholm 1964
          </p>
          <p>
            640933
          </p>
          <p>
            Eric Nelander
          </p>
          <p>
            Axel Gustafsson Bengt Börjesson i Falköping Gustaf Svensson i
            Vä David Gomér Olle Westberg
          </p>
          <p>
            Gunnar Hyltander
          </p>
        </div>
      </div>
    </body>
  </text>
</TEI>
