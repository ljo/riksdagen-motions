<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__242/mot_1965__ak__242-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 242 år 1965
          </p>
          <p>
            Nr 242
          </p>
          <p>
            Av herrar Ohlin och Hedlund, i anledning av Kungl. Maj:ts fram-
            ställning om anslag till Avsättning till fonden för frilufts-
            livets främjande.
          </p>
          <p>
            (Lika lydande med motion nr 194 i Första kammaren)
          </p>
          <p>
            Anslaget till fonden för friluftslivets främjande föreslås i
            årets statsverkspro- position höjt med 400 000 kr. till sammanlagt
            3 milj. kr. I en skrivelse till Kungl. Maj:t har statens friluftsnämnd
            hemställt om en höjning till sammanlagt 6,5 milj. kr., dvs. 3,5
            milj. kr. utöver vad departementschefen föreslagit. Statens friluftsnämnd
            har hitintills förfogat över blygsamma anslag. Redan 1963 överlämnade
            nämnden en promemoria till 1962 års fritidsutredning, vari man
            redogjorde för medelsbehovet under de närmaste budgetåren. 1962
            års fri- tidsutredning överlämnade promemorian till Kungl. Maj:t
            och föreslog en pro- visorisk höjning av anslagen till fonden
            för friluftslivets främjande i avvaktan på utredningens slutbetänkande.
            Man räknade vid detta tillfälle med ett medels- behov av 5 milj.
            kr. per år, och utredningen fann detta belopp skäligt. 34 remiss-
            instanser tillstyrkte. Departementschefen hävdar i sitt yttrande
            till årets statsverksproposition (bil. 12, s. 176) att han är
            medveten om de från olika håll ökade kraven på eko- nomiska insatser
            från statens sida, när det gäller friluftsområden och frilufts-
            anläggningar. Enligt vår mening har det kraftigt stegrade behovet
            av fritids- anläggningar av skilda slag inte kunnat tillgodoses
            på önskvärt sätt med det stöd, som hittills lämnats. Det finns
            en uppenbar risk att planeringen inom detta viktiga område kommer
            att släpa efter. Knapphet på bidragsmedel torde ha framtvingat
            en omotiverad begränsning av medelstilldelningen per fritidsanläggning.
            Fritidsutredningen har bl. a. funnit att landsortskommuner med
            goda betingelser för fritidsanläggningar, speciellt vad gäller
            semesterbyar och campinganläggningar, saknat erforderliga medel
            till önskvärda investeringar. En väsentlig ökning av statens bidragsandel
            rekom- menderas därför. Fritidsutredningen har ansett att flera
            av delposterna i fritids- nämndens äskanden borde upptagits till
            betydligt högre belopp. En ytterligare motivering för ökad bidragsandel
            från statens sida utgör det förhållandet, att fritidsanläggningarna
            inom en kommun oftast utnyttjas i större utsträckning av innevånare
            i intilliggande tätortskommuner och av personer från skilda delar
            av vårt land än av kommunens egna innevånare. Enbart ur
          </p>
          <pb facs="riksdagen-motions-pdf/data/1965/mot_1965__ak__242/mot_1965__ak__242-002.pdf"/>
          <p>
            Motioner i Andra kammaren, nr 242 år 1965 5
          </p>
          <p>
            den synpunkten tycks det oss vara motiverat med en rimligare
            fördelning av kostnaderna för planering och uppförande av fritidsanläggningar.
            Departementschefen motiverar sin begränsning av anslagshöjningen
            till fon- den för friluftslivets främjande med att 1962 års fritidsutrednings
            förslag till ett nytt statligt organ för fritidsplanering bör
            avvaktas. Denna utredning har emel- lertid inte ansett det pågående
            utredningsarbetet behöva utesluta, att statens friluftsnämnd tilldelas
            högre anslag, och har i samband med 1964 års statsverks- proposition
            till departementschefen föreslagit att fonden tilldelas 5 milj.
            kr. per år som ett provisoriskt anslag. Fjolårets riksdagsbeslut
            innebar en prutning av detta förslag med 1,5 milj. kr. Med hänvisning
            till 1962 års fritidsutrednings förslag, och med fjolårets riksdags-
            beslut som bakgrund, anser vi, att 1962 års fritidsutrednings
            förslag om ett årligt anslag av 5 milj. kr. till fonden för friluftslivets
            främjande vara ett minimikrav. Det ökade behovet av möjligheter
            till friluftsliv förutsätter även en förståelse för naturvård.
            Vi har i en annan motion tagit upp frågan om naturvårdsupp- lysning.
            Under hänvisning till ovanstående får vi hemställa, att riksdagen
            vid behandling av statsverkspropositionens tionde buvudtitel,
            punkt J 5, måtte till Avsättning till fonden för friluftslivets
            främjande, för budgetåret 1965/66 anvisa ett anslag på 5 milj.
            kr., att disponeras i enlighet med vad statens friluftsnämnd förordat.
          </p>
          <p>
            Stockholm den 26 januari 1965
          </p>
          <p>
            Bertil Ohlin Gunnar Hedlund
          </p>
        </div>
      </div>
    </body>
  </text>
</TEI>
