<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__271/mot_1965__ak__271-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 271 år 1965 7
          </p>
          <p>
            Nr 271
          </p>
          <p>
            Av herr Hermansson m. fl. angående försäkringsväsendets organisa-
            tion och ställning.
          </p>
          <p>
            (Lika lydande med motion nr 217 i Första kammaren)
          </p>
          <p>
            I motionerna nr I: 380 och II: 448 till 1964 års riksdag föreslogs
            att riks- dagen i skrivelse till regeringen skulle begära utredning
            om försäkringsväsendets organisation och ställning, eventuellt
            genom förstatligande av de stora privata försäkringskoncernerna,
            i syfte att öka försäkringstagarnas och samhällets infly- tande
            över försäkringsverksamheten samt rationalisera och förbilliga
            dess former. I motionerna hänvisades bl. a. till att koncentrationsprocessen
            inom det privata försäkringsväsendet under de senaste åren fortgått
            i utomordentligt snabbt tempo. Hela antalet svenska försäkringsbolag
            uppgår visserligen till över 1 000, men en helt övervägande del
            av försäkringsverksamheten är koncentrerad till ett fåtal koncerner
            och storbolag. Utvecklingen belystes med material avseende läget
            är 1960. Senaste berättelse från försäkringsinspektionen visar
            att samma tendenser allt- jämt gör sig gällande. År 1962 svarade
            sålunda de 20 i fråga om premieinkoms- ten år 1962 största enheterna
            för inte mindre än 94,8 procent av alla svenska bolags premieinkomst
            i direkt försäkring i Sverige. De 20 koncerner och bolag, som
            redovisade de största beloppen i förvaltade tillgångar, omhänderhade
            96,6 procent av samtliga bolags tillgångar. Koncentrationen till
            de allra största enheterna är alltjämt mycket stark. Så- lunda
            hade de fem i fråga om premieinkomst största försäkringskoncernerna
            och -bolagen (Skandiakoncernen, Städernas-Svenska Liv-Hansa, Folksam,
            Trygg- Fylgiakoncernen, SPP) i runt tal 70 procent av alla premieinkomsterna,
            och de fem största räknat efter de förvaltade tillgångarna (SPP,
            Skandiakoncernen, Städernas-Svenska Liv-Hansa, Framtiden, Trygg-Fylgiakoncernen)
            omhänder- hade över 80 procent av samtliga bolags tillgångar.
            Den faktiska koncentrationen inom försäkringsväsendet förstärks
            ytterligare genom de intima förbindelserna mellan vissa försäkringskoncerner
            samt de stora affärsbankerna och andra finansgrupper. Koncentrationen
            innebär att en utomordentligt stor ekonomisk makt samlas i händerna
            på ett fåtal. Samhället har visserligen inskridit med viss lagstiftning
            och vissa regler för försäkringsbolagens kapitalplacering, men
            detta ändrar inte förhållandet att makten över dessa stora tillgångar
            fortfarande ligger hos be- stämda minoritetsintressen i det svenska
            samhället. Ett ökat inflytande för försäkringstagarna och för
            samhället över de stora försäkringsfonderna är ett viktigt led
            i kampen för demokratiens utveckling och
          </p>
          <pb facs="riksdagen-motions-pdf/data/1965/mot_1965__ak__271/mot_1965__ak__271-002.pdf"/>
          <p>
            3 Motioner i Andra kammaren, nr 271 år 1965
          </p>
          <p>
            fördjupande. Ökat samhällsinflytande skulle innebära garantier
            för en samhälls- ekonomiskt mera effektiv användning av de stora
            kapitaltillgångarna i försäk- ringsfonderna. Detta är av särskild
            betydelse i ett läge då brist råder på kapital för stora utbyggnadsprojekt
            på olika områden — bostäder, offentliga byggnader, industribyggen
            0. s. v. Det kan också ifrågasättas om de former koncentrationsprocessen
            hittills tagit inom försäkringsväsendet möjliggjort rationalisering
            och förbilligande av verk- samheten i önskvärd omfattning. Kostnaderna
            för vissa delar av försäkrings- bolagens verksamhet — särskilt
            olika anskaffningskostnader — förefaller myc- ket höga. En samordning
            av försäkringsverksamheten och dennas ordnande på icke-kommersiell
            grundval skulle kunna möjliggöra betydande besparingar och därmed
            lägre premier för allmänheten. Frågan är om detta i längden kan
            genomföras på annat sätt än genom ett direkt samhällsövertagande
            av de stora försäkringskoncernernas verksamhet. En sund konkurrens
            mellan olika former av allmännyttiga — statliga och koopera- tiva
            — företag torde väl gå att förena med en rationell organisation
            av närings- livet. Vi ställer heller inte förslag om förstatligande
            av den stora kooperativa försäkringskoncernen. I sitt utlåtande
            nr 14 år 1964 med anledning av de väckta motionerna an- förde
            bankoutskottet följande skäl att för sin del avstyrka den föreslagna
            utred- ningen: 1. Utvecklingen mot större enheter överensstämmer
            med lagstiftningens intentioner och får med hänsyn till uppkommande
            rationaliserings- och bespa- ringsmöjligheter allmänt sett anses
            vara av värde från försäkringstagarsynpunkt. 2. Försäkringsföretagen
            är genom försäkringsinspektionen föremål för en fortlöpande och
            ingående statlig kontroll och deras frihet när det gäller kapital-
            dispositioner är starkt begränsad. 3. Frågan om ägandeförhållanden
            och maktkoncentration inom försäkrings- väsendet kan förutsättas
            bli undersökt genom den s. k. koncentrationsutredningens försorg.
            4. Försäkringsföretagen ägs till övervägande delen av försäkringstagarna
            själva. 5. Riksdagen tog så sent som hösten 1961 ställning till
            lagstiftningen om för- säkringsväsendet. Till de anförda skälen
            mot en utredning skall här endast kort påpekas, att de icke går
            in på de anmärkningar som framför allt riktats mot förhållandena
            inom försäkringsbranschen. Det har sålunda icke givits någon som
            helst bevis- ning för att de rationaliserings- och besparingsmöjligheter
            som uppkommit genom utvecklingen mot större enheter verkligen
            utnyttjats på ett sätt som kommit försäkringstagarna till godo.
            Det har heller inte påvisats att den kontroll som av försäkringsinspektionen
            utövas över försäkringsföretagens placeringar skapar den samhällsekonomiskt
            mest effektiva användningen av de stora kapitaltill- gångarna
            i försäkringsfonderna. Hänvisningen till att »försäkringsföretagen
            till
          </p>
          <pb facs="riksdagen-motions-pdf/data/1965/mot_1965__ak__271/mot_1965__ak__271-003.pdf"/>
          <p>
            Motioner i Andra kammaren, nr 271—272 år 1965 9
          </p>
          <p>
            övervägande delen ägs av försäkringstagarna själva» är föga övertygande,
            så länge dels försäkringstagarnas faktiska inflytande över de
            ömsesidiga bolagen ej är tillfredsställande ordnat, dels den största
            försäkringskoncernen domineras av stora aktieägarintressen. Viss
            utredning om ägandeförhållanden och makt- koncentration inom branschen
            kommer säkerligen att göras av koncentrations- utredningen, men
            denna har icke i uppdrag att undersöka försäkringsverksam- heten
            ur andra synpunkter. Vad slutligen gäller det av 1964 års bankoutskott
            anförda argumentet synes det äga ännu mindre giltighet efter det
            en nyvald kammare nu tillträtt. Vi anser förhållandena inom försäkringsväsendet
            alltjämt vara sådana att en allsidig utredning är påfordrad. Med
            hänvisning till det ovan anförda föreslås, att riksdagen i skrivelse
            till regeringen begär utredning om försäkringsväsendets organisation
            och ställning, eventuellt ge- nom förstatligande av de stora privata
            försäkringskoncernerna, i syfte att öka försäkringstagarnas och
            samhällets inflytande över försäkringsverksamheten samt rationalisera
            och förbilliga dess former.
          </p>
          <p>
            Stockholm i januari 1965
          </p>
          <p>
            C.-H. Hermansson Gunvor Ryding Henning Nilsson i Gävle Helmer
            Holmberg Axel Jansson Nr 272
          </p>
          <p>
            Av herr Sjönell m. fl., om främjande av de mindre företagens
            export- möjligheter.
          </p>
          <p>
            (Lika lydande med motion nr 219 i Första kammaren) Stockholm
            den 26 januari 1965
          </p>
          <p>
            Bengt Sjönell Jan-Ivan Nilsson John Eriksson i Tvärålund i Bäckmora
          </p>
        </div>
      </div>
    </body>
  </text>
</TEI>
