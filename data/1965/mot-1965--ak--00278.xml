<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__278/mot_1965__ak__278-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 278 år 1965 3
          </p>
          <p>
            Nr 278
          </p>
          <p>
            Av herrar Oskarson och Bengtson i Solna, angående kompetens-
            kraven för överförmyndare, m. m.
          </p>
          <p>
            (Lika lydande med motion nr 222 i Första kammaren)
          </p>
          <p>
            Förmyndarväsendet är av synnerlig vikt för den enskildes välfärd
            då vederbörande är omyndig på grund av underårighet eller andra
            omständig- heter. Därför har också i Föräldrabalken inskrivits
            rigorösa bestämmelser om vad som skall iakttagas av förmyndare.
            Det är av synnerlig vikt för den enskildes rättssäkerhet att dessa
            bestämmelser efterföljes. Så torde också i regel vara fallet.
            Det kan emellertid inte bestridas att undantag förekommer. Då
            så är fallet beror det någon enstaka gång på medvetet brottsligt
            förfa- rande från förmyndares sida, men oftast på andra omständigheter,
            såsom tidsbrist, otillräcklig kännedom om lagar och författningar
            som kan beröra den omyndiges förhållanden, bristande insikter
            i egendomsförvaltning eller dylikt. Att i varje enskilt fall vänta
            sig att förmyndare skall uppfylla alla de krav som i vår tid kan
            ställas på vederbörande är givetvis omöjligt.
          </p>
          <p>
            Det är då av yttersta vikt att den granskning av förmyndares
            verksamhet, som Överförmyndare har att verkställa enligt lag,
            göres av därtill kompetent person.
          </p>
          <p>
            Överförmyndare väljes av fullmäktige i kommun, men är inte ett
            kom- munalt uppdrag. Den kommunala självstyrelsen utövas, i enlighet
            med för demokratien grundläggande principer, av representanter
            för de politiska par- tierna. Det får anses ankomma på de politiska
            partierna att, då det gäller kommunala uppdrag, bedöma sina kandidaters
            kompetens. Göres denna bedömning fel kan politiskt ansvar utkrävas.
            När det är fråga om ett sådant uppdrag som överförmyndarskap är
            förhållandena annorlunda. Det är dom- stolen som kan entlediga
            överförmyndare som ej befinnes vara lämplig (För- äldrabalken
            kap. 19:3).
          </p>
          <p>
            För det första torde kunna ifrågasättas om kommunala fullmäktige
            är det forum som skall förrätta val av överförmyndarna, måhända
            borde sådan befattningshavare utses av domstol, och för det andra
            kan frågan om en utvidgning av kompetenskraven på överförmyndare,
            utöver vad som före- skrives i lag, (Föräldrabalken kap. 19:8)
            övervägas. Det är vår mening att dessa frågor bör göras till föremål
            för utredning.
          </p>
          <pb facs="riksdagen-motions-pdf/data/1965/mot_1965__ak__278/mot_1965__ak__278-002.pdf"/>
          <p>
            Motioner i Andra kammaren, nr 278 år 1965
          </p>
          <p>
            Under hänvisning till det ovan anförda hemställes, att riksdagen
            måtte i skrivelse till Kungl. Maj:t hemställa att Kungl. Maj:t
            måtte låta verkställa utredning dels om sättet för tillsättande
            av överförmyndare, dels om de kom- petenskrav som bör gälla som
            valbarhetsvillkor för detta
          </p>
          <p>
            uppdrag. Stockholm den 26 januari 1965
          </p>
          <p>
            Gunnar Oskarson Bengt Bengtson i Solna
          </p>
        </div>
      </div>
    </body>
  </text>
</TEI>
