<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__709/mot_1965__ak__709-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 709 år 1965 13
          </p>
          <p>
            Nr 709
          </p>
          <p>
            Av fru Sjövall m. fl, angående yrkesintensiteten hos vissa grupper
            av kvinnor.
          </p>
          <p>
            (Lika lydande med motion nr 578 i Första kammaren)
          </p>
          <p>
            På grundval av befolkningsprognosen från 1963 har arbetsmarknadssty-
            relsen utfört en preliminär beräkning av tillgången på arbetskraft
            fram till 1980. Nettoimmigrationen har beräknats till ca 10 000
            personer per år. Den antalsmässiga ökningen som kan förväntas
            under perioden hänför sig till de gifta kvinnorna, medan däremot
            män och ogifta kvinnor minskar. Om den antagna nettoimmigrationen
            skulle utebli och yrkesverksamhetsgraden bland de gifta kvinnorna
            icke ökar såsom prognosticerats, måste man räk- na med starkt
            minskade arbetskraftsresurser i framtiden. Stora regionala skillnader
            i kvinnornas möjligheter till förvärvsarbete för- svårar bedömningen
            av tillgången på arbetskraft bland de gifta kvinnorna. Efter näringsgeografiska
            förhållanden varierar sysselsättningsgraden mellan 7 och 43 /o.
            Undersysselsättningen härvidlag är störst i glesbygder men även
            påtaglig i tätorter med ensidig industrilokalisering eller där
            traditio- nellt »manliga» industrier finns. Även om man kan räkna
            med en fortsatt urbanisering liksom med en ändrad inställning
            till sysselsättningen av kvin- nor på traditionellt manliga industriorter,
            innebär ett förverkligande av prognosen att förvärvsintensiteten
            bland de gifta kvinnorna måste bli än högre än den beräknade på
            orter med goda sysselsättningsmöjligheter. Prognosen grundas på
            en framskrivning av den ökning som skett av de gifta kvinnornas
            förvärvsarbete under de närmast föregående 15 åren. Denna metodik
            synes icke realistisk preliminära uppgifter från arbetskraftsun-
            dersökningarna tyder redan på en stagnation i arbetskraftsutbudet,
            speciellt i fråga om gifta kvinnor och särskilt markant i de äldre
            åldersgrupperna. I kommande utredningar bör samhällets attityder
            till gifta kvinnors för- värvsarbete liksom förutsättningarna
            för att äldre gängse attityder eller yttre hinder för förvärvsarbete
            beaktas för att bedömningarna skall bli realistiska. Inom vissa
            områden på arbetsmarknaden, som av hävd betraktas som kvinnliga,
            föreligger en akut brist på arbetskraft. Vårdyrkena är exempel
            på sådana bristområden. Påtagliga bristsituationer föreligger
            också inom andra områden, där arbetskraft med kvalificerad utbildning
            sysselsättes. Som
          </p>
          <p>
            exempel härpå kan nämnas situationen bland läkare, lärare och
            sjukskö- terskor — yrken med starkt inslag av kvinnor.
          </p>
          <pb facs="riksdagen-motions-pdf/data/1965/mot_1965__ak__709/mot_1965__ak__709-002.pdf"/>
          <p>
            14 Motioner i Andra kammaren, nr 709 år 1965
          </p>
          <p>
            Åtgärder som påverkar benägenheten och möjligheterna för de gifta
            kvin- norna att ta förvärvsarbete föreslås och vidtages på en
            mängd områden. Exempel på sådana åtgärder är lokaliseringspolitik,
            ökade möjligheter till utbildning, omskolning och fortbildning,
            utbyggnad av barndaghem samt skattemässiga åtgärder. Endast inom
            ett fåtal områden pågår verksamhet som direkt syftar till en ökad
            benägenhet för gifta kvinnor att ta förvärvs- arbete. Av pågående
            statliga utredningar har familjeberedningen — med uppgift att
            kartlägga och analysera olika problem i anknytning till sam- hällets
            service för barnfamiljerna — en sådan inriktning. Andra statliga
            utredningar är mer indirekt berörda av problematiken, t. ex. arbetsmark-
            nadsutredningen. Tillgången på kvinnlig arbetskraft och denna
            arbetskrafts utbildning måste bli avgörande för många reformers
            praktiska utformning. Inom arbetsmarknadsstyrelsen förekommer
            utredningsarbete inom detta om- råde liksom inom enskilda institutioner,
            organisationer och kommuner. Genom den förbättrade universitetsstatistiken
            ges ökade möjligheter att följa upp avgång m. m. i fråga om de
            högre studierna. På grundval av det material som inhämtades vid
            1960 års folkräkning har statistiska central- byrån lagt upp ett
            akademikerregister. Härigenom finns möjlighet att följa upp antalet
            akademiker med fördelning på olika slags utbildning m. m., men
            uppgifterna om lokalisering, anställningens art, näringsgren,
            frekvens av förvärvsarbete m. m. blir snabbt föråldrade. En uppföljning
            i samband med 1965 års folkräkning i detta avseende bör därför
            göras för att registret skall hållas aktuellt. Det är viktigt
            att samhället tillvaratar de resurser som inte minst skapas genom
            den utbildade arbetskraften. Vissa utredningar pågår inom speciella
            områden, och fortsatta undersökningar är påkallade. Ej berörda,
            viktiga problem är meritvärdering vid deltidstjänst, tillgången
            på högre rekryterings- tjänster för kvinnor och möjlighet till
            en större flexibilitet i den offentliga tjänsteorganisationen.
            Vidare är kunskaper om effekten av planerade och vidtagna åtgärder
            bristfälliga. Det måste ses som en stor brist att på detta för
            vårt samhälle så viktiga område dessa problem icke har klarlagts.
            Att i fortsättningen splittra upp problemen beträffande de gifta
            kvinnor- nas yrkesintensitet och förvärvsarbete mellan olika departement,
            ämbetsverk, institutioner, organisationer och kommuner kan icke
            anses rationellt. Inom de för samhället allvarliga, akuta bristområdena
            är samlade åtgärder sär- skilt påkallade. De yrkesgrupper, som
            därför i första hand bör uppmärk- sammas, är den akademiskt utbildade
            arbetskraften och de yrken som krä- ver legitimation. Dessa yrkesgrupper
            är genom sin relativa enhetlighet möjliga att studera och följa.
            Åtgärder för att höja yrkesintensiteten för gifta kvinnor inom
            ovan be- rörda yrkesområden måste vara av väsentligt värde för
            samhället. Problemen i samband med de gifta kvinnornas förvärvsarbete
            är av riks- omfattande art och innefattar problem om den gifta
            kvinnans ställning i
          </p>
          <pb facs="riksdagen-motions-pdf/data/1965/mot_1965__ak__709/mot_1965__ak__709-003.pdf"/>
          <p>
            Motioner i Andra kammaren, nr 709 år 1965 15
          </p>
          <p>
            familj och arbetsliv. Lokala undersökningar har stort värde icke
            bara för den egna orten, eftersom grundproblemen sannolikt är
            likartade i hela samhället. Sociologiska undersökningar, som i
            första hand genomföres i de större städerna, kan därför bilda
            underlag för bedömningar även av allmän karaktär. Inom statistiska
            centralbyrån pågår numera ett utredningsarbete i hithö- rande
            frågor, baserat på 1960 års folk- och bostadsräkningar. Vidare
            är pro- blemen föremål för utredning inom arbetsmarknadsstyrelsen.
            Även om nämnt utredningsarbete är värdefullt anser vi dock att
            de frågor som här behandlats är så omfattande att en samlande
            utredning bör komma till stånd.
          </p>
          <p>
            En första uppgift borde vara en sammanställning av de uppgifter
            som finns dels om avgång under studietiden, dels om yrkesintensiteten
            efter av- lagd examen eller erhållen legitimation i äldre statliga
            utredningar, hos pågående utredningar samt hos ämbetsverk och
            fackliga organisationer samt en evalvering av om dessa data är
            till fyllest och av jämförbar kvalitet för att kunna ge en exakt
            bild av läget inom dessa yrkesgrupper. Det är av vikt att yrkesgrupperna
            studeras som helhet för att ge möjlighet till jämförelser mellan
            gifta och ogifta kvinnor. Nästa uppgift borde vara en kartläggning
            av redan vidtagna åtgärder samt framläggande av förslag till åtgärder,
            som är nödvändiga för att öka kvinnornas yrkesintensitet. Särskild
            uppmärksamhet måste ägnas åt att undersöka samhällets attityder
            till gifta kvinnors förvärvsarbete som under- lag för opinionsbildning
            och attitydförändring hos beslutande och verkstäl- lande organ,
            såväl inom förvaltning som inom näringslivet, vilket är nöd- vändigt
            för att arbetskraftsresurserna bland kvinnorna skall kunna till-
            varatas. Med hänvisning till ovanstående hemställer vi, att riksdagen
            i skrivelse till Kungl. Maj:t måtte anhålla om att en utredning
            tillsättes med uppgift 1) att insamla och analysera material som
            belyser yrkes- intensiteten hos ovan berörda grupper av gifta
            och ogifta kvinnor och 2) föreslå de åtgärder vartill undersökningen
            kan föran- leda.
          </p>
          <p>
            Stockholm den 27 januari 1965 Elisabet Sjövall Astrid Kristensson
            Nils Kellgren Gördis Hörnlund
          </p>
          <p>
            Gunbjörg Thunvall Erland Carbell Mary Holmqvist
          </p>
        </div>
      </div>
    </body>
  </text>
</TEI>
