<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__872/mot_1965__ak__872-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 872 år 1965 13
          </p>
          <p>
            Nr 872
          </p>
          <p>
            Av herr Gustafson i Göteborg m. fl., i anledning av Kungl. Maj:ts
            proposition nr 107, med förslag till förordning om stats- bidrag
            till byggande av tunnelbana.
          </p>
          <p>
            (Lika lydande med motion nr 741 i Första kammaren)
          </p>
          <p>
            I proposition nr 107 har föreslagits, att statsbidrag skall kunna
            erhållas för byggande av tunnelbanor som är nödvändiga för den
            allmänna sam- färdseln. Mot detta förslag, som torde vara ägnat
            att bidraga till ett rationellt lösande av kommunikationsproblemet
            i våra storstadsregioner, har vi intet att erinra. Vi vill dock
            påtala att förslaget är av så genomgripande natur, att en något
            omsorgsfullare beredning än vad som skett hade varit på sin plats.
            En ytterligare utredning av frågan hade varit önskvärd. I samband
            med behandlingen av det föreliggande förslaget bör riksdagen uttala
            sin uppfattning beträffande ett par frågor som har intimt samband
            med förslaget och som, ehuru blott i förbigående, berörts i propositionen.
            Den första frågan gäller tilldelningen av statsbidrag. Enligt
            vår mening bör riksdagen uttala att den del av bilskattemedlen
            som skall anvisas till tunnelbanor skall hålla sig inom ramen
            för det belopp som under alla förhål- landen skulle ha anvisats
            till väg- och gatubidrag för området i fråga. Stats- bidrag till
            byggande av tunnelbana inom ett område får alltså inte innebära
            att medel, som eljest skulle ha kommit andra delar av länet eller
            landet till godo, i stället ianspråktages för tunnelbanebygget.
            Denna uppfattning har också statsutskottet givit uttryck åt i
            ett utlåtande tidigare vid denna riks- dag (nr 6) i samband med
            behandlingen av statsverkspropositionen: Vidare vill utskottet
            kraftigt understryka departementschefens uttalande, att utgångspunkten
            i princip måste vara, att de i den preliminära överens- kommelsen
            angivna statsbidragen skall rymmas inom ramen för en eljest normal
            ökning av gatu- och väganslagen till regionen. I anslutning härtill
            och med anledning av vissa yrkanden i de förenämnda motionerna
            må framhållas, att den föreslagna utvidgningen av tillämpningsområdet
            för bidragsgivningen icke i och för sig avses medföra en ökning
            i den totala medelstilldelningen av automobilskattemedel utan
            främst öppna möjligheter för en alternativ användning av bidragsmedel
            i vad avser byggande av tunnel- banor och yttrafikleder. Riksdagen
            bör i ett uttalande understryka denna uppfattning. I propositionen
            har vidare uttalats av departementschefen att statsbidrag skall
            kunna lämnas när det gäller andra lösningar av tätområdenas trafik-
          </p>
          <pb facs="riksdagen-motions-pdf/data/1965/mot_1965__ak__872/mot_1965__ak__872-002.pdf"/>
          <p>
            14 Motioner i Andra kammaren, nr 872 år 1965
          </p>
          <p>
            problem, som inte åtnjuter vägbidrag, även när trafiken icke
            till någon del löper i tunnel under jord. Författningsförslagets
            definition av tunnelbana omfattar även sådana lösningar. Något
            krav på att trafiken till viss del skall gå under jord finns icke
            medtaget. Enligt vår uppfattning bör riksdagen göra ett uttalande
            på denna punkt, av vilket klart framgår att icke blott »tunnelbanor»
            i inskränkt bemärkelse utan även andra lösningar av tät- orternas
            trafikproblem skall kunna komma i fråga för bidrag enligt samma
            grunder som här angivits. Med hänvisning till det anförda hemställer
            vi, att riksdagen vid behandlingen av proposition nr 107 måtte
            uttala, 1. att statsbidrag till byggande av tunnelbana blott skall
            utgå inom ramen för det belopp som under alla förhållanden skulle
            ha anvisats till väg- eller gatubidrag för området i fråga; 2.
            att även andra lösningar av tätorternas trafikproblem än de där
            trafiken till viss del löper i tunnel under jord skall kunna åtnjuta
            statsbidrag. Stockholm den 21 april 1965
          </p>
          <p>
            Sven Gustafson Robert Johansson Sigfrid Löfgren i Göteborg i
            Dockered C. G. Regnéll Elias Jönsson
          </p>
          <p>
            i Ingemarsgården
          </p>
        </div>
      </div>
    </body>
  </text>
</TEI>
