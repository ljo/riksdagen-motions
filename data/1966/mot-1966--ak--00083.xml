<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__83/mot_1966__ak__83-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 83 år 1966
          </p>
          <p>
            Nr 83
          </p>
          <p>
            Av herr Eliasson i Sundborn m. fl., angående kulturpolitikens
            fram- tida utformning.
          </p>
          <p>
            (Lika lydande med motion nr 47 i Första kammaren)
          </p>
          <p>
            De samhälleliga insatserna på kulturpolitikens område har de
            senaste åren genomgått en glädjande och snabb upprustning. Denna
            utveckling bör givetvis fortsätta. Emellertid saknas ännu de klara
            riktlinjer beträffande kulturpolitikens framtida utformning, som
            är nödvändiga för att den fortsatta utbyggnaden skall bli så ändamålsenlig
            och effektiv som möjligt. Inte vid något tillfälle har riks- dagen
            tagit ställning till en samlad översyn av den statliga kulturpolitiken.
            De åtgärder som hittills företagits har varit av relativt kortsiktig
            natur och framför allt varit inriktade på stöd till produktionen
            av kultur i olika former (konstnärsutbildning, arbetsstipendier
            etc.). Någon samordning av de statliga och omfattande men från
            kommun till kommun starkt varierande kommunala insatserna har
            inte heller förekommit. Att satsa på produktionssidan har varit
            riktigt i det startskede av uppbygg- naden av samhällets kulturinsatser
            där vi ännu befinner oss. Men på längre sikt måste de samhälleliga
            insatserna till stöd för kulturproduktionen kompletteras med insatser
            för att stödja och sprida själva konsumtionen av kultur. I längden
            förslår inte ett aldrig så kraftigt stöd till kulturproduktionen
            om det inte kompletteras med insatser för att sprida kulturprodukterna
            över hela landet och till alla samhällsgrupper. Insatser på konsumtionssidan
            har också den för- delen att de bättre än några andra insatser
            stärker kultursektorns självfinansiering och egenaktivitet. Den
            hittills förda kulturpolitiken har framför allt motiverats av
            ”kulturarbe- tarnas” rätt till rimliga existens- och arbetsvillkor,
            trygghet, frihet i skapandet osv. Enligt vår uppfattning bör kulturpolitiken
            i framtiden även i större utsträck- ning ses som ett medel att
            förvalta och vidareutveckla den gemensamma tillgång för hela vårt
            samhälle som kulturen utgör. Att förvalta bör i detta sammanhang
            också betyda att den kulturens produkter görs tillgängliga för
            allt större samhälls- Srupper. De fåtaliga och ofullständiga sociologiska
            undersökningar, som finns rörande
          </p>
          <pb facs="riksdagen-motions-pdf/data/1966/mot_1966__ak__83/mot_1966__ak__83-002.pdf"/>
          <p>
            Motioner i Andra kammaren, nr 83 år 1966 5
          </p>
          <p>
            den svenska kulturkonsumtionen, tyder på att den seriösa kulturens
            produkter ännu relativt sett är förbehållna ett litet fåtal av
            befolkningen. Landsbygden och de små städerna är missgynnade i
            förhållande till storstadsområdena. Kontakten med den seriösa
            kulturen är relativt sett livligare i socialgrupp I än i socialgrupp
            III osv. Att bredda och öka kulturkonsumtionen är därför också
            ett socialt rätt- visekrav. I samband med den allmänna utredning
            av kulturpolitikens utformning, som vi föreslår i denna motion,
            bör därför kultursociologiska undersökningar företas. Dessa undersökningar
            bör utreda formerna för och omfattningen av kulturkon- sumtionen
            samt dessa faktorers samband med individernas bostadort, utbildning,
            yrke, inkomst osv. På det viset kan vi förhoppningsvis få anvisningar
            om hur de stora skillnaderna på kulturkonsumtionens område kan
            motarbetas. Kulturstödets centrala administration och geografiska
            fördelning är andra frågor, som bör tas upp i den utredning vi
            föreslår. På bägge dessa områden är en decentralisering önskvärd.
            Kulturpolitikens mål på produktionssidan bör vara att stödja utan
            att styra eller dirigera. Inte desto mindre finns det givetvis
            risker för att man i den centrala fördelningen av kulturstöden
            omedvetet kan komma att gynna vissa väl etablera- de kulturyttringar
            på bekostnad av nya eller mindre accepterade strömningar. Samma
            risk finns beträffande kulturstödets geografiska fördelning. Kulturska-
            pare som bor i vissa delar av landet har relativt sett lättare
            att bli uppmärksam- made än de konstnärer som bor i mer avlägsna
            landsändar. Ett indicium på att denna senare risk föreligger kan
            utdelandet av konstnärs- belöningar 1964 vara. Av de 25 belöningar,
            som utdelades, gick nämligen inte mindre än 21 st. till konstnärer
            bosatta i Stockholm eller dess omedelbara närhet. En liknande
            tendens kan konstateras vid utdelningen av 1965 års belöningar.
            Ett annat problem som bör tas upp i en allmän kulturpolitisk utredning
            är möjligheterna till samarbete mellan stat och kommun på det
            kulturpolitiska om- rådet. Centraliseringstendenserna inom det
            svenska kulturlivet är utomordent- ligt påtagliga. En ökad spridning
            av kulturverksamheten, som kan medverka till att göra denna till
            en fast etablerad självklar angelägenhet för också landets mind-
            re kommuner — gärna med tyngdpunkt på vissa regionala orter —
            är enligt vår mening önskvärd. I detta sammanhang bör också frågan
            om särskilda statliga stimulansbidrag till kommunerna för att
            få fram en ökad aktivitet på det kulutr- politiska området från
            kommunernas sida prövas. Samordning av de statliga och kommunala
            insatserna och ett klarläggande av den framtida utformningen av
            den samhälleliga kulturpolitiken är nödvändig för att den fortsatta
            utbyggnaden av samhällets kulturstöd skall kunna bli så effektiv
            som möjligt. De statliga kulturstödjande åtgärderna har nu nått
            en sådan omfattning och utbyggnaden av dem sker i en sådan takt,
            att en sådan utredning inte längre bör skjutas på framtiden.
          </p>
          <pb facs="riksdagen-motions-pdf/data/1966/mot_1966__ak__83/mot_1966__ak__83-003.pdf"/>
          <p>
            Motioner i Andra kammaren, nr 83—384 år 1966
          </p>
          <p>
            Under hänvisning till det ovan anförda får vi hemställa, att
            riksdagen i skrivelse till Kungl. Maj:t måtte anhålla om en utredning
            beträffande kulturpolitikens framtida utformning.
          </p>
          <p>
            Stockholm den 18 januari 1966
          </p>
          <p>
            Lars Eliasson Thorvald Källstad Ingrid Gärde Widemar i Sundborn
            Harald Larsson Lennart Mattsson i Hedenäset Nr 84
          </p>
          <p>
            Av herr Lindahl, om effektivisering av den statliga pressinformationen.
            (Lika lydande med motion nr 50 i Första kammaren) Stockholm den
            17 januari 1966
          </p>
          <p>
            Essen Lindahl
          </p>
        </div>
      </div>
    </body>
  </text>
</TEI>
