<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__133/mot_1966__ak__133-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 133 år 1966 9
          </p>
          <p>
            Nr 133
          </p>
          <p>
            Av herr Wiklund m. fl., om effektivisering av nykterhetsvården.
            (Lika lydande med motion nr 90 i Första kammaren)
          </p>
          <p>
            Den i anslutning till motbokssystemets avskaffande antagna nya
            nykter- hetsvårdslagen, som trädde i kraft 1 oktober 1955, karakteriseras
            av vidgat tillämpningsområde och därmed möjlighet till tidigare
            ingripanden, varjäm- te ett av lagens huvudsyften var att den
            alkoholskadade skulle i ökad mån beredas medicinsk behandling.
            Under det närmast gångna decenniet har ut- vecklingen visserligen
            gått i den av lagen anvisade riktningen men på många håll inte
            så snabbt som man önskat. Genom mera öppen vård bl. a. vid polikliniker,
            s. k. inackorderingshem och konvalescenthem, har man kunnat arbeta
            mera förebyggande och kunnat undvika intagning på vård- anstalter.
            Dessutom har det ofta visat sig, att missbrukare frivilligt ingår
            på vårdanstalter eller på vårdhem, som endast avser frivilligt
            ingångna. Det är uppenbart att reformarbetet på nykterhetsvårdens
            område efter lagens ikraftträdande varit mycket omfattande. Men
            alkoholmissbrukets och alkoholskadornas ökning har också varit
            betydande. Samhällets åtgärder har därför inte kunnat hålla jämna
            steg med behovet. Särskilt är detta fallet på några områden, där
            det i dag framstår som mycket angeläget med has- tigare takt i
            reformarbetet.
          </p>
          <p>
            1. Den öppna vården Trots utbyggnaden av poliklinikverksamheten
            i samarbete mellan nykter- hetsvårds- och sjukvårdsorganen har
            alla alkoholmissbrukare ännu inte möjlighet att uppsöka polikliniker.
            Det kan vara långt till sådana, och nyk- terhetsnämnderna kan
            därför inte heller aktualisera sådan vård i önskvärd utsträckning.
            Det är möjligt att denna fråga kan lösas inom kommunbloc- ken,
            men lösningen borde påskyndas. Det anses allmänt att det av behand-
            lingspsykologiska skäl är önskvärt att den alkoholskadade så mycket
            som möjligt själv tar initiativ till att få hjälp och dessutom
            gör detta på ett så tidigt stadium som möjligt. Ökningen av antalet
            personligt hjälpsökande är en glädjande tendens som på allt sätt
            bör uppmuntras, och därvidlag är samarbete mellan socialvårdare
            och läkare betydelsefullt. Inackorderingshemmen, där den alkoholskadade
            kan bo kvar och be- hålla sitt arbete i hemorten, har ökat de
            senaste åren, men antalet platser uppgick den 1 juli 1965 dock
            endast till 321 i hela landet. Nu beräknas anta-
          </p>
          <pb facs="riksdagen-motions-pdf/data/1966/mot_1966__ak__133/mot_1966__ak__133-002.pdf"/>
          <p>
            10 Motioner i Andra kammaren, nr 133 år 1966
          </p>
          <p>
            let platser komma att stiga med ungefär 85 per år under de närmaste
            4—5 åren, ett i förhållande till läget alltför litet antal, även
            om ökningstakten är glädjande jämfört med tidigare. Viktigt är
            att en påbörjad tendens till mindre inackorderingshem med kanske
            4—5 platser, insprängda i vanlig bebyggelse, underlättas. Eftervården
            anses vara den sämst tillgodosedda inom nykterhetsvården. Ansträngningarna
            från anstalterna och nykterhetsnämnderna att ta hand om folk,
            som återvänder till samhället, är tydligen otillräckliga. Här
            torde också bostadsbristen inverka. Samtidigt borde lättheten
            att placera arbets- kraft innebära en tillgång i nämndernas strävanden.
            Men kvar står frågan vad som skall kunna göras för den uppsökande
            och aktiva eftervården, var- igenom återfall bättre förhindras.
            Samarbetet med arbetsförmedlingarna synes behöva ytterligare utvecklas,
            men även andra åtgärder kan säkert ifrågakomma, t. ex. effektivisering
            av övervakningen och stödet den första tiden efter anstaltsvården.
          </p>
          <p>
            2. Anstaltsvården
          </p>
          <p>
            Både allmänna vårdanstalter och vårdhem har i dag en betydligt
            bättre standard än för 10 år sedan. Dessutom har som bekant sysselsättningen
            dif- ferentierats. Jordbruksdriften har upphört på flertalet anstalter
            och ersatts med modernt yrkesarbete av skilda slag. Anstalterna
            gör nu i samarbete med industrien och arbetsvården en viktig insats
            i produktionen, och den ut- vecklas för varje år. Långsammare
            har det gått med andra delar av anstaltsvården. Sjuk- och mottagningsavdelningar
            — där särskilt de komplicerade fallen kan tas om hand — saknas
            på åtskilliga håll, och de tjänstgörande läkarna har för små resurser
            och saknar sjukvårdspersonal. Socialstyrelsen har utökat sin medi-
            cinska rådgivningsverksamhet på ett mycket värdefullt sätt, men
            då gäller det att öka de yttre resurserna för den medicinska och
            psykiatriska behand- lingen på anstalterna. Tyvärr föreligger
            här som på andra områden brist på personal, bl. a. läkare. Även
            när det gäller eftervården har fortlöpande medicinsk behandling
            mycket stor betydelse. Med anledning av det anförda finner vi
            det angeläget, att medicinal- och socialstyrelserna samråder om
            hur det medicinska inslaget i både den öppna vården och anstaltsvården
            inom nykterhetsvården skall kunna kraftigt ut- ökas samt att socialstyrelsen
            ökar ansträngningarna att förbättra all efter- vård.
          </p>
          <p>
            3. Nykterhetsnämndernas kontaktverksamhet Under åtskilliga år
            efter motbokens avskaffande gav det ökade missbruket nykterhetsnämnderna
            en starkt ökad arbetsbörda, som tillgänglig arbetskraft hade svårt
            att räcka till för. Arbetsbelastningen är fortfarande mycket stor,
          </p>
          <pb facs="riksdagen-motions-pdf/data/1966/mot_1966__ak__133/mot_1966__ak__133-003.pdf"/>
          <p>
            Motioner i Andra kammaren, nr 133 år 1966 11
          </p>
          <p>
            men nu är personaltillgången dock betydligt bättre. Därmed borde
            förutsätt- ningar ha skapats för nykterhetsnämnderna att i större
            omfattning än nu bedriva olika former av kontaktverksamhet gentemot
            alkoholskadade, sam- arbete med föreningslivet på orten, åtgärder
            för att popularisera alkoholfria fest- och sällskapsdrycker, information
            till elever i bilskolor, särskild kon- takt med idrottslivet etc.
            Dessutom borde nykterhetsnämnderna mer än hittills använda pressen
            i sin verksamhet. Varje nykterhetsnämnd kunde t. ex. bedriva upplysnings-
            verksamhet genom annonser i ortspressen med uppgifter om nämndens
            funktioner och hur den kan komma medborgarna till hjälp. Sporadiska
            prov med sådan annonsering torde ha utfallit gynnsamt. Det är
            möjligt att den dolda alkoholismen, som torde vara avsevärd, i
            någon mån kunde lockas fram genom erbjudande av hjälp på nu angivna
            sätt. Men annonserna skulle också kunna upplysa om vad som fordras
            i nykterhetshänseende för att få lämplighetsintyg till körkort,
            om förbudet mot att införa alkoholdrycker eller lämna sådana drycker
            åt anstaltsintagen etc. Visst kan det sägas, att sådan social
            annonsering borde bedrivas av staten, men den kan också med fördel
            bedrivas av en nykterhetsnämnd som ett led i dess lokala upp-
            lysningsarbete. Under hänvisning till det anförda hemställes,
            att riksdagen i skrivelse till Kungl. Maj:t anhåller om åt- gärder
            i syfte att effektivisera den öppna vården och anstalts- vården
            enligt lagen om nykterhetsvård, med särskild vikt vid förstärkning
            av de medicinska vårdresurserna, samt av nykterhetsnämndernas
            upplysningsverksamhet. Stockholm den 18 januari 1966
          </p>
          <p>
            Daniel Wiklund Yngve Hamrin Eric Nelander i Jönköping John Eriksson
            M. Berglund Arvid Nilsson i Bäckmora i Lönsboda Einar Rimmerfors
            Sigvard Rimås Filip W. Fridolfsson Sven Antby Bengt Börjesson
            Gunnar Hyltander
          </p>
          <p>
            i Falköping
          </p>
        </div>
      </div>
    </body>
  </text>
</TEI>
