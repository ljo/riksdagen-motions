<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__407/mot_1966__ak__407-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 407 år 1966 15
          </p>
          <p>
            Nr 407
          </p>
          <p>
            Av herr Bengtson i Solna m. fl., angående omhändertagandet av
            övergivna bilvrak
          </p>
          <p>
            (Lika lydande med motion nr 348 i Första kammaren)
          </p>
          <p>
            Bilskrotningsproblemet har under senare år kommit att bli alltmer
            svår- bemästrat. Antalet utrangerade personbilar har sålunda ökat
            från ca 75 000 år 1962 till ca 97 000 år 1963, ca 134 000 år 1964
            och uppskattningsvis 150 000 år 1965. De problem som sammanhänger
            med utrangeringen, främst förekomsten av övergivna bilvrak, har
            helt naturligt ökat i motsvarande takt. Under 1964 framlade bilskrotningsutredningen
            ett betänkande (SOU 1964: 21) som varit föremål för en omfattande
            remiss. Vissa av de förslag som utredningen framlade utsattes
            för väsentlig kritik medan andra synes ha mottagits mera positivt.
            Emellertid har utredningen efter remissbehand- lingen ej föranlett
            proposition till riksdagen. Detta dröjsmål med erforder- liga
            åtgärder synes ha ytterligare accentuerat problemet med de övergivna
            bilvraken. Det bör kunna fastslås att det i första hand är bilägaren
            som bär ansvaret för att det utrangerade fordonet blir omhändertaget
            på ett tillfredsställande sätt. Det bör dock ej hindra att åtgärder
            vidtages från det allmännas sida i syfte att stödja tekniskt och
            strukturellt utvecklingsarbete inom bilskrot- ningsbranschen.
            I samband härmed bör även de olägenheter som är för- enade med
            rådande exportförbud för järnskrot observeras. Det har emellertid
            visat sig att vissa bilägare ej varit beredda att ta på sig sitt
            ansvar utan i stället övergivit fordonet vid vägen eller på annans
            mark. Möjligheterna att i dessa fall spåra ägaren och förmå honom
            att undan- forsla bilvraket har visat sig vara mycket små. Även
            om antalet sådana övergivanden ej är särskilt stort i förhållande
            till det totala antalet utrange- rade bilar är olägenheterna i
            form av nedskräpning av naturen och farliga lekplatser för barn
            för stora för att kunna accepteras. De berörda myndigheterna synes
            för närvarande sakna tillfredsställande legala möjligheter att
            komma till rätta med dessa problem, vilket även vils- ordats såväl
            av bilskrotningsutredningen som av remissinstanserna Det är därför
            angeläget att regler utfärdas i form av en särskild lag om omhän-
            dertagande av övergivna bilvrak. Denna lag bör kunna utformas
            på grund- val av utredningens förslag.
          </p>
          <pb facs="riksdagen-motions-pdf/data/1966/mot_1966__ak__407/mot_1966__ak__407-002.pdf"/>
          <p>
            16 Motioner i Andra kammaren, nr 407 år 1966
          </p>
          <p>
            I anslutning härtill måste emellertid även klarläggas vilken
            myndighet som bär ansvaret för att bilvraken undanforslas och
            omhändertas. Detta ansvar kan åvila väghållaren resp. markägaren,
            polismyndigheten, annan statlig myndighet eller alternativt kommunerna.
            Av praktiska skäl bör det emellertid enligt vår uppfattning i
            första hand ankomma på kommunerna, vilka som regel redan förfogar
            över lämplig renhållningsorganisation, att ansvara även för denna
            form av renhållning. Under åberopande av vad som ovan anförts
            hemställes, att riksdagen i skrivelse till Kungl. Maj:t måtte
            anhålla att förslag rörande omhändertagande av övergivna bilvrak
            förelägges riksdagen.
          </p>
          <p>
            Stockholm den 26 januari 1966
          </p>
          <p>
            Bengt Bengtson Gunnar Oskarson Kurt Söderström
          </p>
          <p>
            i Solna
          </p>
          <p>
            MARCUS BOKTR. STHLM 1966 660024
          </p>
        </div>
      </div>
    </body>
  </text>
</TEI>
