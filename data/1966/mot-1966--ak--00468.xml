<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__468/mot_1966__ak__468-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 468—474 Motioner i Andra kammaren, nr 468 år 1966 1
          </p>
          <p>
            Nr 468
          </p>
          <p>
            Av herrar Carlstein och Fagerlund, om inrättande av en professur
            i socialekologi.
          </p>
          <p>
            (Lika lydande med motion nr 384 i Första kammaren)
          </p>
          <p>
            Planeringsfrågor står i centrum för samhällsdebatten. Samhällspedagogiska,
            tekniska och ekonomiska aspekter anläggs på resursfördelningen.
            Inom flertalet samhällssektorer aktualiseras behov som ligger
            långt framför de reella resurser som står till samhällets förfogande.
            Praktisk-politisk verksamhet lokalkommunalt och landstingskommunalt
            aktuali- serar ständigt behovet av prognoser rörande medborgarnas
            behov och resursut- vecklingen. I det praktiska arbetet behövs
            stöd av sociologisk forskning. Här kan erinras om att det svenska
            näringslivets oavbrutna omläggning och förflyttning drar med sig
            en ständigt stegrad medborgerlig omflyttning, vilken måste studeras
            ingående om man skall få underlag för åtgärder. Vid Statens institut
            för bygg- nadsforskning bedrives sedan flera år i samarbete med
            sociologiska institutionen i Stockholm intensiva undersökningar
            av stadsbygdens inre differentiering i de större svenska städerna.
            En följdriktig planering på nu behandlat område kräver en upprustning
            av den socialekologiska forskningen och undervisningen. Socialekologien
            behandlar avståendets och lägets återverkningar på människornas
            anpassning. Universitets- kanslern har även föreslagit att fr.
            o. m. 1966/67 skulle inrättas en professur i socialekologi med
            tjänstgöring fördelad lika mellan sociologiska institutionen i
            Stockholm och institutet för byggnadsforskning. Undervisningen
            i socialekologi skulle inriktas mot exempelvis allmän bebyggelsesociologi
            och studiet av stads- strukturen men även ägnas åt de små orternas
            och glesbygdernas ekologi. Inne- havaren av den av kanslern föreslagna
            professuren skulle även tillhandahålla byggnadsforskningsinstitutet
            sociologisk sakkunskap vid undersökningar av bo- stadsvanor, aktivitetsfält
            och stadsstruktur. Framhållas kan även att studentan- talet vid
            sociologiska institutionen i Stockholm 1966 närmar sig 1 000.
            Med stöd av vad sålunda framhållits framställes, att riksdagen
            hos Kungl. Maj:t begär att förutsättningarna för inrättande av
            en professur i socialekologi med halv tjänstgö- ringsskyldighet
            förlagd till statens institut för byggnadsforskning fr. o. m.
            budgetåret 1967/68 ingående prövas.
          </p>
          <p>
            Stockholm den 25 januari 1966
          </p>
          <p>
            Rune Carlstein Bengt Fagerlund
          </p>
          <p>
            Bihang till riksdagens protokoll 1966. 4 saml. Nr 468—474
          </p>
        </div>
      </div>
    </body>
  </text>
</TEI>
