<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__535/mot_1966__ak__535-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 535 år 1966
          </p>
          <p>
            Nr 535
          </p>
          <p>
            Av herr Franzén i Träkumla m. fl., om anskaffande av en ny statsisbrytare.
          </p>
          <p>
            (Lika lydande med motion nr 449 i Första kammaren)
          </p>
          <p>
            Sjöfarten i vårt land är i hög grad beroende av en god isbrytarberedskap.
            Förhållandena på detta område är f. n. inte tillfredsställande.
            De avbräck i sjöfarten som isen vållar åsamkar näringslivet och
            samhället avsevärda förluster. Sålunda utgjorde mertransportkostnaderna
            för den norrländska skogsindustrien under den stränga vintern
            1962/63 för varorna sågat och hyvlat virke, pappersmassa, papper
            och papp samt träfiberplattor ca 12,5 milj. kr., varav 8,6 milj.
            hänförde sig till pappersmassa. För skeppnings- distrikten från
            Umeå till Gävle, vilka normalt bör kunna påräkna helårstra- fik,
            var beloppen 10,4 och 8,1 milj. kronor. Kostnaderna för överlagring
            som följd av isstängning har beräknats till 3,5 milj. kronor.
            Det program som vederbörande myndigheter arbetar med för den fram-
            tida isbrytarberedskapen innebär att det under normala vintrar
            skall finnas möjlighet till skeppning året runt från Umeå uthamn
            och söderut. Samtidigt skall möjligheter till tillfällig assistans
            under högvintern ges sjöfarten till och från hamnarna i nordligaste
            Östersjön. Under stränga vintrar skall stängning av bottenhavshamnarna
            så långt möjligt begränsas. Detta kräver särskilda insatser för
            örnsköldsviks- och umeådistrikten med den starkt expanderande
            skeppningsvolymen i dessa. För att genomföra detta program krävs
            fyra högeffektiva statsisbrytare jämte en statsisbrytare i reserv.
            Till detta behövs redan under normala vint- rar komplettering
            genom förhyrning av enskilda och kommunala isbrytare och under
            stränga vintrar utökad samordning av isbrytarverksamheten med
            grannländerna. F. n. finns fyra statsisbrytare, nämligen Tor,
            Oden, Thule och Ymer. Den tidigare som reservisbrytare använda
            Atle är inte längre tjänstgöringsduglig. Genom att reservisbrytare
            sålunda saknas är det nödvändigt att på ett ti- digt stadium stänga
            i första hand umeå- och/eller örnsköldsviksdistrikten. Av de fyra
            ovan nämnda statsisbrytarna betecknas nu endast Tor och Oden som
            högeffektiva. Den sammansättning som det statliga isbrytarbeståndet
            sålunda har krä- ver enligt vår uppfattning att ytterligare statsisbrytare
            anskaffas. Mot bak- grunden av de krav på mera kontinuerlig sjöfart,
            som industrien tillsam-
          </p>
          <pb facs="riksdagen-motions-pdf/data/1966/mot_1966__ak__535/mot_1966__ak__535-002.pdf"/>
          <p>
            Motioner i Andra kammaren, nr 535 år 1966 5
          </p>
          <p>
            mans med den starkt utökade färjetrafiken ställer, finner vi
            det nödvän- digt att planeringen utan dröjsmål inriktas på anskaffande
            av en ny isbry- tare. Marinförvaltningen och sjöfartsstyrelsen
            har i framställning till Kungl. Maj:t för budgetåret 1966/67 begärt
            ett anslag av 1000 000 kronor för pro- jektering, kostnadsberäkningar,
            studier och andra förberedelsearbeten för anskaffning av en ny
            statsisbrytare. Vi föreslår att riksdagen beviljar detta belopp.
            Med hänvisning till vad som ovan anförts hemställes, att riksdagen
            måtte bevilja ett reservationsanslag av 1000 000 kronor att ställas
            till marinförvaltningens förfo- gande för budgetåret 1966/67 för
            bestridande av kostnader för förberedelser för anskaffning av
            en ny statsisbrytare.
          </p>
          <p>
            Stockholm den 26 januari 1966
          </p>
          <p>
            Nils Franzén Bertil Johansson Torsten Gustafsson
          </p>
          <p>
            i Träkumla i Växjö i Stenkyrka
          </p>
        </div>
      </div>
    </body>
  </text>
</TEI>
