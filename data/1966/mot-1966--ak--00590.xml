<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__590/mot_1966__ak__590-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 590 år 1966 11
          </p>
          <p>
            Nr 590
          </p>
          <p>
            Av fru Sundberg och herr Fridolfsson i Stockholm, om statsbidrag
            till handikappade för korrespondensstudier på gymnasiestadiet.
          </p>
          <p>
            (Lika lydande med motion nr 467 i Första kammaren)
          </p>
          <p>
            En kontinuerlig förbättring av folkbildning och folkutbildning
            ses som en viktig del av vårt samhälles utveckling. Den obligatoriska
            skolundervisningen har under en relativt kort tidrymd förlängts
            från sex till nio år. Den vidare utbyggnaden av vårt skolväsen
            har till syfte att ge en allt större del av be- folkningen möjlighet
            till ytterligare förlängd skolutbildning. De gymnasiala skolformerna
            siktar på att i framtiden utbilda större delen av svensk ungdom.
            Efterfrågan på väl utbildad arbetskraft ökar kontinuerligt från
            samhällets sida och bidrager till ungdomens ökade krav på vidareutbildning.
            Det finns ungdomar som icke erbjuds samma möjligheter till förlängd
            skol- utbildning som sina jämnåriga: de handikappade. Många rörelseskadade
            har mycket begränsade möjligheter att lyckas inom yrken som kräver
            rörlighet och fysisk styrka. Många av dem är lämpade för högre
            studier, dock är deras utsikter att åtnjuta sådan undervisning
            mycket begränsade. En försöksverksamhet med påbyggnadsundervisning
            för handikappade har nyligen påbörjats, och vi vill kraftigt understödja
            att denna verksamhet sna- rast följes av förslag till en definitiv
            lösning. Genom den nödvändiga lokaliseringen av fackskolor och
            gymnasier till städer och större centralorter har många studerande
            vid sådana skolor en lång resväg. Dagligt användande av transportmedel
            av olika slag kan för en rörelseskadad innebära oöverstigliga
            svårigheter. Möjligheterna till plats på specialgymna- sium för
            handikappade eller lämplig inackordering på gymnasieort kan vara
            obefintliga. Vi anser att även om det i princip är önskvärt att
            rörelseskadade ungdomar undervisas tillsammans med jämnåriga,
            så finns det fall där korrespondens- undervisning erbjuder enda
            möjligheten till gymnasiala studier. Sådana studier ställer sig
            för den enskilde dyrbara, och många föräldrar saknar möjlighet
            att bekosta dem. Vi anser det rimligt att handikappad ungdom får
            samma möjlighet till vidareutbildning som sina jämnåriga. Detta
            betyder att de, då de uppfyller fastställda krav för inträde till
            gymnasial skolform, bör ha rätt till fri under- visning även då
            sådan på grund av elevens handikapp måste meddelas av korrespondensinstitut.
            Vi anser därför att anslaget för särskild undervisning
          </p>
          <pb facs="riksdagen-motions-pdf/data/1966/mot_1966__ak__590/mot_1966__ak__590-002.pdf"/>
          <p>
            12 Motioner i Andra kammaren, nr 590—591 år 1966
          </p>
          <p>
            åt handikappade även bör avse kostnader för sådana elevers gymnasiala
            studier vid korrespondensinstitut. Med anledning av vad ovan i
            motionen anförts hemställes, att riksdagen måtte hos Kungl. Maj:t
            begära att medel ur åttonde huvudtitelns anslag för särskild undervisning
            åt han- dikappade även bör kunna tilldelas elev för korrespondens-
            studier, om denne uppfyller övriga krav för studier vid gym- nasial
            skola men på grund av sitt handikapp ej har möjlighet att studera
            vid allmän sådan skola.
          </p>
          <p>
            Stockholm den 26 januari 1966
          </p>
          <p>
            Ingrid Sundberg Filip W. Fridolfsson
          </p>
          <p>
            Nr 591
          </p>
          <p>
            Av herrar Sundkvist och Elmstedt, om ökat statsbidrag för lokala
            idrottsföreningar.
          </p>
          <p>
            (Lika lydande med motion nr 487 i Första kammaren)
          </p>
          <p>
            I årets statsverksproposition har under tionde huvudtiteln av
            departements- chefen föreslagits att till Avsättning till fonden
            för idrottens främjande för budgetåret 1966/67 anvisa ett anslag
            av 23375 000 kr. Förslaget innebär en höjning av anslaget med
            3 milj. kr., vilket vi uttrycker vår tillfredsställelse över.
            Vi vill dock framhålla, efter att ha studerat Riksidrottsförbundets
            moti- veringar för sitt anslagsäskande, att de enskilda idrottsföreningarna
            är styv- moderligt behandlade av staten, när det gäller ekonomiska
            bidrag. Enligt Riks- idrottsförbundet har man för avsikt att höja
            bidragen till föreningarnas verk- samhet till 650 000 kr. Denna
            summa är blygsam i betraktande av den stora ungdomsfostrande verksamhet
            som föreningarna bedriver. Med nuvarande anslag är idrottsledarna
            i föreningarna tvingade att offra det mesta av sina krafter på
            att samla pengar för att kunna bedriva någon verksamhet. De är
            då hänvisade till att syssla med lotteriförsäljning och nöjes-
            arrangemang av olika slag. Med den stora ledarbrist som råder
            vore det onek- ligen värdefullt, om de frivilliga krafter som
            finns i större utsträckning kunde få ägna sig åt de många ungdomar
            som är anslutna till idrottsrörelsen. Idrottsföreningarna får
            ofta bidrag till sin verksamhet från kommunerna.
          </p>
        </div>
      </div>
    </body>
  </text>
</TEI>
