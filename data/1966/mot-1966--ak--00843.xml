<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__843/mot_1966__ak__843-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 843 år 1966
          </p>
          <p>
            Nr 843
          </p>
          <p>
            Av herrar Björkman och Kellgren, i anledning av Kungl. Maj:ts
            skrivelse nr 39, med överlämnande av redogörelse från Nordiska
            rådets svenska delegation.
          </p>
          <p>
            Den nordiska arbetsmarknaden har medfört en kraftigt ökad rörlighet
            av arbetskraft mellan de nordiska länderna. Resultatet har bl.
            a. blivit, sär- skilt för Sveriges del, att ett mycket betydande
            antal medborgare från våra grannländer uppehåller sig i vårt land.
            De behov som denna ökade rörlighet på arbetsmarknaden skapat har
            varit utgångspunkt för medlemmarna av Nordiska rådets presidium,
            vilka till innevarande års session i Nordiska rådet väckt ett
            medlemsförslag om ingående av en överenskommelse de nor- diska
            länderna emellan, enligt vilken ett vart land skulle förplikta
            sig att ge invånare från nordiskt grannland, vid vistelse i landet,
            den service att han i skriftliga kontakter med landets myndigheter
            skulle få begagna sig av sitt modersmål därest han ej behärskar
            vistelselandets språk. Största praktiska betydelse skulle en sådan
            överenskommelse få för det stora antalet finskspråkiga i Sverige
            som ej behärskar svenska. Då Sverige nu begagnar sig av de betydande
            tillgångar av mänsklig arbetskraft som Finland ställer till förfogande
            synes naturligt att allt göres för att öka des- sa gruppers trivsel
            i vårt land. En språkkonvention av angivet slag skulle få stor
            praktisk betydelse i detta hänseende samtidigt som den på ett
            vär- digt sätt skulle markera samhörigheten mellan de nordiska
            folken. Det synes önskvärt att den svenska riksdagen, då den nu
            går att granska Nordiska rådets svenska delegations rapport, redan
            på detta stadium ville ge sitt stöd åt detta initiativ. Förslaget
            kommer visserligen att möta åtskil- liga praktiska svårigheter
            men låter sig väl realisera. Riksdagen kan därför redan nu understryka
            vikten av att utredningen av de praktiska modalite- terna kring
            detta initiativs förverkligande påskyndas. Det hastar nämligen
            med det praktiska genomförandet av förslaget. Under åberopande
            av det anförda får vi hemställa, att riksdagen ville i skrivelse
            till Kungl. Maj:t anhålla att nödiga undersökningar av praktiska
            och ekonomiska problem, som måste föregå ingåendet av en nordisk
            språk- konvention, måtte slutföras snarast möjligt.
          </p>
          <p>
            Stockholm den 1 april 1966
          </p>
          <p>
            Folke Björkman (h) Nils Kellgren (s)
          </p>
        </div>
      </div>
    </body>
  </text>
</TEI>
