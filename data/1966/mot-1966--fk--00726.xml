<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__726/mot_1966__fk__726-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 726 år 1966 5
          </p>
          <p>
            Nr 7260
          </p>
          <p>
            Av fru Segerstedt Wiberg, i anledning av Kungl. Maj:ts proposi-
            tion nr 95, angående vissa utbildningsfrågor inom teaterns, filmens,
            televisionens och radions områden.
          </p>
          <p>
            (Lika lydande med motion nr 892 i Andra kammaren)
          </p>
          <p>
            Vid Nordiska rådets elfte session antogs en rekommendation (nr
            21/1963) vari regeringarna i de nordiska länderna uppmanades att
            påskynda utred- ningsarbetet om en grundläggande utbildning på
            nationell basis av personal inom teater, film, radio och television.
            I utredningsarbetet torde möjligheten att välja nordiska lösningar
            vad beträffar vidareutbildningen beaktas. De förslag som framläggs
            i Kungl. Maj:ts proposition nr 95 tar i första hand sikte på en
            effektivt organiserad grundutbildning, men såvitt kan bedömas
            kommer undervisningen vid det föreslagna institutet att i viss
            utsträckning bedrivas på ett högre stadium. Det är mot denna bakgrund
            anmärkningsvärt att riktlinjerna för den framtida utbildningen
            av ifrågava- rande yrkesgrupper föreslås utformade utan att möjligheterna
            till ett nor- diskt samarbete beaktas. Den nordiska aspekten avfärdas
            i propositionen med följande mening: »För egen del finner jag
            det väsentligt att sam- ordningen mellan den nya utbildningen
            i Sverige och motsvarande verk- samhet i andra nordiska länder
            ägnas uppmärksamhet i det fortsatta pla- neringsarbetet i vårt
            land.» Åtskilliga remissinstanser har emellertid uppmärksammat
            möjligheterna till ett nordiskt samarbete. Universitetskanslersämbetet
            anser att förutsätt- ningarna för gemensamma nordiska lösningar
            hade bort prövas. Sveriges Radio finner, att de nordiska regissörsseminarier
            som avhållits är ett uttryck för att utbildningsproblemet inom
            området är likartat i hela Norden och att det, med undantag för
            de språksvårigheter som kan missgynna vissa finska deltagare,
            knappast finns några principiella skiljaktigheter att åbe- ropa
            gentemot tanken på ett nordiskt institut. Svenska sektionen av
            Nor- diska film- och TV-unionen erinrar om Nordiska rådets rekommendation,
            enligt vilken det i första hand skulle ankomma på varje enskilt
            land att ordna elementär undervisning för de yrkeskategorier som
            berörs i betän- kandet. Sektionen är av den uppfattningen att
            undervisningen vid det före- slagna institutet i viss utsträckning
            kommer att bedrivas på ett högre sta- dium. Den anser det därför
            realistiskt att räkna med att elever från de övriga nordiska länderna
            kommer att söka sig till det svenska institutet.
          </p>
          <pb facs="riksdagen-motions-pdf/data/1966/mot_1966__fk__726/mot_1966__fk__726-002.pdf"/>
          <p>
            6 Motioner i Första kammaren, nr 726 år 1966
          </p>
          <p>
            Man bör därför från början räkna med ett nordiskt inslag i elevkåren.
            Teater- och orkesterrådet anser att ett institut bör kunna underlätta
            ett nordiskt samarbete på området. På grund av ovanstående vill
            jag föreslå att en kompletterande snabbutred- ning företages av
            möjligheterna till ett samarbete med de övriga nordiska länderna
            vad gäller den högre undervisningen. Måhända är lämpligt att anförtro
            detta utredningsuppdrag åt den orga- nisationskommitté, som i
            propositionen föreslås tillsatt för att bl. a. bearbeta vissa
            frågor om utbildningsbehovet, utbildningens organisation och kost-
            nader.
          </p>
          <p>
            Under hänvisning till det ovan anförda hemställes,
          </p>
          <p>
            att riksdagen i skrivelse till Kungl. Maj:t måtte anhålla om
            en utredning av frågan om ett nordiskt samarbete vad gäller den
            högre utbildningen av personal inom teater, film, radio och television.
          </p>
          <p>
            Stockholm den 26 april 1966
          </p>
          <p>
            Ingrid Segerstedt Wiberg (fp)
          </p>
        </div>
      </div>
    </body>
  </text>
</TEI>
