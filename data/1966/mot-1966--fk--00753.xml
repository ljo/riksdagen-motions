<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__753/mot_1966__fk__753-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 753 år 1966
          </p>
          <p>
            Nr 753
          </p>
          <p>
            Av herr Stefanson m. fl., i anledning av Kungl. Maj:ts proposi-
            tion nr 73, med förslag till lag angående ändring i lagen den
            12 maj 1917 (nr 189) om expropriation, m. m.
          </p>
          <p>
            (Lika lydande med motion nr 922 i Andra kammaren)
          </p>
          <p>
            I proposition nr 73 framlägges förslag till ändringar i expropriations-
            lagen. Bl. a. föreslås ändrade regler i fråga om vilken part som
            skall svara för rättegångskostnaderna i expropriationsmål. Enligt
            nuvarande regel i 67 $ expropriationslagen är den exproprierande
            skyldig att — med vissa undantag enligt rättegångsbalken 18 kap.
            6 och 8 $$ vid försumlig pro- cessföring etc. — ersätta motparten
            hans rättegångskostnader. Denna skyldighet föreligger oavsett
            utgången av målet i de olika instanserna. I propositionen föreslås
            att den nuvarande regeln fortfarande skall gälla vid rättegång
            i första instans, men att den fastighetsägare mot vilken expropriationen
            riktas icke längre skall få ersättning för sina kostnader i högre
            instans, om han överklagat dit men icke fått någon ändring i målet.
            Vi godtar departementschefens ståndpunkt att den nuvarande regeln
            icke är tillfredsställande, bl. a. därför att den medför en risk
            för missbruk av rätten att överklaga samt även kan leda till att
            tyngdpunkten i rätte- gången förskjuts från underinstans till
            överinstans. Samtidigt måste beaktas att det är ett väsentligt
            intresse från rätts- skyddssynpunkt att den enskilde som blir
            utsatt för expropriation så långt möjligt får full ersättning
            icke blott för den exproprierade egen- domen utan också för sina
            rättegångskostnader. Betydelsen av ett till- fredsställande rättsskydd
            växer mot bakgrund av den utvidgning av ex- propriationsinstitutet
            som ägt rum under senare år och som kan väntas även i framtiden.
            Från denna synpunkt kan det ifrågasättas om inte den föreslagna
            regelns utformning leder till otillfredsställande resultat. Om
            exempelvis fastighetsägaren överklagar underrättens dom och expropri-
            anden till bemötande av hans ändringstalan i hovrätten förebringar
            en vidlyftig utredning, som kunnat förebringats redan i underrätten,
            kan detta förorsaka fastighetsägaren opåräknade kostnader i hovrätten
            för att anskaffa motbevisning. Förlorar han målet i överinstansen
            kan han härigenom komma att få betala kostnaden för denna motbevisning,
            ehuru han, om materialet förebragts i underrätten, skulle fått
            dessa kostnader ersatta.
          </p>
          <pb facs="riksdagen-motions-pdf/data/1966/mot_1966__fk__753/mot_1966__fk__753-002.pdf"/>
          <p>
            Motioner i Första kammaren, nr 753 år 1966 3
          </p>
          <p>
            Den nya regeln kan te sig otillfredsställande även i fall då
            hovrätten finner bedömningen av målet vara synnerligen tveksam
            men stannar för att fastställa underrättens dom. Skälighetshänsyn
            kan då tala för att fastighetsägaren får sin kostnad helt eller
            delvis ersatt. En regel härom har som framgår av propositionen
            s. 93 föreslagits av en expert inom ut- redningen samt tillstyrkts
            av en hel del remissinstanser. Departements- chefen uttalar också
            att han anser vissa skäl talar för en bestämmelse av ungefär den
            angivna innebörden. Rättsskyddssynpunkterna bör således beaktas
            bättre än vad som möj- liggörs genom den i propositionen föreslagna
            utformningen av 67 $ i ex- propriationslagen. Ett förbättrat rättsskydd
            kan enligt vår uppfattning åstadkommas genom att andra stycket
            av ifrågavarande bestämmelse förses med ett tillägg av innebörd
            att den exproprierande skall vidkännas rättegångskostnad som åsamkas
            motparten även när den senare fullföljt talan, om särskilda skäl
            är därtill. Med hänvisning till ovan anförd motivering hemställes,
            att riksdagen måtte vid sin behandling av Kungl. Maj:ts proposition
            nr 73 1. besluta sådant tillägg till den föreslagna lydelsen av
            67 $ andra stycket i expropriationslagen, att exproprian- den
            skall vidkännas rättegångskostnad som åsamkas mot- part även när
            denne fullföljt talan om särskilda skäl är därtill, 2. uppdraga
            åt vederbörande utskott att utarbeta förslag till erforderlig
            ändring i lagtexten.
          </p>
          <p>
            Stockholm den 6 maj 1966
          </p>
          <p>
            Stig Stefanson (fp) Gunnar Wallmark (h) Bo Skårman (fp)
          </p>
        </div>
      </div>
    </body>
  </text>
</TEI>
