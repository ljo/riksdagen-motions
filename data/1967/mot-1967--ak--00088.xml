<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__88/mot_1967__ak__88-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 88 år 1967
          </p>
          <p>
            Nr 88
          </p>
          <p>
            Av herr Thylén m. fl., om ändrade former för utlåning från all-
            männa pensionsfonden.
          </p>
          <p>
            Företagsnedläggelser sker nu i så snabb takt att det väcker oro
            inte bara i företagarkretsar utan också bland de anställda och
            hos kommunalmännen i de berörda kommunerna. Som en följd av inskränkningarna
            ökar antalet arbetslösa i oroande grad. Vackra ord kan inte dölja
            det faktum att vi riske- rar allvarliga sysselsättningssvårigheter.
            även om man genomför ambitiösa omskolningsplaner, innebär arbetslösheten
            stora problem såväl för den en- skilde som för samhället. Ofta
            är det kreditsvårigheter som gör att företagen inte kan klara
            vad som under mera normala förhållanden skulle betraktas som en
            tillfällig svårig- het. Företagsnedläggande är oftare en följd
            av likviditetssvårigheter än av ändrade förutsättningar för företaget
            eller branschen. Även för företag som inte tvingas till drastiska
            nedskärningar av arbetskraften har kreditsvårig- heterna medfört
            allvarliga återverkningar då det gäller den framtida för- säljningsmarknaden.
            Detta gäller inte minst inom exportbranscherna. Det torde vara
            bekant att den svenska varvsindustriens svårigheter i hög grad
            bottnar i att dessa inte kan ge beställarna lika långa krediter
            som utländska företag, vilka konkurrerar med de svenska varven.
            På utlandsmarknaden kan möjligheten att lämna krediter ofta vara
            mera avgörande för konkur- rensförmågan än kvaliteter och priser.
            Det borde därför vara naturligt att man sökte finna en lösning
            för före- tagens kreditbehov inom ramen för de nu gällande kreditinstituten.
            Under sådana förhållanden kan man knappast undgå att fästa uppmärksamheten
            på AP-fonderna. De nuvarande reglerna för återlån från AP-fonderna
            är emellertid, som många gånger tidigare framhållits i riksdagen,
            utformade på ett orealistiskt sätt. Det som i dagligt tal kallas
            »återlånsrätt&gt; är ingenting annat än en chimär. Återlånesystemet,
            såsom det nu är utformat, sporrar inte till en rationalisering
            av företagen. Automatisering och anskaffning av kapitalkrävande
            maskinpark borde inte rimligtvis få leda till att företagen får
            försämrade återlånemöjligheter i förhållande till om det orationella
            före- taget bibehålles. Systemet med en sammankoppling av återlånemöjlighe-
            terna och de inbetalda pensionsavgifternas storlek utan ackumuleringsrätt
            medför också att AP-fonderna inte kan utnyttjas för företagens
            långsiktiga planering. Den tid under vilken AP-fonderna nu existerat
            samt de erfarenheter som
          </p>
          <pb facs="riksdagen-motions-pdf/data/1967/mot_1967__ak__88/mot_1967__ak__88-002.pdf"/>
          <p>
            Motioner i Andra kammaren, nr 88 år 1967 5
          </p>
          <p>
            vunnits medför uppenbarligen att systemet med återlån bör bli
            föremål för omprövning. Det bör vid en sådan utredning prövas
            om inte de ordinarie kreditinstituten borde beredas tillfälle
            att upptaga förlagslån i AP-fonderna. Genom sådana förlagslån
            skulle de svenska bankerna kunna få en gemen- sam pott för fördelning
            i form av krediter enligt marknadsmässiga grunder och under bankmässiga
            former. Med stöd av ovanstående hemställes, att riksdagen i skrivelse
            till Kungl. Maj:t måtte anhålla om en utredning om ändrade former
            för utlåning från AP- fonderna, varvid särskilt bör beaktas möjligheterna
            att ut- nyttja banksystemet för en vidgad marknadsmässig använd-
            ning av pensionsmedlen. Stockholm den 17 januari 1967
          </p>
          <p>
            Bengt-Olof Thylén (Rh) Filip W. Fridolfsson (h) Gunnar Oskarson
            (h) Hans Nordgren (h) Carl-Wilh. Lothigius (h) Kurt Söderström
            (h)
          </p>
        </div>
      </div>
    </body>
  </text>
</TEI>
