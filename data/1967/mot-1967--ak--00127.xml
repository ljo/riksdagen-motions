<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__127/mot_1967__ak__127-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 127 år 1967
          </p>
          <p>
            Nr 127
          </p>
          <p>
            Av herr Westberg m.fl., i anledning av Kungl. Maj:ts fram- ställning
            om anslag till Utbildning av ungdomsledare.
          </p>
          <p>
            Inom de ideella ungdomsorganisationerna bedrives ett fostrande
            och utvecklingsfrämjande arbete av mycket stort värde. Det måste
            vara en samhällets angelägenhet att på allt sätt göra det möjligt
            för dessa orga- nisationer att utbygga och förbättra sin verksamhet.
            Ett värdefullt eko- nomiskt stöd utgår också sedan några år tillbaka.
            Kraven på ungdoms- arbetets kvalitet och mångsidighet är dock
            i ständigt stigande. Framför allt ledarutbildningen berörs av
            denna utveckling. En utökad och effek- tiviserad ledarutbildning
            är nödvändig, om våra ungdomsorganisationer skall kunna motsvara
            de anspråk som i dag ställs. Att behovet av ungdomsledarutbildning
            är stort framgår också av det i statsverkspropositionen redovisade
            förslaget från skolöverstyrelsen om en höjning av anslaget till
            utbildning av ungdomsledare. Det av departementschefen föreslagna
            beloppet tillåter dock icke någon som helst ökning av verksamheten
            på detta område utan innebär, om hänsyn tages till det höj da
            kostnadsläget och till de i fjol nytillkomna sex organisationerna,
            tillbakagång. Reservationen på 320 414 kronor är till övervägande
            del redan intecknad. Departementschefen hänvisar för sitt ställningstagande
            till 1962 års ungdomsutredning, som även kommer att behandla utformningen
            och omfattningen av statens stöd till ungdomsledarutbildningen.
            Men då han samtidigt meddelar att proposition med anledning av
            utredningens resul- tat tidigast kan föreläggas riksdagen år 1968,
            får utredningsresultatet inte någon inverkan på anslaget för budgetåret
            1967/68. Ehuru det även ur samhällets synpunkt vore angeläget
            med ett väsentligt högre anslag till ungdomsledarutbildningen,
            vill vi med hänsyn till det ekonomiska läget nöja oss med att
            föreslå en ökning med 100 000 kronor till det an- givna ändamålet.
            Med hänvisning till vad ovan anförts hemställes, att riksdagen
            måtte till Utbildning av ungdomsledare under åttonde huvudtiteln
            för budgetåret 1967/68 anvisa ett reservationsanslag av 2 600
            000 kronor.
          </p>
          <p>
            Stockholm den 19 januari 1967
          </p>
          <p>
            Olle Westberg (fp) Jan-Ivan Nilsson (cp) Carl Eric Hedin (h)
          </p>
          <p>
            i Tvärålund
          </p>
        </div>
      </div>
    </body>
  </text>
</TEI>
