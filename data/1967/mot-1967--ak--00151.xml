<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__151/mot_1967__ak__151-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 151 år 1967 11
          </p>
          <p>
            Nr 151
          </p>
          <p>
            Av herrar Westberg och Börjesson i Falköping, om begränsning
            av eller förbud mot tobaksreklam.
          </p>
          <p>
            (Lika lydande med motion nr 112 i Första kammaren)
          </p>
          <p>
            Tobaksrökningens skadeverkningar framstår klarare för varje år.
            To- baksbruket medför enligt den medicinska sakkunskapen bl.a.
            ökad åder- förkalkning, ökad risk för kärlsjukdomar och cancer,
            sänkt medellivslängd, nedsatt resistens mot infektioner och utgör
            således en belastning för sjuk- vård och samhällsekonomi. Skadeverkningarna
            drabbar främst dem som brukar tobaken, men även för många av dem
            som ofrivilligt måste vistas i rökiga lokaler utgör tobaksröken
            en betydande olägenhet. Det är därför ett ur många synpunkter
            angeläget samhällsintresse att hålla tobaksbruket tillbaka. Mot
            den bakgrunden är det minst sagt förvånande att det i vårt land
            skall få bedrivas en intensiv, insmickrande och säkerligen konsumtions-
            främjande reklam för tobaksrökningen. Det är inte underligt om
            barn och ungdom står förvirrade och frågande inför de motsägelser
            som vi vuxna omger oss med på detta område. I sko- lan och i alla
            möjliga sammanhang får ungdomarna veta att tobaken är farlig,
            giftig, cancerframkallande m.m. Samtidigt får de genom de vuxnas
            exempel och genom tobaksreklamen impulser att själva använda tobak.
            Man slår i tidningarna upp stora bilder av unga människor i flotta
            bilar, vackra eleganta flickor och snygga unga män — lättjefullt
            solbadande på fjärran stränder, vandrande i svensk natur eller
            diskret avnjutande en läc- ker måltid på flott restaurang — och
            alltid är cigarretten si eller så den avgörande punkten, den verkliga
            toppen på deras sysselsättning eller brist på sysselsättning.
            Även om forskning och upplysning är de viktigaste framkomstvägarna
            när det gäller att hålla tobaksbruket tillbaka får vi dock inte
            förbise de negativa verkningar som tobaksreklamen har. Allt flera
            ansvarskännande personer har på senaste tiden givit uttryck för
            den åsikten att tobaksreklamen bör begränsas eller rentav förbjudas.
            De regler för en begränsning av cigarrettreklamen som man enades
            om 1964 är inte till fyllest. Trots enigheten om att en grundläggande
            regel skul- le vara att undvika att reklamen stimulerar barn och
            uppväxande ungdom att röka, har tobaksreklamen på senare tid kommit
            att på ett alltmer ut- manande sätt rikta sig just mot ungdomen.
          </p>
          <pb facs="riksdagen-motions-pdf/data/1967/mot_1967__ak__151/mot_1967__ak__151-002.pdf"/>
          <p>
            12 Motioner i Andra kammaren, nr 151 år 1967
          </p>
          <p>
            Men trots dessa negativa erfarenheter måste strävandena att nå
            frivil- liga överenskommelser om en ytterligare begränsning av
            tobaksreklamen fortsätta med all kraft. Därjämte bör möjligheterna
            att genom lagstiftning minska eller förbju- da tobaksreklam allvarligt
            prövas. Med hänvisning till vad sålunda anförts får vi hemställa,
            att riksdagen i skrivelse till Kungl. Maj:t måtte hemställa om
            utredning och förslag till lagstiftning som begränsar el- ler
            förbjuder tobaksreklam.
          </p>
          <p>
            Stockholm den 19 januari 1967
          </p>
          <p>
            Olle Westberg (fp) Bengt Börjesson (cp) i Falköping
          </p>
        </div>
      </div>
    </body>
  </text>
</TEI>
