<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__304/mot_1967__ak__304-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 304 år 1967
          </p>
          <p>
            Nr 304
          </p>
          <p>
            Av herr Nilsson i Gävle m. fl., om samhälleligt ägande av mark
          </p>
          <p>
            som förutsättning för stadsplaneläggning. (Lika lydande med motion
            nr 236 i Första kammaren)
          </p>
          <p>
            Alltsedan andra världskriget har mark- och bostadspolitikens
            utformning intagit en framträdande plats i de politiska diskussionerna
            och övervägan- dena i vårt land. Härunder har initiativ och goda
            uppslag ingalunda saknats. Utan att närmare gå in på frågan om
            vad som åtgjorts anser vi oss kunna hävda att vi alltjämt står
            långt ifrån en acceptabel lösning av problemet. En av huvudorsakerna
            härtill är att såväl exploateringsmark som det äldre fastighetsbeståndet
            i alltför stor omfattning ligger i privata händer. Före- kommande
            samhälleliga strävanden till långsiktig utbyggnadsplanering för-
            svåras genom tvånget till dyrbara och tidsödande förhandlingar
            med privata ägare till mark och fastigheter, stundom så långdragna
            att fastigheten har hunnit byta ägare en eller flera gånger och
            starkt stiga i pris innan avslut hunnit träffas. Den privata äganderätten
            till bebyggelsemark — vi begränsar vårt reso- nemang här till
            att gälla enbart sådan mark som avses användas till bostads- byggande
            och annan samhällelig service såsom gator, parker etc. — ställer
            oftast arkitekter och planingenjörer inför svårlösta problem.
            Enskilda markägare kan tvinga fram ett expropriationsförfarande
            som försenar planeringen. Till detta får givetvis läggas de ofta
            svåra ekonomiska hindren för kommunerna, vilka försvårar eller
            omöjliggör inköp av sådana större och begärliga markområden som
            skulle möjliggöra planering i större om- fattning och på längre
            sikt. Privata markspekulanter tar som regel inga hänsyn till samhällets
            intressen utan sätter ofta genom sin inköps- och spekulationspolitik
            krokben för kommunala markförvärvsplaner. Möjligheterna till spekulationsvinster
            på markaffärer är, särskilt i lan- dets expansionsområden, så
            stora att kommunerna ofta inte kan delta i priskapplöpningen beträffande
            begärliga markområden. Detta förhållande har uppmärksammats av
            1963 års markvärdekommitté, som i denna sak skriver bl.a. följande:
            »Man är i den allmänna diskussionen väl medveten om att markvärde-
            stegringen väsentligen är en effekt av samhällets utveckling samt
            att pris- uppgången på mark orsakar beaktansvärda utgiftsökningar
            både för den enskilde och för samhället.»
          </p>
          <pb facs="riksdagen-motions-pdf/data/1967/mot_1967__ak__304/mot_1967__ak__304-002.pdf"/>
          <p>
            Motioner i Andra kammaren, nr 304 år 1967 7
          </p>
          <p>
            Markvärdekommittén framlägger tre förslag: 1) att kommun erhåller
            förköpsrätt till fastighet inom sitt område; 2) att gällande regler
            om tomt- rätt i vissa avseenden ändras; 3) att reglerna om realisationsvinstskatt
            och skatt på jordstyckningsrörelsen revideras. Undertecknade kan
            icke finna dessa förslag tillräckligt verkningsfulla för en lösning
            av detta allvarliga problem. I fråga om den kommunala för- köpsrätten
            innebär förslaget endast »att när egendom säljes, kommunen må
            inlösa egendomen, sådan den var vid försäljningen, till det pris
            köparen utfäst och på de villkor i övrigt som gälla vid köpet
            med de jämk- ningar allenast som föranledas av tidpunkten för
            inlösen eller eljest finnas påkallade av omständigheterna». Den
            kommunala förköpsrätten avses vidare icke få tillämpning på fång
            där särskilda omständigheter, såsom släktskap mellan säljare och
            köpare, ekonomisk intressegemenskap eller liknande för- hållanden
            förefinns. Redan det som här refererats motiverar ett allvarligt
            tvivel på att en så beskaffad förköpsrätt skulle kunna bli något
            instrument av större betydelse för en lösning av kommunernas markfrågor.
            Som kommittén anför är vidare kommunernas fastighetsförvärv och
            därmed deras möjligheter att utnyttja en förköpsrätt underkastade
            viktiga begränsningar genom kommu- nallagens föreskrifter om den
            kommunala kompetensen. Det bör också uppmärksammas att enligt
            refererade kommittéförslag är kommun för- hindrad att genom förköpsrätt
            framtvinga ett önskat markförvärv vid viss tidpunkt. I de fall
            där ett förvärv inom viss tid är oundgängligen nödvändigt och
            ej kan uppnås genom frivillig överenskommelse måste alltjämt expro-
            priationsförfarande tillgripas. Den föreslagna förköpsrätten synes
            oss så- ledes vara så kringskuren att den knappast kan få någon
            större betydelse för kommunerna. I prisavseende skulle den i vissa
            fall t.o.m. kunna få för kommunerna negativa verkningar genom
            arrangerande av skenköp. Utan att här ta avgjord ställning mot
            kommitténs olika förslag, vilka måhända efter justeringar samt
            under vissa betingelser skulle kunna inne- bära någon fördel för
            kommunerna, vill vi på nytt resa frågan om betyd- ligt radikalare
            tillvägagångssätt för lösandet av de samhälleliga markfrågor-
            na. Sålunda finner vi ofrånkomligt med en så betydande ändring
            av gällande lagstiftning att samhället ges möjlighet att bestämma
            över markdisponering och bebyggelseutveckling. Denna möjlighet
            kan skapas genom att samhälle- ligt ägande av marken göres till
            förutsättning för att stadsplaneläggning av densamma skall kunna
            ske. Om endast kommunalt och statligt ägd mark kan stadsplaneläggas,
            blir den privata markspekulationens möjligheter på ett avgörande
            sätt beskurna. Privat mark, tänkbar för bebyggelse, måste i så
            fall förr eller senare avyttras till det allmänna. Möjligheterna
            till speku- lationsvinster på markaffärer blir då radikalt beskurna.
          </p>
          <pb facs="riksdagen-motions-pdf/data/1967/mot_1967__ak__304/mot_1967__ak__304-003.pdf"/>
          <p>
            Motioner i Andra kammaren, nr 304 år 1967
          </p>
          <p>
            Med stöd av det anförda hemställes, att riksdagen måtte i skrivelse
            till Kungl. Maj:t hemställa om förslag till sådan lagstiftning
            att samhälleligt ägande av marken göres till förutsättning för
            att stadsplaneläggning av densamma skall kunna ske.
          </p>
          <p>
            Stockholm i januari 1967
          </p>
          <p>
            Henning Nilsson (k) C.-H. Hermansson (k) Gösta Andersson (k)
            Gustav Lorentzon (k) Sven Hector (k) Axel Jansson (k) Erik Karlsson
            (k) Gunvor Ryding (k)
          </p>
        </div>
      </div>
    </body>
  </text>
</TEI>
