<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__362/mot_1967__ak__362-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 362 år 1967 7
          </p>
          <p>
            Nr 362
          </p>
          <p>
            Av herr Larsson i Öskeviksby m. fl., om samordning mellan kom-
            munernas sociala nämnder, m. m.
          </p>
          <p>
            (Lika lydande med motion nr 278 i Första kammaren)
          </p>
          <p>
            Inom den kommunala socialvården har en successiv uppgiftsförskjutning
            lett till att direkta ekonomiska stödåtgärder och bidrag har minskat
            i omfattning medan vård- och tillsynsåtgärderna ökat. De nya förhållandena
            ställer krav på förändringar av socialvårdens arbetsformer och
            organisation. Strävandena mot ökad vård- och tillsynsverksamhet
            kräver att man noga utreder orsakssamman- hangen. Önskan om att
            klarlägga bakgrunden till ett vårdbehov kräver hän- synstagande
            till vederbörandes hela situation. Hittills har i princip den
            s. k. funktionsprincipen gällt. Den medför en strikt uppdelning
            av vårdområden mellan olika sociala nämnder. Om ett fall kräver
            ingripanden från mer än en kommunal nämnd måste varje nämnd göra
            sin utred- ning av fallet. Orsakssammanhangen är i regel sammanfallande
            om fallet utgöres av en familj. Det är angeläget att man eftersträvar
            att komma fram till en hel- hetsbild av situationen. Ett strikt
            tillämpande av funktionsprincipen omöjlig- gör detta. Funktionsprincipens
            motsats, som getts namnet familjevårdsprincipen, inne- bär att
            ärenden rörande samma familj oberoende av nämndtillhörighet hand-
            läggs av samme socialvårdstjänsteman, som därvid utgår från familjen
            som helhet och därifrån söker komma fram till en helhetsbild av
            orsakssammanhang- en och lämpliga åtgärder. På en del håll har
            denna princip fått verka i prak- tiken. Man har vid tidigare diskussioner
            om familjevårdsprincipen, bl. a. i social- vårdskommitténs betänkande
            1942, dragit slutsatsen att man borde samman- föra de olika sociala
            nämnderna till en enda nämnd. Det har visat sig möjligt att genomföra
            familjevårdsprincipen med bevarande av det nuvarande nämnd- systemet.
            Hur nämndorganisationen skall utformas måste givetvis bli beroende
            på kommunernas struktur. Vi kommer emellertid genom de pågående
            föränd- ringarna av den kommunala indelningen att få en större
            överensstämmelse mellan de olika kommunernas struktur. Man kan
            i de stora enheter som de nya kom- munerna utgör tänka sig en
            distriktsindelning med endast en social nämnd för varje distrikt.
            Därvid uppnår man fördelen av att förtroendemännen får besluta
            med en helhetsbild som bakgrund till varje fall. Man kan dessutom
            i nämnderna genom en distriktsindelning erhålla den nödvändiga
            personkännedomen. Det
          </p>
          <pb facs="riksdagen-motions-pdf/data/1967/mot_1967__ak__362/mot_1967__ak__362-002.pdf"/>
          <p>
            8 Motioner i Andra kammaren, nr 362 år 1967
          </p>
          <p>
            torde dock också vara möjligt att med bibehållande av nuvarande
            nämndindel- ning kunna genomföra familjevårdsprincipen och åstadkomma
            en bättre helhets- bedömning. Dessa frågor bör prövas vid utredning.
            Riksdagen hemställde år 1963 i skrivelse till Kungl. Maj:t att
            då väckta motio- ner angående familjevårdsprincipen måtte överlämnas
            till socialpolitiska kom- mittén för att beaktas vid dess fortsatta
            arbete. Kommittén erhöll det begärda uppdraget men i sitt slutbetänkande
            1966 framhöll den att prövningen inte borde ske inom kommittén
            med hänsyn till dess dåvarande sammansättning. Vi anser det angeläget
            att familjevårdsprincipen och samordningen mellan de kommu- nala
            sociala nämnderna blir föremål för en parlamentarisk utredning
            där de kom- munala intressena också bör bli företrädda. Med hänvisning
            till det anförda hemställes, att riksdagen i skrivelse till Kungl.
            Maj:t måtte anhålla om utredning angående samordningen mellan
            kommunernas sociala nämnder samt om familjevårdsprincipens tillämpning.
          </p>
          <p>
            Stockholm den 25 januari 1967
          </p>
          <p>
            Erik Larsson (cp) Karl Gust. H. Boo (cp) Einar Larsson (cp) i
            Öskeviksby i Borrby Rune Gustavsson (cp) David Gomér (cp)
          </p>
          <p>
            i Alvesta
          </p>
        </div>
      </div>
    </body>
  </text>
</TEI>
