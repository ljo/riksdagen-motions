<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__363/mot_1967__ak__363-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 363 år 1967 9
          </p>
          <p>
            Nr 363
          </p>
          <p>
            Av herr Larsson i Öskeviksby m. fl., om samordning mellan lands-
            tingens sjukvårdande verksamhet och primärkommaner- nas åldringsvård.
          </p>
          <p>
            (Lika lydande med motion nr 277 i Första kammaren)
          </p>
          <p>
            Under de senaste decennierna har såväl sjukvården som åldringsvården
            genom- gått en omfattande utbyggnad. Standardhöjningen och den
            allmänna konsum- tionsökningen har medfört berättigade krav på
            upprustning och förbättring även inom vårdområdena. Inom vissa
            vårdområden är behoven särskilt stora. Så är fallet beträffande
            åldringsvården. Inom samtliga av landstingen drivna sjukvårdsformer
            upptar åldringarna en mycket stor del av vårdresurserna. Trots
            utbyggnaden av vårdhem för långtidssjuka råder på dessa en så
            stor platsbrist att den utgör en belastning för akutsjukvården.
            Primärkommunerna har enligt gällande lagstiftning ansvar för den
            sociala åldringsvården, innefattande åtgärder för bostadsförsörjning,
            hemservice för åld- ringar, anordnande av ålderdomshem etc. Omfattningen
            och arten av den sociala åldringsvården kan vara olika i primärkommunerna
            beroende på bl. a. skatte- underlag och antalet åldringar i förhållande
            till befolkningen i arbetsför ålder i resp. kommuner. Landstingen
            svarar för all såväl öppen som sluten sjukvård. Prognoser över
            befolkningsutvecklingen visar att antalet personer i hög lev-
            nadsålder hastigt ökar. Gränsdragningen mellan åldringsvård och
            sjukvård blir därvid allt svårare. Enligt vår mening är det angeläget
            att i ett läge med stora vårdbehov alla möjliga resurser ställs
            till förfogande och utnyttjas rationellt. Detta förutsätter en
            samordning av såväl sluten som öppen åldringsvård och åldringssjukvård.
            I anledning av motioner till 1966 års riksdag underströk allmänna
            berednings- utskottet, 1 sitt av riksdagen godkända utlåtande,
            vikten av ett nära samarbete mellan de olika huvudmännen. Man
            påpekade att samarbete på många håll har inletts mellan olika
            primärkommuner och mellan dessa och respektive landsting och att
            samarbetet kunde väntas få ökad omfattning. Utskottet ville avvakta
            utvecklingen av detta samarbete. Det ansågs också lämpligt att
            avvakta socialpolitiska kommitténs slutbetän- kande, som skulle
            innefatta förslag till vårdlag beträffande bl. a. åldringarna.
            När kommittén avlämnade sitt, den 2 juni 1966, dagtecknade slutbetänkande,
            framgick det, att man för sin del avstod från att lägga fram förslag
            till lag om samhällets vård av åldringar och handikappade. Kommittén
            tog heller inte ställ- ning till huvudmannaskapet.
          </p>
          <pb facs="riksdagen-motions-pdf/data/1967/mot_1967__ak__363/mot_1967__ak__363-002.pdf"/>
          <p>
            10 Motioner i Andra kammaren, nr 363 år 1967
          </p>
          <p>
            Vi anser att behovet av samordning mellan åldringsvård och sjukvård
            moti- verar en omfattande utredning av möjliga framkomstvägar.
            En parlamentarisk utredning med företrädare för de berörda huvudmännen
            skulle kunna anvisa konkreta riktlinjer för en bättre samordning.
            Med hänvisning till det anförda hemställes, att riksdagen i skrivelse
            till Kungl. Maj:t måtte anhålla om utredning angående samordning
            mellan landstingens sjukvår- dande verksamhet och primärkommunernas
            åldringsvård.
          </p>
          <p>
            Stockholm den 25 januari 1967 Erik Larsson (cp) i Öskeviksby
          </p>
          <p>
            Karl Gust. H. Boo (cp) Rune Gustavsson (cp) Bertil Johansson
            (cp)
          </p>
          <p>
            i Alvesta i Växjö
          </p>
        </div>
      </div>
    </body>
  </text>
</TEI>
