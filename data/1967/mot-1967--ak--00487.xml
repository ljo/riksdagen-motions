<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__487/mot_1967__ak__487-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 487 år 1967
          </p>
          <p>
            Nr 487
          </p>
          <p>
            Av herrar Nilsson i Gävle och Lorentzon, om slopande av lång-
          </p>
          <p>
            resor med örlogsfartyget älvsnabben.
          </p>
          <p>
            Med tillfredsställelse noteras att regeringen nu finner tiden
            inne för en granskning av såväl det traditionella militära tänkandet
            som de därav stän- digt stigande försvarsutgifterna. I överensstämmelse
            med kungjorda strä- vanden att genom försvarsberedningen söka
            finna vägar till bl.a. bespa- ringar i militärutgifterna vill
            undertecknade åter aktualisera örlogsfartyget Älvsnabbens långresor.
            Av och till får den tidningsläsande allmänheten vederkvicka sig
            med läs- ning om Älvsnabbens färder i de tropiska farvattnen.
            De senaste berättel- serna om fartygets långresa har ju också
            kunnat garneras med H. K. H. Kronprinsens insatser som besättningsman.
            Vad vi ytterst litet får veta är vad fartygets uppgift egentligen
            är. Härom nämnes ingenting i press- meddelandena och allmänheten
            har mer eller mindre berättigat kommit till den uppfattningen
            att Älvsnabbens långresor ingenting annat är än en ren nöjesresa
            för de ombordvarande. Det har emellertid anförts att dessa långresor
            skall ge fartygets besätt- ning sjövana samt marin Övning i Övrigt.
            Det får förutsättas att så är fallet. Marina övningar som samtidigt
            ger sjövana kan emellertid enligt un- dertecknades mening lika
            väl utföras inom svenskt vatten eller mera nära- ligganden hav
            än Stilla oceanen och Atlanten. Resor av här nämnt slag måste
            självfallet ställa sig mycket dyrbara. Det har inte varit möjligt
            för motionärerna att erhålla någon specifikation på Älvsnabbens
            utgifter i samband med långresorna. Vilken lekman som helst förstår
            dock att utgifterna måste vara betydande, i vart fall i förhållande
            till det resultat som kan uppnås i utbildningsavseende. Med hänvisning
            till det ansträngda budgetläget och i övertygelse om att ett inställande
            av Älvsnabbens långresor icke nedsätter marinens militära slagkraft
            hemställer undertecknade, att riksdagen måtte besluta att i skrivelse
            till Kungl Maj:t hemställa om att med de marina myndigheterna
            avtala om ett upphävande av de årligen återkommande långresorna
            med ör- logsfartyget Älvsnabben.
          </p>
          <p>
            Stockholm i januari 1967
          </p>
          <p>
            Henning Nilsson (k) Gustav Lorentzon (k) i Gävle
          </p>
        </div>
      </div>
    </body>
  </text>
</TEI>
