<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__488/mot_1967__ak__488-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 488 år 1967 9
          </p>
          <p>
            Nr 488
          </p>
          <p>
            Av herr Nilsson i Gävle m. fl., om avbrytande av arbetet med
            Viggen-projektet.
          </p>
          <p>
            (Lika lydande med motion nr 390 i Första kammaren)
          </p>
          <p>
            Vårt lands totala försvarskostnader slutar, enligt riksstatsförslag
            för 1967/68, på den väldiga summan av 5 820 miljoner kronor. 90
            procent av denna summa går till det militära försvaret. Mot bakgrunden
            av denna mångmiljardsumma har den valda försvarsberedningen att
            ta ställning till eventuella framtida försvarskostnader. Att svårigheterna
            är särskilt stora framgår av försvarsberedningens skrivelse av
            den 15 december 1966, där ordföranden i försvarsutredningen anmält
            att utredningen inte kan lämna något underlag för beslut vid 1967
            års riksdag angående försvarskostnaderna för budgetåret 1967/68.
            Ytterligare utredningar behövs för ställningstagan- de till de
            framtida försvarskostnaderna. Försvarsutredningens försening har
            sålunda tvingat regeringen att, utan tillgång till en ingående
            utredning rörande försvarets behov för budgetåret 1967/68, föreslå
            en utgiftsram för de militära kostnaderna som i stort motsvarar
            innevarande års utgiftsnivå. Undertecknade motionärer finner detta
            icke tillfredsställande. Sålunda framhölls redan 1965 i motion
            nr 882 i Andra kammaren i samband med fortsatta anslag för utvecklingsarbetet
            med system AJ 37 Viggen att forsknings- och typarbetet för AJ
            37 har med visshet bedrivits mycket energiskt men det har uppenbarligen
            inte skett med tillbörlig hänsyn till andra faktorer som också
            måste beaktas; dit hör frågan om det internationella läget nu
            präglas av sådana förhållanden att det finns anledning att påskynda
            den nu aktuella upprustningen. Vi utta- lade redan då den meningen
            att det för vårt land och vårt folk vore bäst med uppehåll beträffande
            det fortsatta arbetet på system AJ 37 och att för- svarsutredningens
            synpunkter inväntades. Vi vann icke kammarens bifall för detta
            vårt förslag. I dag två år senare framstår det med ännu större
            klarhet att projekt av mera långsiktig karaktär och där man har
            att förvänta betydande kost- nader icke kan få fortsätta enbart
            av den anledningen att man redan tidi- gare givit anslag till
            projektet. Att utan en ingående utredning och utan att allsidigt
            informera riksdagens ledamöter fortsätta på den vägen strider
            också mot försvarsministerns direktiv till 1964 års försvarskostnadsutred-
          </p>
          <pb facs="riksdagen-motions-pdf/data/1967/mot_1967__ak__488/mot_1967__ak__488-002.pdf"/>
          <p>
            10 Motioner i Andra kammaren, nr 488 år 1967
          </p>
          <p>
            ning, där statsrådet anför följande mening: »Det är enligt min
            mening an- geläget att undersöka i vad mån det för närvarande
            sker en tillfredsställande redovisning av insatser, resultat och
            — som följd därav — effektivitet inom olika områden av försvarsverksamheten
            samt, där så icke är fallet, huruvida nya metoder kan införas
            som medger en dylik redovisning». Till 1965 års försvarsutredning
            anförde statsrådet Sven Andersson till direktiven föl- jande:
            »Vid utformandet av sina förslag i fråga om krigsmaktens och ci-
            vilförsvarets omfattning och kostnader skall utredningen söka
            klarlägga de ekonomiska konsekvenserna och ta hänsyn till de ekonomiska
            förutsätt- ningarna.» Enligt uppgift har det s. k. Viggen-projektet
            redan slukat cirka en miljard kronor, och flygplanstypen Viggen
            beräknas kosta tio miljoner kronor per plan. Siffrorna har astronomisk
            karaktär. Man måste fråga sig om riksda- gen kan vara beredd att
            i ett läge där försvarsutredningen säger sig behöva ytterligare
            utredningar för ett ställningstagande för sin del biträda rege-
            ringen och de militära myndigheternas krav att forsknings- och
            typarbetet på system AJ 37 Viggen, vars effektivitet och vars
            slutliga kostnader ingen f.n. med någon större bestämdhet kan
            uttala sig om, verkligen kan få fort- sätta. Regeringens redan
            nu mycket blygsamma och försiktiga ställningstagande till nästa
            budgetårs försvarskostnader ger flygvapenchefen ingen ro. Denne
            har redan låtit förstå att det kanske över huvud taget inte är
            värt att full- följa Viggen-projektet. På det har försvarsministern
            redan svarat att pro- jektet skall fullföljas. Enär Viggen-projektet
            har sådan storleksordning och är ett betydande kostnadskrävande
            projekt borde det sättas in i den sittande försvarsutred- ningens
            arbete och sålunda inbakas i de ekonomiska konsekvenser som utredningen
            har att beakta vid fördelningen av de samhälleliga resurserna.
            Åberopande vad här anförts hemställes, att riksdagen måtte besluta
            att i skrivelse till Kungl. Maj:t hemställa att allt forsknings-
            och typarbete, som är förknip- pat med system AJ 37 Viggen, måtte
            avbrytas.
          </p>
          <p>
            Stockholm i januari 1967
          </p>
          <p>
            Henning Nilsson (k) Gustav Lorentzon (k) Gösta Andersson (k)
            Gunvor Ryding (k) Sven Hector (k)
          </p>
        </div>
      </div>
    </body>
  </text>
</TEI>
