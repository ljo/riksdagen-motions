<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__601/mot_1967__ak__601-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 601—608 Motioner i Andra kammaren, nr 601 år 1967 1
          </p>
          <p>
            Nr 601
          </p>
          <p>
            Av herr Sjöholm m. fl., angående ordningen vid allmän valförrätt-
            ning.
          </p>
          <p>
            (Lika lydande med motion nr 467 i Första kammaren)
          </p>
          <p>
            Den fria rösträtten, manifesterad genom medborgarnas röstavgivande
            på valdagen, är en av de viktigaste förutsättningarna för vårt
            demokratiska samhällsskick. Det är därför givetvis av yttersta
            vikt att röstavgivandet kan försiggå under former som garanterar
            största möjliga rättssäkerhet och objektivitet och största möjliga
            frihet från allt otillbörligt verkande. En del förbättringar i
            dessa avseenden synes vara påkallade. Praxis — bl. a. från senaste
            kommunalval — tillhandahåller exempel på otillbörligt handhavande
            av valsedlar sedan de avlämnats. Att sådant kan ske tyder otvivelaktigt
            på bristfälligheter i de bestämmelser som reglerar valdeputerades
            åtgöranden. Valurnan — som oftast inte är någon urna utan en plåtlåda
            av skiftande form och storlek — är öppen under valtiderna och
            förseglas med två valdeputerades sigill före varje uppehåll. Urnan
            skall förvaras under lås då uppehåll i valet göres — exempel finns
            där ordföranden medfört urnan till sitt hem. En fundamental brist
            synes här bestå däri att förseglingen av urnan sker med sigill
            varöver veder- börande deputerade äger rådighet. Att urnan är
            öppen under valproce- durens gång är ej heller tillfredsställande
            och plägar väcka de röstandes förvåning och ibland irritation.
            En bättre ordning vore här att urnorna i förväg genom valnämndens
            försorg förseglades med sigill under valnämn- dens rådighet. Urnan
            bör vara tillsluten hela valdagen och sigillen skall vara intakta.
            Detta skall av valnämndsrepresentanter kontrolleras, vilket av
            praktiska skäl dock ej gärna kan göras efter valets slut enär
            detta skulle försinka sammanräkningen. Denna kontroll kan emellertid
            utan men företagas under tiden för det sista valpasset — några
            tillfällen till otillbörligt verkande yppas då ej längre såvitt
            här är i fråga. Möjligen bör urnan vara tillverkad av genomskinligt
            material för att säkerställa genom de först röstandes vittnesmål
            att urnan vid valets början är tom. Risken för otillbörligheter
            genom att valkuvert obehörigen tillföres urnan är dock relativt
            ringa genom att ett sådant manipulerande förutsätter mot- svarande
            oriktiga noteringar i vallängden, vilket är i hög grad riskfyllt.
            Det
          </p>
          <p>
            923867 Bihang till riksdagens protokoll 1967. 4 saml. Nr 601—608
          </p>
          <pb facs="riksdagen-motions-pdf/data/1967/mot_1967__ak__601/mot_1967__ak__601-002.pdf"/>
          <p>
            2 Motioner i Andra kammaren, nr 601 år 1967
          </p>
          <p>
            som bör elimineras är möjligheten att samtidigt plocka bort valkuvert
            ur urnan för att få antalet att stämma med längden — och naturligtvis
            att valkuverten över huvud taget kan komma att disponeras av någon
            av de deputerade. Enligt stadgande skall samtliga i valet deltagande
            valsedelstyper ha tillgång till av valnämnden iordningställda
            utrymmen i anslutning till val- lokalen. Det synes här vara en
            brist att valnämnden icke fixerat utrymmen specifikt för de skilda
            listtyperna. Erfarenheten visar att stor oreda och avsevärd sammanblandning
            här förekommer. Detta beror till stor del därpå att många röstande
            som begåvats med en mängd valsedlar av valsedelsut- delare utanför
            vallokalen placerar dessa sedlar i de utrymmen som här nu är i
            fråga och då ofta utan att ge akt på att sedlarna kommer i rätt
            fack eller låda. Sedan någon enda röstande lagt sedlar felaktigt
            blir givetvis förvirringen sedermera allmän. Även om arrangemanget
            med dessa ut- lagda valsedlar generellt sett kommit att få föga
            eller ingen praktisk betydelse — det kan antagas att samtliga
            röstande endera har den prio- riterade valsedeln med från hemmet
            eller begagnar någon av dem som utdelats av valsedelsutdelarna
            — bör en striktare ordning här åvägabringas. Valnämnden bör särskilt
            angiva platsen för varje särskild listtyp på så sätt att listtypen
            i fråga angöres på framsidan av vederbörande box eller låda. Några
            missförstånd bör därefter icke kunna uppstå. Därmed skulle också
            uppnås en nödvändig och klart angiven platsspecificering av olika
            listtyper med samma partibeteckning, där eljest av naturliga skäl
            samman- blandning är särskilt nära till hands liggande och ofta
            förekommande. Valhemligheten bör med alla medel skyddas. Skyddet
            är helt visst också gott men dock ej fullständigt tillfredsställande.
            Innerkuverten till äkta makeförsändelse och därmed jämställda
            försändelser företer skiljaktig- heter i jämförelse med de ordinära
            innerkuverten. I mycket små val- distrikt kan förekomma att endast
            en röstande begagnat sig av denna form av röstning. Den deputerade
            som bryter detta skiljaktiga innerkuvert kan utan vidare genom
            att blott erinra sig av vem försändelsen avlämnades konstatera
            hur vederbörande har röstat. Detta är givetvis intet stort prob-
            lem men dock eftersom det gäller rösthemligheten ett oavvisligt
            problem. Det kan med lätthet lösas genom att innerkuverten till
            äkta makeförsändelse och därmed jämställd försändelse utformas
            i överensstämmelse med de ordinära innerkuverten. Detta skulle
            dock medföra att ordinära inner- kuvert skulle bli tillgängliga
            före valdagen, vilket skulle spoliera principen att röstavgörandet
            för den enskilde röstande skall ske å valdagen och i fullständig
            avskildhet. Av denna anledning synes det måhända mera till- fredsställande
            att stadga att ifrågavarande försändelser skall behandlas i likhet
            med poströster och översändas till länsstyrelsen, varvid risken
            för identifikation skulle elimineras.
          </p>
          <pb facs="riksdagen-motions-pdf/data/1967/mot_1967__ak__601/mot_1967__ak__601-003.pdf"/>
          <p>
            Motioner i Andra kammaren, nr 601 år 1967 3
          </p>
          <p>
            Med åberopande av vad sålunda anförts får vi hemställa, att riksdagen
            måtte besluta att hos Kungl. Maj:t anhålla om sådana ändringar
            i kommunala vallagen och i lagen om val till riksdagen att därigenom
            stadgas att valurnan skall förseglas av valnämnden före valets
            bör- jan och att sigillen icke får brytas förrän efter valets
            slut, att platsen för skilda valsedelstypers placering i anslutning
            till vallokalen skall av valnämnden utmärkas genom respektive
            valsedlars anbringande å box eller låda, samt att innerkuvert
            i valförsändelse avseende äkta make eller annan för vilken personlig
            inställelse ej erfordras skall brytas av sammanräkningsmyndigheten.
          </p>
          <p>
            Stockholm den 25 januari 1967
          </p>
          <p>
            Sten Sjöholm (fp) Mårten Werner (h) Ingrid Sundberg (hj)
          </p>
          <p>
            Bengt Börjesson (cp) Sven Hector (k) Dagmar Heurlin (h&gt; i Falköping
          </p>
          <p>
            Nils Carlshamre (h) John Eriksson (cp)
          </p>
          <p>
            i Bäckmora
          </p>
        </div>
      </div>
    </body>
  </text>
</TEI>
