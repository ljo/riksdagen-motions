<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__605/mot_1967__ak__605-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 605 år 1967 11
          </p>
          <p>
            Nr 605
          </p>
          <p>
            Av herrar Ekström i Iggesund och Lindahl, angående den till
          </p>
          <p>
            u-länderna riktade informationen om Sverige.
          </p>
          <p>
            Ett utmärkande drag i utvecklingsländernas syn på Sverige är
            enligt svenska besökare i dessa länder det stora intresset både
            i officiella kretsar och hos enskilda för svenskt samhällsliv
            och svenskt samhällssystem. Poli- tiska partier, fackföreningar,
            tidningsmän, radio- och TV-folk, författare, statsvetare och andra
            viktiga opinionsförmedlare i de länder det här gäller tillhör
            de grupper som visar stort intresse för vårt land. Samtidigt kan
            man konstatera att det informationsmaterial om Sverige som vid
            de svenska beskickningarna i u-länderna står till buds i fråga
            om ämnesval inte motsvarar intresseinriktningen hos dem som efterfrågar
            Sverige-information i u-länderna. Det dessa frågande i första
            hand söker är kunskap som gäller politiskt liv samt fackliga frågor,
            arbetsmarknadspolitik, vuxenutbildning och studieverksamhet. Detta
            intresse möts exempelvis i Latinamerika, enligt besökare i dessa
            länder, på så sätt att större delen av de utförligare informationsbroschyrerna
            om Sverige består av allmän turistpropaganda och annat för u-länder
            i stort sett ointressant material som en 18-sidig broschyr till
            ett pris av I kr. om Nobelpriset, en 43-sidig å 2:50 om svensk
            musik, en 63-sidig om Sveriges totalförsvar, en om svensk balett,
            en om svensk formgivning, en om reli- giösa och civila högtider
            etc. Information av kvalitet om ämnen som verk- ligen röner efterfrågan
            i dessa länder är däremot svår att spåra. Därtill kommer att i
            de latinamerikanska länderna större delen av det informations-
            material om Sverige som finns inte föreligger på spanska, och
            eftersom det endast är en ytterst liten del av befolkningen i
            dessa länder som förstår engelska framstår de engelskspråkiga
            versionerna ofta som ett slags »överklassinformation&gt;», varigenom
            de lätt får en negativ verkan. Låt vara att måhända Sverige-informationen
            i de spansktalande län- derna företer en bild av alldeles speciellt
            stora brister på grund av språk- förhållandena, så synes oss de
            här angivna exemplen visa på nödvändig- heten av att en översyn
            görs av både kvaliteten och inriktningen av det informationsmaterial
            om Sverige som ställs till förfogande i u-länderna. Med stöd av
            vad ovan anförts föreslår vi, att riksdagen i skrivelse till Kungl.
            Maj:t hemställer om att en översyn företas av kvaliteten på och
            inriktningen av den till u-länderna riktade informationen om Sverige.
          </p>
          <p>
            Stockholm den 26 januari 1967
          </p>
          <p>
            Sven Ekström (s) Essen Lindahl (s) i Iggesund
          </p>
        </div>
      </div>
    </body>
  </text>
</TEI>
