<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__657/mot_1967__ak__657-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 657 år 1967 5
          </p>
          <p>
            Nr 657
          </p>
          <p>
            Av herr Nihlfors m.fl., angående omplacering av friställda tjänstemän.
            (Lika lydande med motion nr 511 i Första kammaren)
          </p>
          <p>
            Vid de driftinskränkningar och företagsnedläggelser som under
            det senaste året mycket kraftigt ökat i jämförelse med tidigare
            under innevarande årtionde har tren- den varit att antalet friställda
            tjänstemän ökat relativt sett. Detta är naturligt med hänsyn till
            den ökade andelen tjänstemän inom företagen. Under lång tid har
            tjänste- männens andel av samtliga anställda blivit väsentligt
            större. Ser man till lönekost- nadsfördelningen kan man finna
            att inom t.ex. verkstadsindustrien numera något över 46 procent
            av lönekostnaderna hänförs till tjänstemännen. I de naturliga
            och nödvändiga strävandena till ökad rationalisering inom före-
            tagen kommer i ökad utsträckning försöken att dra ner kostnaderna
            på exempelvis kontorsområdet i blickpunkten. Den snabba ökningen
            av kontorsautomationen ge- nom övergång till automatisk databehandling
            har väl inte ännu medfört sådana följder att allvarlig oro för
            sysselsättningen inom kontorsområdet behöver hysas. Men läget
            kan snabbt förändras både genom alltmer avancerad teknik och genom
            att konjunkturerna inom näringslivet f.n. är mer dämpade än vad
            de varit sedan slutet av 1950-talet. Rationaliseringsverksamheten
            med hjälp av ADB-system har lyckligtvis kunnat bedrivas under
            en tid då vi haft mycket goda konjunkturer med full sysselsättning
            och på stora områden brist på arbetskraft samtidigt som vi suc-
            cessivt kunnat minska på den lagstadgade arbetstiden och ökat
            semesterdagarnas antal. I en alltmer hårdnande konkurrens gentemot
            utlandet kommer givetvis en fort- gående rationalisering att bedrivas
            inom de svenska företagen samtidigt som struk- turförändringen
            av näringslivet fortsätter. Det finns därför ingen anledning anta
            att denna utveckling skulle hejdas även om konjunkturdämpningen
            framledes skulle lätta. Stor enighet råder om behovet av en alltmer
            utbyggd omskolningsverksamhet och ökade möjligheter till vidareutbildning.
            Att härför krävs ökade insatser från arbetsmarknadsorganen är
            oomtvistligt. Vederbörande departementschef har i årets statsverksproposition
            dock ställt sig avvisande till huvuddelen av de äskanden om personalförstärkning
            som arbetsmarknadsstyrelsen framfört. De nya tjänster som dock
            tillstyrkts inrättade för nästa budgetår måste förutsättas bli
            insatta bl.a. på lösandet av problem som hänger samman med arbetslöshet
            bland tjänstemän. Ar- betsförmedlingsverksamheten har under senare
            år förskjutits mot tjänstemanna- yrkena och den trenden torde
            knappast förändras med hänsyn till vad här ovan framhållits.
          </p>
          <pb facs="riksdagen-motions-pdf/data/1967/mot_1967__ak__657/mot_1967__ak__657-002.pdf"/>
          <p>
            6 Motioner i Andra kammaren, nr 657 år 1967
          </p>
          <p>
            Industritjänstemännens erkända arbetslöshetskassa har nyligen
            rapporterat att an- talet tjänstemän, som dit anmält sig arbetslösa,
            aldrig tidigare i kassans historia varit så stort som under januari
            1967. Under förra året friställdes inom industrien över 2 000
            tjänstemän. Antalet av- skedade genom den allt intensivare strukturrationaliseringen
            har tredubblats sedan 1965. Svårigheten att skaffa nya anställningar
            till äldre tjänstemän har visat sig vara stor särskilt som arbetsgivarna
            till äldre synes räkna 40-åringar. Nyligen har Industritjänstemannaförbundet
            aktualiserat frågan om vad som behöver göras för att omskola och
            omplacera de tjänstemän som i vissa fall ganska länge varit arbetslösa.
            Förbundet har bl.a. begärt en kartläggning inom vilka yrken det
            finns brist på tjänstemän. | Även om det självklart bör åligga
            arbetsmarknadsstyrelsen att följa utvecklingen av sysselsättningsläget
            inom olika yrken och branscher, oavsett vilken kategori ar- betstagare
            som är berörd av arbetslöshet eller risk för sådant, måste de
            i det före- gående endast kortfattat berörda problemen kring strukturrationalisering,
            snabbt ökande kontorsautomation och sysselsättningssvårigheterna
            för tjänstemän vara så angelägna att lösa att särskilda insatser
            från arbetsmarknadsstyrelsens sida är syn- nerligen påkallade.
            Med hänvisning till vad ovan framhållits får vi hemställa, att
            riksdagen hos Kungl. Maj:t anhåller att särskilda åtgärder vidtages
            för att snabbt öka möjligheten att efter omskolning o.d. omplacera
            genom strukturrationalisering och automation inom näringslivet
            friställda tjänstemän.
          </p>
          <p>
            Stockholm den 26 januari 1967
          </p>
          <p>
            Folke Nihlfors (fp) Cecilia Nettelbrandt (fp) Olaus Nyberg (fb)
          </p>
          <p>
            Olle Westberg (fp) Axel Gustafsson (fp)
          </p>
          <p>
            i Borås
          </p>
        </div>
      </div>
    </body>
  </text>
</TEI>
