<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__831/mot_1967__ak__831-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 831 år 1967
          </p>
          <p>
            Nr 831
          </p>
          <p>
            Av herrar Bengtson i Solna och Turesson, angående regionplane-
            ringen.
          </p>
          <p>
            (Lika lydande med motion nr 658 i Första kammaren)
          </p>
          <p>
            De svenska kommunerna intar med sin urgamla självstyrelse en
            central ställning i vårt samhällsliv. Det är ofta det ankommer
            på kommunerna att verkställa de beslut som statsmakterna fattat.
            Men även inom samhälls- planeringen har kommunerna viktiga uppgifter.
            Främst åsyftas den detal- jerade utformningen av samhällsbyggnaden
            genom uppgörande av bygg- nads- och stadsplaner inom byggnadslagstiftningens
            ram. Det s.k. planmonopolet har länge utövats och hanteras måhända
            inom vissa kommuner fortfarande på så sätt att när behov av att
            uppföra bygg- nader uppstår, söker man upp ett lämpligt markområde
            och planlägger detta. Det alltmer komplicerade samhällslivet ställer
            numera större krav på system och kontinuitet i detta arbete. Detta
            har lett till att allt fler kom- muner gör en översiktlig markdisposition
            medelst en s.k. generalplan, ett arbete som är värt all uppmuntran
            och stimulans. Kommunblocksindelningen, som genomfördes för några
            år sedan, förut- satte jämväl att i blockens regi en viss gemensam
            planering skulle ske ge- nom s.k. blockplanering. Detta institut
            har såvitt vi känner till ej vunnit tillbörlig spridning. För
            att nå en samordning av all denna verksamhet införde lagstiftarna
            för ett tjugotal år sedan regionplaneinstitutet. Detta ger kommunalmän-
            nen i en trakt, en region möjligheter att gemensamt i kommunalförbundets
            form upprätta översiktliga planer som sedan kan tjäna till ledning
            för de enskilda kommunernas handlande. Sådana planer har, även
            om de inte får någon markerad rättslig verkan, en stor betydelse
            för hela trakten. Utom att de ger vägledning för myndig- heter,
            näringsliv och enskilda människor, väcker de debatt i av dem berörda
            frågor såsom angående naturvård i vidare bemärkelse, vattenvård,
            trafik- planering, förläggning av bostadsområden och fritidsområden
            m.m. En mycket stor betydelse har de även genom att lära människorna
            att tänka regionalt med allt vad det innebär av hänsynstagande
            och kännedom om andra förhållanden än de mest näraliggande. Gemensamt
            för alla dessa former av planer är att de upprättas av organ utsedda
            genom kommunerna. Planerna får härigenom en förankring ute
          </p>
          <pb facs="riksdagen-motions-pdf/data/1967/mot_1967__ak__831/mot_1967__ak__831-002.pdf"/>
          <p>
            Motioner i Andra kammaren, nr 831 år 1967 13
          </p>
          <p>
            i bygderna, som inget annat forum skulle kunna ge dem. När det
            gäller regionplaner ankommer det emellertid på Kungl. Maj:t att
            med stöd av bylagen ($$ 127—128) förordna bl. a. om regionens
            omfattning. I en stor del av landet försiggår regionplanering.
            Men det torde finnas områden där det f.n. inte sker sådan planering.
            Det är därvid vår uppfattning att en sådan regionplanering i kommunal
            regi skulle införas i hela landet ju förr dess bättre. I förefintliga
            fall där kommunblock resp. kommuner är till- räckligt stora för
            att ensamma utgöra en »region&gt; kan de ovannämnda planinstituten
            anses till fyllest. Vi får härmed hemställa, att riksdagen i skrivelse
            till Kungl. Maj:t måtte anhålla om utredning av möjligheterna
            att öka omfattningen av den fysiska regionplaneringen i riket.
            Stockholm den 26 januari 1967
          </p>
          <p>
            Bengt Bengtson (h) Bo Turesson (h)
          </p>
        </div>
      </div>
    </body>
  </text>
</TEI>
