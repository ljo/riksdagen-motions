<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__901/mot_1967__ak__901-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 901 år 1967
          </p>
          <p>
            Nr 901
          </p>
          <p>
            Av herr Adamsson m. fl., i anledning av Kungl. Maj:ts proposition
            nr 47, med förslag till förordning angående ändring i för- ordningen
            den 1 december 1959 (nr 507) om allmän varu- skatt.
          </p>
          <p>
            (Lika lydande med motion nr 721 i Första kammaren)
          </p>
          <p>
            I proposition nr 47 med förslag till förordning angående ändring
            i för- ordningen den 1 december 1959 (nr 507) om allmän varuskatt
            har Kungl. Maj:t föreslagit införande i anvisningarna till 9 $
            förordningen den 1 de- cember 1959 om allmän varuskatt av en bestämmelse
            av innebörd, att till fastighet enligt varuskatteförordningen
            alltid skall räknas sådan ledning i, på eller över marken för
            överföring av elektrisk kraft, gas, vatten eller värme, för transport
            av oljeprodukter, för teleförbindelser eller för jäm- förligt
            ändamål, som icke ingår i fast maskin eller annat inventarium.
            För- slaget syftar till att bryta den av regeringsrätten gjorda
            tolkningen av gällande bestämmelser, enligt vilken ledningar för
            eldistribution över mark, som tillhör annan än ledningens ägare,
            är att hänföra till lös egendom, till följd varav reduceringsregeln
            gäller för material till sådan ledning. Bifall till förslaget
            skulle alltså medföra, att full skatt kommer att utgå på led-
            ningsmaterial, medan arbetskostnader avseende ledningarnas framdragan-
            de blir skattefria. Motivet för förslaget anges vara av skatteteknisk
            natur. Det åberopas sålunda att en olikartad behandling i förevarande
            hänseende av ledningar, allteftersom de framgår över ledningsägarens
            mark resp. över annan mark, skapar praktiska problem såväl för
            de skattskyldiga, d.v.s. säljarna, som för beskattningsmyndigheterna.
            Det kan icke bestridas att praktiska problem kan uppkomma vid
            den tolkning av varuskatteförordningen beträffande elledningar,
            som nu gäl- ler. Å andra sidan vill vi i likhet med departementschefen
            understryka att syftet med införandet av reduceringsregeln varit
            att i möjlig mån elimi- nera den kostnadsfördyrande effekt på
            näringslivets investeringar, som annars automatiskt inträtt vid
            förhöjning av skattesatsen. Orsaken till att vid skattehöjningen
            1965 steget icke togs fullt ut i så måtto att redu- ceringsregeln
            gjordes tillämplig på byggnadsmaterial angavs vara — så- som erinras
            i propositionen — att i sådant fall regeln av praktiska skäl måste
            gälla även leveranser för bostadsproduktionen, vilket bedömdes
            så- som omotiverat.
          </p>
          <pb facs="riksdagen-motions-pdf/data/1967/mot_1967__ak__901/mot_1967__ak__901-002.pdf"/>
          <p>
            Motioner i Andra kammaren, nr 901 år 1967 9
          </p>
          <p>
            Då det gäller ledningar för överföring av elektrisk kraft — varvid
            här bortses från sådana ledningar som utgör tillbehör till byggnad
            — torde dessa till helt övervägande del gå fram över mark tillhörig
            annan än äga- ren av ledningarna. Vanligen är det alltså här fråga
            om lös egendom, och kraftledningar betraktas därvid ur avskrivningssynpunkt
            som maskiner och inventarier. Genom den föreslagna författningsändringen
            kommer el- ledningar att skattemässigt inta en oförmånlig särställning.
            Kostnadsök- ningen för kraftföretagen — allmänägda eller privata
            — blir av betydande omfattning. I den mån merkostnaden kan övervältras
            kommer denna att till avsevärd del drabba näringslivet i övrigt.
          </p>
          <p>
            Vill man tillgodose det berättigade syftet att uppnå större enkelhet
            vid tillämpningen av varuskatteförordningen just i vad avser elledningar
            och samtidigt beakta även det till grund för reduceringsregeln
            liggande ön- skemålet att industrins investeringar, där så kan
            ske, skall bli förmånli- gare behandlade i varuskattehänseende,
            ligger det enligt vår mening när- mare till hands att, i stället
            för vad i propositionen föreslås, genomföra den lösningen, att
            ledning i, på eller över marken för överföring av elektrisk kraft
            alltid skall anses som vara. Det förhållandet att, i jämförelse
            med vad nu gäller, material till ledningar berörande ledningsägarens
            egen mark därigenom kommer att hänföras under reduceringsregeln
            torde med hän- syn till den mindre omfattningen av sådana ledningar
            icke ha någon större betydelse i vad avser skatteintäkternas storlek.
          </p>
          <p>
            I propositionen uttalas att den däri föreslagna ordningen skulle
            ge en från konkurrenssynpunkt neutral verkan genom att arbetsprestation
            avse- ende elledning blir skattefri vare sig den utföres av fristående
            entreprenör eller av kraftföretag i egen regi. Vi vill med anledning
            härav framhålla att arbeten på sådana ledningar i så övervägande
            grad utföres av kraftföre- tagen själva, att konkurrenssynpunkten
            i detta sammanhang praktiskt ta- get torde sakna betydelse.
          </p>
          <p>
            Den av oss förordade ändringen av de i propositionen föreslagna
            anvis- ningarna till 9 $ förordningen om allmän varuskatt synes
            lämpligen kun- na genomföras genom att i andra stycket andra meningen
            uteslutes orden ”elektrisk kraft”, varjämte i slutet av första
            stycket införes följande till- lägg: Såsom vara skall därjämte
            räknas ledning i, på eller över marken
          </p>
          <p>
            för överförande av elektrisk kraft, även om marken tillhör ledningens
            ägare.
          </p>
          <p>
            Under hänvisning till det ovan anförda hemställes,
          </p>
          <p>
            att riksdagen måtte besluta att anvisningarna till 9 $ förordningen
            om 'allmän varuskatt erhåller sådan ändrad lydelse som ovan angivits.
          </p>
          <pb facs="riksdagen-motions-pdf/data/1967/mot_1967__ak__901/mot_1967__ak__901-003.pdf"/>
          <p>
            10 Motioner i Andra kammaren, nr 901—902 år 1967
          </p>
          <p>
            Stockholm den 29 mars 1967
          </p>
          <p>
            Erik Adamsson (s) John Eriksson (cp) Einar Henningsson (s)
          </p>
          <p>
            i Bäckmora
          </p>
          <p>
            Folke Björkman (h) Cecilia Nettelbrandt (fp)
          </p>
          <p>
            Nr 902 Av herr Josefson i Arrie m. fl., i anledning av Kungl.
            Maj:ts pro- position nr 47, med förslag till förordning angående
            änd- ring i förordningen den 1 december 1959 (nr 507) om allmän
            varuskatt. (Lika lydande med motion nr 722 i Första kammaren)
          </p>
          <p>
            Stockholm den 29 mars 1967
          </p>
          <p>
            Stig Josefson (cp) Robert Dockered (cp) Bertil Jonasson (cp)
          </p>
          <p>
            i Arrie
          </p>
          <p>
            Alfa Boktryckeri AB, Sthlm 1967
          </p>
        </div>
      </div>
    </body>
  </text>
</TEI>
