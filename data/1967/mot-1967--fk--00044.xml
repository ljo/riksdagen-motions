<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__44/mot_1967__fk__44-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 44—056 Motioner i Första kammaren, nr 44 år 1967 1
          </p>
          <p>
            Nr 44
          </p>
          <p>
            Av herr Ahlmark m. fl., angående mandatperioderna i kommun och
            landsting.
          </p>
          <p>
            (Lika lydande med motion nr 64 i Andra kammaren)
          </p>
          <p>
            I den särskilda kommunallagen för Stockholms stad gäller bestämmelsen
            att det stadsfullmäktige som utses i kommunalvalet i september
            samman- träder redan i mitten av oktober samma år. Det väljer
            då stadens ledning (borgarråd, stadskollegium m. m.) som genast
            inleder sitt arbete. Val till övriga nämnder och styrelser förrättas
            i december samma år och tillträder vid årsskiftet, varvid majoriteten
            i dessa nämnder och styrelser kommer att återspegla majoriteten
            i fullmäktige. Vi ser den lösningen som den rimliga. Eftersläpningen
            blir med den så liten som möjligt. Det nya fullmäktige kan genast
            börja sitt arbete och förvaltningen ledas av personer som utgått
            ur det. Av praktiska skäl upp- skjuts visserligen tillsättandet
            av de flesta av nämnderna men endast ett par månader. Med Stockholms
            system respekterar man väljarnas utslag så långt som man kan begära.
            Men för övriga delar av landet gäller andra lagar om mandatperioderna.
            De gamla fullmäktige och landstingsmännen sammanträder under hösten
            efter valet helt oberoende av valutslaget och kan då handlägga
            och besluta i viktiga ärenden. Den gamla uppsättningen kan alltså
            ha förlorat väljarnas förtroende men sitter ändå kvar under flera
            månader med stora befogen- heter. För kommunens och landstingets
            styrelser, nämnder och utskott är efter- släpningen i regel ännu
            större. De förnyas oftast först vid årsskiftet där- efter, alltså
            drygt 15 månader efter valet. Vi kan inte finna något hållbart
            skäl varför väljarnas utslag i t. ex. Örebro, Kramfors och Sollentuna
            skall påverka fullmäktige och nämnder med mycket längre fördröjning
            än i Stockholm. En lösning som går att tillämpa i landets största
            stad skulle säkert gå att använda också i andra delar av Sverige.
            Och det är angeläget att så sker. Ty så snart som väljarna avgett
            sina röster i ett kommunalval bör mandatet för det gamla fullmäk-
            tige och landstinget upphöra och de nyvalda ta vid. På en rad
            orter har man efter 1966 års val upptäckt de stora nackdelarna
            med eftersläpningen i fullmäktige och nämnder. Det är viktigt
            att en ny ordning införs i god tid före nästa kommunalval.
          </p>
          <p>
            "Bihang till riksdagens protokoll 1967. 3 saml. Nr 44—56
          </p>
          <pb facs="riksdagen-motions-pdf/data/1967/mot_1967__fk__44/mot_1967__fk__44-002.pdf"/>
          <p>
            Motioner i Första kammaren, nr 44—45 år 1967
          </p>
          <p>
            Med åberopande av vad som ovan anförts hemställer vi, att riksdagen
            måtte hos Kungl. Maj:t begära förslag till sådan ändring i kommunallagen
            att mandatperioderna för stadsfullmäktige, kommunalfullmäktige
            och landsting samt för nämnder, styrelser och utskott så långt
            möjligt bringas att sammanfalla med den ordning som skisseras
            i motionen.
          </p>
          <p>
            Stockholm den 17 januari 1967
          </p>
          <p>
            Per Ahlmark (fp) Rolf Wirtén (fp; Elvy Olsson (cp;
          </p>
          <p>
            Nr 45
          </p>
          <p>
            Av herr Holmberg m. fl., om åtgärder i syfte att fördjupa och
            stärka det svenska folkstyret.
          </p>
          <p>
            (Lika lydande med motion nr 63 i Andra kammaren) Stockholm den
            17 januari 1967 Yngve Holmberg (h) Gösta Jacobsson (h) Carl Eskilsson
            (h) Allan Hernelius (h) Rolf Kaijser (h) N. Yngve Nilsson (h)
          </p>
          <p>
            Ragnar Sveningsson (h) G. Ivar Virgin (hj
          </p>
        </div>
      </div>
    </body>
  </text>
</TEI>
