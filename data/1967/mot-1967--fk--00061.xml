<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__61/mot_1967__fk__61-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 61 år 1967 3
          </p>
          <p>
            Nr 61
          </p>
          <p>
            Av herr Lundström, angående avdraget vid beskattningen för trakta-
            mentskostnader.
          </p>
          <p>
            (Lika lydande med motion nr 83 i Andra kammaren)
          </p>
          <p>
            Enligt punkt 3 av anvisningarna till 33 $ kommunalskattelagen
            gäller att i enskild tjänst anställd skattskyldig, som i sin tjänst
            verkställt resor utom den vanliga verk- samhetsorten, har rätt
            till avdrag vid beskattningen för traktamentskostnader enligt
            en schablonregel med högst det belopp som riksskattenämnden för
            varje kalenderår fastställer. Detta s.k. normalbelopp avser i
            första hand korttidsförrättningar, d.v.s. resor som medfört övernattning
            på främmande ort och som där varat högst 15 dygn i följd. Resan
            skall enligt anvisningarna anses ha varat det antal dygn som motsva-
            rat antalet övernattningar. Har resan t.ex. varat två dygn och
            mellanliggande natt, anses den sålunda blott ha varat ett dygn
            och avdrag får endast ske efter denna beräkning. Denna schablonbestämmelse
            är orättvis mot den i enskild tjänst anställde. Medan för statliga,
            kommunala och andra i offentlig tjänst anställda erhålles traktaments-
            ersättning för det antal dygn och nätter, som resan varat, och
            dessa slipper skatta för denna ersättning, gäller alltså för andra
            tjänstemän en avdragsregel som oftast är klart oförmånlig. Möjlighet
            finns visserligen för dessa tjänstemän att bevisa sina högre kostnader,
            men detta medför ett uppsamlande och bokförande av kvitton på
            överskridande resekostnader som torde vara svårt att praktiskt
            genomföra. Opposition mot den tillämpning av dygnsberäkningen
            vid korttidsförrättningar som gäller för tjänstemän i enskild
            tjänst har förekommit alltifrån beslutets genom- förande. I olika
            former har frågan tre gånger tidigare varit föremål för diskussion
            i riksdagen. Vid 1965 och 1966 års riksdagar framfördes motionsyrkanden
            om ändring av nu gällande bestämmelser på detta område. Yrkandena
            har båda åren avstyrkts av bevillningsutskottet och avslagits
            av kamrarna. Utskottet har bl.a. motiverat sin ståndpunkt med
            den ringa erfarenhet av systemet som hittills vunnits. I en skrivelse
            till finansministern den 1 februari 1966 har emellertid TCO redovisat
            en enkät, som gjorts bland tjänsteklubbarna vid ett större antal
            företag. Härav framgick klart att den från avdragssynpunkt ofördelaktiga
            typen av resor utgör det övervägande fler- talet. I enkäten frågades
            bl.a. vilken typ av resor med övernattning som var van- ligast
            inom företagen. Svaren kan sammanfattas sålunda:
          </p>
          <pb facs="riksdagen-motions-pdf/data/1967/mot_1967__fk__61/mot_1967__fk__61-002.pdf"/>
          <p>
            4 Motioner i Första kammaren, nr 61 år 1967
          </p>
          <p>
            Antal företag med huvudsakligen
          </p>
          <p>
            dag-natt-dagresor 84 natt-dag-nattresor 9 annan typ av resor
            43 Totalt 136
          </p>
          <p>
            Antalet tjänstemän vid företag med typ dag-natt-dagresor utgjorde
            i förhållande till totala antalet tjänstemän vid 136 företag icke
            mindre än 69 procent. Vid första kammarens debatt den 30 november
            1966 förklarade sig utskottets talesman visserligen icke betvivla
            riktigheten av denna statistik men anförde samti- digt att ”det
            inte är vanligt att vi här fattar beslut som grundar sig på uppgifter
            lämnade av en enskild organisation”. Då även utskottet i tidigare
            avstyrkanden — liksom finansministern i ett interpellationssvar
            — anfört den bristande erfarenheten som ett skäl för att icke
            vidta någon ändring av bestämmelserna, synes det naturligt — ej
            minst efter TCO:s undersökning — att statsmakten själv verkställer
            den utred- ning, som kan grunda ett klarare ställningstagande
            till frågan. Härför talar också att redan lönebeskattningsutredningen
            i sitt betänkande som i huvudsak låg till grund för 1963 års regeringsproposition
            i frågan föreslagit, att vid resa som varat flera dagar än nätter,
            borde schablonavdrag utgå även för den överskjutande dagen. Remissmyndigheterna
            gjorde inga invändningar mot förslaget. Med hänvisning till det
            anförda hemställes, att riksdagen måtte i skrivelse till Kungl.
            Maj:t hemställa om utredning och förslag till sådan ändring av
            gällande anvisningar till kommunalskattelagen att avdrag för extra
            levnadsomkostnader i samband med korttidsförrättning, som varat
            mer än en dag, med- gives för den faktiska tid förrättningen varat
            och inte efter antalet övernattningar.
          </p>
          <p>
            Stockholm den 17 januari 1967
          </p>
          <p>
            Birger Lundström (fp)
          </p>
        </div>
      </div>
    </body>
  </text>
</TEI>
