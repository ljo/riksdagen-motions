<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__94/mot_1967__fk__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 94 år 1967 11
          </p>
          <p>
            Nr 94.
          </p>
          <p>
            Av herr Ottosson, m.fl., om höjning av anslaget till Främjande
            av ut- rikeshandeln m.m.
          </p>
          <p>
            (Lika lydande med motion nr 125 i Andra kammaren)
          </p>
          <p>
            Av såväl samhällsekonomiska som företagsekonomiska skäl ställs
            starka krav på en snabb ökning av den svenska exporten under de
            närmaste åren. Den bristande jämvikten i vår bytesbalans måste
            i första hand återställas genom en snabb export- expansion. Vår
            traditionellt liberala handelspolitik har medfört en allt starkare
            konkurrens från utlandet på den svenska marknaden och har tvingat
            företagen till koncentration av produktionen, specialisering av
            produktionsprogrammen och andra strävanden att nå de långa seriernas
            ekonomi. Ett stigande antal företag inom alla branscher har som
            en följd härav måst söka avsättning utanför hemmamarknaden, i
            första hand i de högindustrialiserade länderna inom och utom Europa.
            Konkurrensen på dessa marknader är utomordentligt hård. Förutom
            att kunna er- bjuda produkter till konkurrenskraftiga priser och
            kvaliteter står företagen inför uppgiften att göra sina produkter
            kända på olika marknader. Därvid spelar på olika utlandsmarknader
            kunskapen om Sverige, dess industriella utvecklingsnivå, tekniska
            standard och omfattningen av dess utrikeshandel en betydelsefull
            roll. Den informationsverksamhet om Sverige utomlands som sedan
            1962 bedrivs med statliga medel genom upplysningsberedningen-kollegiet
            för Sverige-information i utlandet har visat sig utgöra ett betydelsefullt
            stöd för de svenska företagens för- säljningsansträngningar på
            utlandsmarknaderna. Av särskild betydelse har härvid varit att
            den statliga informationsverksamheten kunnat stimulera till och
            bilda en ram för samverkan mellan svenska företag på exportmarknaderna.
            Ett ökat intresse härför har kunnat förmärkas hos företagen. Den
            hårda konkurrensen tvingar till intensivare marknadsföring med
            användandet av dyrbara metoder och media. Resur- ser härför kan
            i många fall endast skapas genom samverkan mellan flera företag.
            De statliga medel som ställs till förfogande för kollegiet för
            Sverige-information i utlandet kan här spela en betydelsefull
            roll för att stimulera och stärka företagens exportinsatser. Mot
            bakgrunden av dessa förhållanden har Sveriges allmänna exportförening
            i skrivelse den 18 november 1966 till kollegiet för Sverige-information
            i utlandet lagt fram detaljerade förslag till intensifierad exportfrämjande
            aktivitet på de marknader som framför allt är av betydelse för
            den svenska utrikeshandeln under de närmaste åren, d.v.s. EFTA
            och EEC-länderna, Amerikas förenta stater, Canada, Australien
          </p>
          <pb facs="riksdagen-motions-pdf/data/1967/mot_1967__fk__94/mot_1967__fk__94-002.pdf"/>
          <p>
            12 Motioner i Första kammaren, nr 94 år 1967
          </p>
          <p>
            och Japan. Exportföreningen förordar inte minst med hänsyn till
            de begränsade finansiella och personella resurserna en stark koncentration
            i insatsen och en effekti- visering av densamma genom en rullande
            treårsplanering av den exportfrämjande aktiviteten. Detta senare
            säges inte minst vara av betydelse med hänsyn till vikten av noggranna
            förberedelser och effektiv uppföljning av genomförda åtgärder.
            För att genomföra det program som föreslagits av Exportföreningen
            skulle fordras att kraf- tigt ökade medel ställes till förfogande
            under anslaget under tionde huvudtiteln — Främjande av utrikeshandeln,
            kommersiell information. I statsverkspropositionen föreslås emellertid
            att anslaget utgår med oförändrat belopp d.v.s. 3,9 milj. kronor.
            I departementschefens yttrande framhålles att ”— — — detta torde
            på grund av det höjda kostnadsläget medföra att en inskränkning
            av verk- samheten inte kan undvikas”. Detta betyder alltså att
            i ett läge då samhällsekono- mien fordrar en kraftig ökning av
            Sveriges export staten samtidigt minskar sina insat- ser att främja
            exporten. Detta är inte minst allvarligt med hänsyn till att ifråga-
            varande anslag under de senaste två budgetåren i stort sett stått
            stilla. Vidare fram- går av departementschefens yttrande att betydande
            delar av anslaget för kommersiell information kommer att absorberas
            av genomförandet av det svenska deltagandet i världsutställningen
            i Montreal, som endast i begränsad omfattning kan sägas vara av
            betydelse ur exportfrämjande synpunkt. Denna utveckling mot minskade
            resurser för exportfrämjande aktivitet i ett läge då ökade exportinsatser
            är av största betydelse för landets ekonomi står i bjärt kontrast
            mot den attityd som andra med Sverige jämförbara länder intar
            i dessa sammanhang. Exportföretagen i exempelvis våra nordiska
            grannländer, Holland, Belgien, Storbritannien och Förbundsrepubliken
            Tyskland får ett kraftfullt stöd ge- nom statliga anslag för sina
            försäljningsansträngningar i utlandet. Det räcker med att i detta
            sammanhang påminna om den pågående Finn Finland-kampanjen som
            givit ett betydelsefullt stöd åt de finska exportansträngningarna
            i Sverige. Mot bakgrund av ovanstående vill vi föreslå att anslaget
            till kommersiell informa- tion ökas med 0,8 milj. kronor för att
            åtminstone vidmakthålla informationsaktivite- ten vid den nivå
            som kunnat hållas under de senaste tre åren, i enlighet med kolle-
            giets för Sverige-information i utlandet anslagsäskande. Samtidigt
            bör kollegiet för Sverige-information i utlandet ges i uppdrag
            att under 1967 utarbeta och framlägga en treårsplan för den exportfrämjande
            verksamheten. Därvid bör särskilt uppmärk- sammas möjligheterna
            att genom bidrag från anslaget till kommersiell information stödja
            och uppmuntra de ansträngningar som f.n. görs av svenska företag
            att genom samverkan effektivisera och stärka sina exportansträngningar.
            Med hänvisning till den anförda hemställes, I. att riksdagen måtte
            under tionde huvudtiteln till Främjande av utrikeshandeln m.m.
            för budgetåret 1967/68 anvisa ett reserva- tionsanslag av 6 972
            000 kr., innebärande en höjning jämfört med departementschefens
            förslag med 0,8 milj. kr.;
          </p>
          <pb facs="riksdagen-motions-pdf/data/1967/mot_1967__fk__94/mot_1967__fk__94-003.pdf"/>
          <p>
            Motioner i Första kammaren, nr 94—96 år 1967 13
          </p>
          <p>
            II. att riksdagen måtte i skrivelse hemställa att Kungl. Maj:t
            ger kollegiet för Sverige-information i utlandet i uppdrag att
            ut- arbeta en treårsplan för den exportfrämjande verksamheten.
          </p>
          <p>
            Stockholm den 19 januari 1967
          </p>
          <p>
            Holge Ottosson (h) Joh. A. Olsson (cp) Stig Stefanson (fp) T.
            V. Mattsson (cp) Gösta Jacobsson (h)
          </p>
          <p>
            Nr 95
          </p>
          <p>
            Av herr Blomquist, om rätt till avdrag vid inkomstbeskattningen
            för gåvor till u-hjälp.
          </p>
          <p>
            (Lika lydande med motion nr 136 i Andra kammaren)
          </p>
          <p>
            Stockholm den 19 januari 1967
          </p>
          <p>
            Per Blomquist (h)
          </p>
          <p>
            Nr 96
          </p>
          <p>
            Av herr Dahlén mifl., om befrielse jämväl från arvsskatt för
            stiftelser och sammanslutningar som är befriade från gåvoskatt.
          </p>
          <p>
            (Lika lydande med motion nr 131 i Andra kammaren)
          </p>
          <p>
            Stockholm den 19 januari 1967
          </p>
          <p>
            Olle Dahlén (fp) Thorbjörn Fälldin (cp) Holge Ottosson (h) Arvid
            Hellebladh (s)
          </p>
        </div>
      </div>
    </body>
  </text>
</TEI>
