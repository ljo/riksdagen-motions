<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__21/mot_1968__ak__21-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 21 år 1968
          </p>
          <p>
            Nr 21
          </p>
          <p>
            Av herr Thylén, angående. vissa sparstimulerande åtgärder inom
            beskattningen.
          </p>
          <p>
            (Lika lydande med motion nr 14 i Första kammaren)
          </p>
          <p>
            Kommunalskattelagen innehåller bestämmelser om avdrag, som tillkom-
            mit i avsikt att främja det frivilliga sparandet. Sålunda är egnahemsägare
            som är mantalsskriven å sin fastighet berätti- gad till ett extra
            avdrag på 200 kr. från inkomst av fastigheten. Från inkomst av
            kapital äger fysisk person åtnjuta ett extra avdrag med 400 kr.
            För makar gemensamt är beloppet 800 kr. För premier och avgifter
            avseende vissa frivilliga försäkringar medges avdrag med högst
            250 för ensamstående och 500 kr. för äkta makar. De av riksdagen
            antagna reglerna för aktievinstbeskattning innehåller bestämmelse
            om ett särskilt avdrag å högst 500 kr. vid försäljning av aktier
            som innehafts mer än 5 år. Genom den fortgående penningvärdeförsämringen
            har betydelsen av dessa avdrag starkt minskat för den skattskyldige.
            Därmed har också deras effekt när det gäller att stimulera det
            enskilda sparandet starkt avtagit. Bristen på kapital, som i så
            hög grad kännetecknar dagens samhälle, gör det angeläget att de
            sparstimulerande åtgärdernas effekt inte minskar utan i stället
            ökar. Av denna anledning bör de ovannämnda avdragsreglerna i kommunalskattelagen
            bli föremål för en översyn i syfte att avpassa dem till den penningvärdeförändring
            som ägt rum sedan de nuvarande avdrags- beloppens storlek fastställdes.
            Beträffande det särskilda avdraget vid aktie- försäljning bör
            detta utformas på ett sådant sätt, att två makar medges högre
            avdragsbelopp än ensamstående. Med hänvisning till vad som ovan
            anförts hemställes, att riksdagen i skrivelse till Kungl. Maj:t
            måtte anhålla om skyndsam översyn och förslag till ändring av
            kommu- nalskattelagens 22 $ 3 mom., 46 $ 2 mom. 3 samt 35 $ 2
            mom. punkt C.
          </p>
          <p>
            Stockholm den 12 januari 1968
          </p>
          <p>
            Bengt-Olof Thylén (h)
          </p>
        </div>
      </div>
    </body>
  </text>
</TEI>
