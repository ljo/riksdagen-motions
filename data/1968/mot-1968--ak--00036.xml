<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__36/mot_1968__ak__36-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 36 år 1968 3
          </p>
          <p>
            Nr 36
          </p>
          <p>
            Av herrar Fridolfsson i Stockholm och Söderström, om upphävande
            av affärstidslagen.
          </p>
          <p>
            (Lika lydande med motion nr 25 i Första kammaren)
          </p>
          <p>
            Vid remissbehandlingen av affärstidsutredningens förslag till
            affärstidslag anför- des starka skäl för införande av ett fritt
            system avseende affärstider. Riksdagen be- slöt emellertid 1966
            att anta en provisorisk affärstidslag. Denna lag trädde i kraft
            den 1 januari 1967. Under den tid lagen nu tillämpats har ytterligare
            skäl fram- kommit som talar för avskaffande av affärstidsregleringen.
            Affärstidslagen ger kommun möjlighet att med hänsyn till allmänhetens
            intresse medge affärstid utöver den vanliga. Denna tillståndsgivning
            har tillämpats skiljak- tigt i olika kommuner i en utsträckning
            som ej förväntades och ej ansågs önskvärd vid den nu gällande
            lagens tillkomst. Denna olikformiga tillämpning har medfört avsevärda
            olägenheter för affärsidkare och konsumenter i kommun där affärstid
            utöver den vanliga ej medgivits, men där grannkommun medgivit
            sådan tid åt i denna kommun belägna affärsställen. I vissa kommuner
            har köpmän i en bransch, t. ex. bilbranschen, beviljats visst
            öppethållande medan köpmän i en annan bransch, t. ex. möbelbranschen,
            förvägrats detta. Det kan ifrågasättas om dylika förhållan- den
            är förenliga med de av riksdagen antagna principerna om fri konkurrens.
            Det skäl som ansågs väga tyngst mot fria affärstider vid avgörandet
            om fortsatt affärstidsreglering bestod av farhågor för att avsevärda
            olägenheter kunde uppstå för de affärsanställda om regleringen
            avskaffades. Det är nu möjligt att konstatera att inga väsentliga
            olägenheter har uppstått för de affärsanställda på grund av den
            genomförda uppmjukningen av regleringen. Därmed har det mest betydande
            mo- tivet för bibehållande av affärstidsregleringen bortfallit.
            Ett annat skäl som vid tiden för lagens antagande ansågs tala
            emot fria affärs- tider var att ett sådant system eventuellt skulle
            kunna föra med sig högre varupri- ser. Även på denna punkt har
            det visat sig att farhågorna var obefogade. Det bör även framhållas
            att de skäl som vid lagens antagande framfördes mot denna fortfarande
            är giltiga. Genom att företagarna inte kan variera affärstiden
            fritt med hänsyn till företagsekonomiska överväganden kan i och
            för sig livskraftiga företag hindras från att expandera i den
            takt och utsträckning som annars vore möjlig. Företag med sämre
            förutsättningar har däremot ett konstlat skydd i regle- ringen.
            Genom att avskaffa affärstidslagen kan konsumenternas önskemål
            i fråga om öppethållande bättre tillgodoses. De s. k. närhetsbutikernas
            klart uttalade behov av
          </p>
          <pb facs="riksdagen-motions-pdf/data/1968/mot_1968__ak__36/mot_1968__ak__36-002.pdf"/>
          <p>
            4 Motioner i Andra kammaren, nr 36 år 1968
          </p>
          <p>
            att anpassa sig efter konsumenternas önskemål kan också tillfredsställas.
            I detta sammanhang bör erinras om närhetsbutikernas betydelsefulla
            funktion, då det gäl- ler att underlätta för åldringar och handikappade
            att själva ombesörja sina inköp. Affärstidslagen utgör en konkurrens-
            och utvecklingshämmande faktor till stor nackdel för såväl konsumenter
            som affärsidkare och bör således avskaffas. Med stöd av det ovan
            anförda hemställes, att riksdagen måtte besluta att affärstidslagen,
            SFS 1966 nr 668, upphävs fr. o. m. den 1 juli 1968.
          </p>
          <p>
            Stockholm den 12 januari 1968
          </p>
          <p>
            Filip W. Fridolfsson (h) Kurt Söderström (h) i Stockholm
          </p>
        </div>
      </div>
    </body>
  </text>
</TEI>
