<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__98/mot_1968__ak__98-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 98 år 1968 11
          </p>
          <p>
            Nr 98 Av herr Rimås, om utredning angående Stegeborgs slottsruin.
          </p>
          <p>
            På en naturskönt belägen holme i Slätbaken i Östergötland ligger
            ruinen av ett av Sveriges främsta historiska byggnadsminnesmärken,
            Stegeborgs slott. Uppfört på holmen i slutet av 1300-talet har
            detta slott spelat en mycket betydande roll i vårt lands historia.
            Det har tillhört unionsdrott- ningen Margareta, intagits av Engelbrekt,
            innehafts av Karl Knutsson Bonde och Sturarna och ånyo intagits
            under befrielsekriget 1521. Konung Gustav I vistades sedan ibland
            på Stegeborg, där Johan III föddes 1537. I striderna mot Erik
            XIV och Sigismund förekommer Stegeborg återigen i samband med
            avgörande händelser i vårt lands historia. Under 1600-talet upplever
            slottet en fredlig glansperiod under pfalzgreven Johan Casimir,
            hertig av Stegeborg och fader till konung Karl X Gustav och dennes
            broder hertig Adolf Johan. Sedan slottet efter den sistnämndes
            död reducerats till kronan, inledes en förfallsperiod och under
            1700-talet raseras stora delar av slottet för att lämna byggnadsmaterial
            till bl. a. Stockholms slott. år 1901 anslår riks- dagen medel
            för att skydda ruinerna, vilket arbete utföres följande år. Det
            runda, 14—17 meter höga tornet uppgives vara det enda bland våra
            äldsta av murverk uppförda fästen, som ännu kvarstår. I övrigt
            återstår murar, som delvis är sex meter höga. Över slottsholmen
            leder en särskilt sommartid betydande landsvägstrafik från Vikbolandet
            medelst färja och över en bro mot södra ostkusten, och genom Slätbaken
            går båttrafiken på Göta kanal. Stegeborgs slottsruin är nu dåligt
            underhållen och i stort behov av en tidsenlig restaurering. Man
            kan ej begära, att den private ägaren av holmen skall svara för
            ruinens underhåll. Den lämpligaste lösningen synes därför vara,
            att statsverket såsom skett med andra nationella minnesmärken
            för- värvar slottsruinen med tillhörande holme samt uppdrager
            åt riksantikva- rieämbetet att vårda detta i vårt lands historia
            så berömda byggnadsmin- nesmärke.
          </p>
          <p>
            Under åberopande av vad här ovan anförts hemställes,
          </p>
          <p>
            att riksdagen måtte besluta att hos Kungl. Maj:t begära en snar
            utredning rörande möjligheten att åt statsverket för- värva Stegeborgs
            slottsruin med tillhörande holme i Slät- baken.
          </p>
          <p>
            Stockholm den 18 januari 1968 Sigvard Rimås (fp)
          </p>
        </div>
      </div>
    </body>
  </text>
</TEI>
