<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__135/mot_1968__ak__135-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 135 år 1968 3
          </p>
          <p>
            Nr 135
          </p>
          <p>
            Av herr Ekström i Iggesund m.fl., angående motionsrätten i lands-
            ting.
          </p>
          <p>
            (Lika lydande med motion nr 156 i Första kammaren)
          </p>
          <p>
            Motionsrätt för varje ledamot av landstinget stadgades redan
            i förordningen den 21 mars 1862 om landsting. Enligt $ 31 i förordningen
            skulle nytt förslag vara skriftligen uppsatt och senast 14 dagar
            före landstingets början avlämnat till sekreteraren. Därefter
            har vid flera tillfällen bestämmelserna rörande landstingsärendenas
            anhängiggörande varit föremål för ändringar. Vi anser det icke
            erforderligt att i detta sammanhang närmare redogöra härför utan
            begränsar oss till att anföra, att för närvarande gäller att ledamot
            som vill väcka en motion till landstinget har att göra detta senast
            två månader före landstingsmötets början. När synnerliga skäl
            föreligger, kan landstinget upptaga till behandling motion som
            väckts senare än vad som ovan anförts. Landstingens organisation
            och arbetsformer har senast varit föremål för utred- ning av den
            kommitté vilken enligt Kungl. Maj:ts bemyndigande tillkallades
            den 2 mars 1962 och vilken den 22 november 1963 avgav sitt betänkande
            (SOU 1963: 64). I betänkandet fann utredningen värdet av nuvarande
            tidsgränser för väckande av förslag tveksamt för framtiden. Avgörande
            för förslagets behandling vid lands- tingsmöte måste i princip
            vara att det angetts i kungörelsen om mötet. Hålls bara ett sammanträde
            om året syntes det emellertid utredningen lämpligt att förslag
            till detta möte fortfarande skulle avlämnas senast den 15 augusti.
            I remissyttrandena uttalades olika meningar om landstingsutredningens
            förslag. Sålunda ansåg Västernorrlands läns landsting och Svenska
            stadsförbundet att be- hov av reglering av motionstiden inte längre
            föreligger. Föreskrifter härom borde enligt landstinget tas in
            i arbetsordningen och enligt förbundet utfärdas av för- valtningsutskottet.
            Svenska landstingsförbundet ifrågasatte om föreskrifterna be-
            hövs på längre sikt men tillstyrkte, att föreskrifter i dåvarande
            läge skulle ges i landstingslagen. Till detta bör dock fogas att
            flera länsstyrelser och huvudparten av landstingen var av den
            meningen att bestämmelser skulle finnas i lagen och att det var
            erfor- derligt med längre tid för beredning av förslag än vad
            som då gällde. Med hänsyn till vad som anförts i remissyttrandena
            föreslog departementschefen
          </p>
          <pb facs="riksdagen-motions-pdf/data/1968/mot_1968__ak__135/mot_1968__ak__135-002.pdf"/>
          <p>
            4 Motioner i Andra kammaren, nr 135 år 1968
          </p>
          <p>
            i proposition nr 61/1965 att enskilda motioner skulle inges två
            månader före landstingsmötets början för att kunna tas upp vid
            mötet. Detta innebar sålunda en ändring av tiden, eftersom vid
            den tidpunkten gällde att den allmänna motionstiden utgick den
            15 augusti. Konstitutionsutskottet godtog departementschefens
            förslag men föreslog en formell omredigering. Kamrarna följde
            utskottets hemställan. Härefter har frågan aktualiserats i motioner
            vid 1966 års riksdag. På förslag av konstitutionsutskottet föranledde
            motionerna icke någon riksdagens åtgärd. Ut- skottet motiverade
            sitt ställningstagande bl. a. med det ovan refererade remissytt-
            randet från Svenska landstingsförbundet, vilket ansett att i det
            dåvarande läget skäl förelåg att landstingslagen innehöll föreskrifter
            angående motionstiden &gt;innan erfarenhet vunnits av de nya bestämmelsernas
            tillämpning i praktiken». Numera torde dylik erfarenhet föreligga.
            För det första har landstingsutred- ningens uttalade förmodan
            besannats, nämligen att landstingen kommer att hålla flera sammanträden
            under året än tidigare, sedan benämningarna lagtima och ur- tima
            landsting borttagits. Vidare torde det framstå som uppenbart att
            det utan olägenhet kan överlåtas åt varje landsting, att i den
            arbetsordning som man enligt 38 $ landstingslagen är skyldig upprätta
            inta bestämmelser rörande motionstid, som med hänsynstagande till
            vederbörande landstings arbetsformer bäst passar detsamma. Under
            åberopande av det ovan anförda hemställes, att riksdagen i skrivelse
            till Kungl. Maj:t måtte hemställa om en prövning av frågan om
            borttagande ur landstingslagen av nu- varande bestämmelser om
            tid för ingivande av motion till lands- tingsmöte.
          </p>
          <p>
            Stockholm den 19 januari 1968
          </p>
          <p>
            Sven Ekström (s) Einar Asp (s) Sven Hammarberg (s)
          </p>
          <p>
            i Iggesund
          </p>
        </div>
      </div>
    </body>
  </text>
</TEI>
