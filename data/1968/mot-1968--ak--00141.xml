<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__141/mot_1968__ak__141-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 141 år 1968 11
          </p>
          <p>
            Nr 141
          </p>
          <p>
            Av herrar Sjöholm och Rubin, om förbud för riksdagsledamot att
            tala från manuskript.
          </p>
          <p>
            Riksdagsdebatterna har ofta — och icke helt utan skäl — utsatts
            för kritik. En av de bärande punkterna i denna utgöres av iakttagelsen
            att meningsutbytet saknar omedelbarhet och engagemang. Debatten
            flyter fram via på förhand nedskrivna syn- punkter som framsäges
            utan hänsyn till tidigare debattinlägg. Det händer icke sällan
            att exempelvis den tionde talaren i en större debatt inleder sitt
            anförande med en ut- förlig redogörelse över det ämne som behandlas
            — sålunda i sublimt förakt för vad de föregående nio debattörerna
            anfört. Att riksdagsdebatterna i alltför ringa grad äger allmänhetens
            öra framgår av de glest besatta åhörarläktarna. Genom de i förhand
            färdigställda manuskripten blir an- förandena alltför långa och
            därmed tröttande. Det skulle kort uttryckt vara en fördel om det
            som säges från riksdagens talarstol kom från hjärtat i stället
            för från papperet. Det som exentuellt förlorades av form- fulländning
            skulle komma att ersättas av spontanitet. Debatterna skulle genom
            kor- tare replikskiften föras snabbt framåt. Besluten skulle helt
            visst icke bli lidande av en sådan ändrad ordning. Vad som åsyftas
            är ett avskaffande av manuskript i riks- dagsdebatterna. I England
            är detta förhållandet, och debatterna i parlamentet ut- märks
            också som bekant av en livfullhet och omedelbarhet som till övervägande
            del måste anses vara av positiv art. Enligt uppgift lär en liknande
            ordning övervägas i Västtyskland. Författningsutredningens förslag
            innesluter en enkammarriksdag bestående av 350 ledamöter. Även
            om man i det längsta må ha rätt att hysa förhoppningen att detta
            antal kan decimeras med åtminstone 50 men helst 100 synes det
            vara klokt att redan nu överväga de åtgärder som måste vidtagas
            för att kunna på rimligt sätt hantera den debattordning som en
            dylik mastodontförsamling ställer anspråk på. Här måste uppenbarligen
            debatterna hållas inom relativt snäva gränser tidsmässigt. Avsaknaden
            av manuskript kan vara ett medel att åvägabringa detta. Enligt
            vår mening bör en arbetsordning där manuskript principiellt icke
            skulle få medföras i talarstolen prövas inför övergången till
            enkammarriksdag. Givetvis skulle vissa stödpunkter för minnet
            i form av s. k. stolpar vara tillåtna. Med åberopande av vad ovan
            anförts får vi hemställa, att riksdagen måste besluta att försöksvis
            under höstsessionen 1968 stadga förbud för riksdagsledamot att
            tala från manuskript.
          </p>
          <p>
            Stockholm den 19 januari 1968
          </p>
          <p>
            Sten Sjöholm (fp) Bertil Rubin (mbs)
          </p>
        </div>
      </div>
    </body>
  </text>
</TEI>
