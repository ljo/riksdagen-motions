<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__330/mot_1968__ak__330-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 330 år 1968
          </p>
          <p>
            Nr 330
          </p>
          <p>
            Av fru Sundberg m. fl., angående beskattningen av inkomst från
            grus-, torv- eller lertäkt.
          </p>
          <p>
            (Lika lydande med motion nr 258 i Första kammaren)
          </p>
          <p>
            1964 års naturvårdslag innehåller bestämmelser om skyldighet
            för mark- ägare, liksom för annan vilken utnyttjar mark för exploatering
            av grus, torv, lera eller därmed jämförbart material, att efter
            avslutad täkt åter- ställa marken på ett ur naturvårdssynpunkt
            tillfredsställande sätt. Motiven till bestämmelsen är givetvis
            att man vill undvika att täkter av skilda slag lämnar sår i naturen
            och därmed förstör skönhetsbilden för ett stort om- råde. Kostnaderna
            för dessa återställningsåtgärder belastas exploatören, och garanti
            för dess genomförande är ofta en förutsättning för att han skall
            få tillstånd att utnyttja fyndigheten. Det är knappast möjligt
            att under på- gående täkt vidtaga återställningsåtgärder så att
            dessa kan avdragas vid den årliga inkomstdeklarationen. Det blir
            i stället en kostnad som i sin helhet kommer att belasta exploatören
            då verksamheten är avslutad. Ur skattetek- nisk synpunkt men också
            för att säkerställa att kapitalet finns tillgängligt då täkten
            är avslutad, anser vi det önskvärt att exploatören erhåller rätt
            att under den tid verksamheten pågår avsätta viss del av inkomsten
            till en fond för täckande av återställningskostnaderna. I den
            mån fonden sedan använ- des för återställande av marken bör medlen
            vara befriade från beskattning. Eventuellt kvarstående kapital
            efter åtgärdens genomförande beskattas som ackumulerad inkomst.
            Med stöd av vad ovan anförts hemställes, att riksdagen i skrivelse
            till Kungl. Maj:t måtte anhålla om förslag på sådan ändring i
            kommunalskattelagen att markägare eller annan vilken har inkomster
            på grund av grus-, torv- eller lertäkt får avsätta en viss del
            till s. k. åter- ställningskonto utformat i enlighet med de principer
            som framförts i motionen.
          </p>
          <p>
            Stockholm den 24 januari 1968 Ingrid Sundberg (h) Per Petersson
            (h) Tage Adolfsson (h)
          </p>
          <p>
            Tore Nilsson (h) Eric Krönmark (h)
          </p>
        </div>
      </div>
    </body>
  </text>
</TEI>
