<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__385/mot_1968__ak__385-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 385 år 1968
          </p>
          <p>
            Nr 385
          </p>
          <p>
            Av herr Werner m. fl., om offentliggörande av handlingarna rö-
            rande utlämningen av de baltiska flyktingarna år 1946.
          </p>
          <p>
            (Lika lydande med motion nr 208 i Första kammaren)
          </p>
          <p>
            Frågan om den svenska regeringens utlämnande av de baltiska flyk-
            tingarna år 1946 har på nytt aktualiserats. Anledningen härtill
            är bl. a. att man har kunnat förmärka en liberalisering vid tillämpningen
            av asyl- rätten. Som exempel härpå kan anföras de amerikanska
            medborgare som den senaste tiden fått asyl i Sverige efter att
            ha lämnat USA:s försvars- makt. Därtill kommer att en baltisk
            sammanslutning i Sverige utgivit en bok som söker återge händelserna
            kring vår dåvarande regerings vägran att ge de ifrågavarande balterna
            asylrätt i Sverige. På en fråga har stats- ministern under hänvisning
            till att handlingarna i ärendet belagts med sekretess under 50
            år inte funnit anledning lämna någon redogörelse för omständigheterna
            kring händelseförloppet, ej heller att utge någon ”vit bok”. Sekretessbestämmelser
            har givetvis sitt uppenbara berättigande i vissa krislägen, bl.
            a. av säkerhetsskäl. När krisen är övervunnen bör man dock kunna
            lätta på hemlighetens slöja. Att sekretessbelägga det nu anförda
            ärendet ända fram till 1995 synes från många synpunkter oklokt:
            dels må det politiska läget till den del sakfrågan hänför sig
            kunna anses pacificerat, dels måste det från vårt folks synpunkt
            anses värdefullt att äntligen få en öppen och objektiv belysning
            av betingelserna kring händelserna 1946. Den kritik mot handläggningen
            som nu är föremål för olika bedömanden kan därvid antingen bestyrkas
            eller bringas ur världen. Det synes oss av stort värde att sekretessen
            av handlingarna kring de baltiska flyktingarnas utlämnande 1946
            nu efter 22 år kunde bringas att upphöra. Med hänvisning till
            vad i motionen anförts hemställes, att riksdagen i skrivelse till
            Kungl. Maj:t måtte hem- ställa att sekretessen av handlingarna
            kring de baltiska flyktingarnas utlämnande år 1946 omedelbart
            bringas att upphöra.
          </p>
          <p>
            Stockholm i januari 1968 Mårten Werner (h)
          </p>
          <p>
            Bengt Börjesson (cp) Bertil Rubin (mbs) James I. A. Dickson (h)&gt;
            i Falköping
          </p>
          <p>
            Ove Nordstrandh (h) Folke Björkman (h) Bengt Bengtson (h)
          </p>
          <p>
            1 Solna
          </p>
        </div>
      </div>
    </body>
  </text>
</TEI>
