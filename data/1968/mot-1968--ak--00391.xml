<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__391/mot_1968__ak__391-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 391 år 1968
          </p>
          <p>
            Nr 391
          </p>
          <p>
            Av fru Eriksson i Stockholm och fru Thunvall, om viss utbildning
            av läkarterapeuter.
          </p>
          <p>
            (Lika lydande med motion nr 313 i Första kammaren)
          </p>
          <p>
            Sjukvårdens andel av bruttonationalprodukten under de senaste
            15 åren har så gott som fördubblats och uppgår numera till ca
            5 76, samtidigt som läkarkåren ökat med icke mindre än 63 9. Intet
            tyder på att utveck- lingen kommer att hejdas. Man frågar sig
            då, om vi i framtiden verkligen har råd att på alla läkarbefattningar
            ha personer med full grundutbild- ning, som tar minst 8 år, till
            största delen på det allmännas bekostnad. Trots rationaliseringar
            och nedskärningar har det nyligen framlagda förslaget till ny
            grundutbildning för läkare praktiskt taget beräknat samma tid
            för studierna, beroende på det ständigt ökande kunskapsstoffet.
            Ett rationellt grepp vore därför att differentiera grundutbildningen
            i en rent akademisk linje med samma standard och omfattning som
            hittills och i en övervägande praktiskt inriktad linje med grundskolan
            som bas och med direkt anknytning till den nya sjuksköterskeutbildningen.
            Den först nämn- da linjen skulle vara förlagd till universiteten
            och avse utbildning av allmänläkare och specialister. Den praktiska
            linjen däremot skulle för- läggas till centrallasarett och liknande
            större sjukhus, där tillgång på lärare finns. Utbildningstiden
            borde kunna begränsas till ca 3 år, varav 2 år skulle ägnas rent
            medicinska ämnen och det tredje året förslagsvis ägnas psykologi,
            psykiatri, samhällskunskap, sociologi, arbetsledning etc. Denna
            utbildning skulle avse behandlingsläkare, förslagsvis med yrkesbe-
            teckningen läkarterapeuter. Direkt kommunikation mellan de båda
            linjerna skulle göras möjlig. Den som valt den praktiska vägen
            skulle efter komplettering i teoretiska äm- nen och eventuellt
            språk kunna vinna inträde på den akademiska linjen. Den universitetsstuderande,
            som finner sig bättre passa i praktiskt tera- peutiskt arbee,
            skulle på motsvarande sätt kunna flytta över till läkartera- peutlinjen
            efter viss sjukhustjänstgöring. Inom hälsovården, eftervården
            och kronikervården, social- och åldrings- vården och militärsjukvården
            finns stora arbetsfält som nu sköts av läkare med full utbildning
            men som lika väl eller bättre skulle kunna be- stridas av kvinnor
            och män med en elementär medicinsk kunskap kombine- rad med sociologisk
            och administrativ utbildning. Utbildningslinjen borde, som nämnts,
            stå öppen för sjuksköterskor och
          </p>
          <pb facs="riksdagen-motions-pdf/data/1968/mot_1968__ak__391/mot_1968__ak__391-002.pdf"/>
          <p>
            Motioner i Andra kammaren, nr 391 år 1968 13
          </p>
          <p>
            sjukvårdare med goda betyg och meriterande praktisk tjänstgöring,
            men även för andra med motsvarande förutsättningar. Erfarenheter
            från en kår motsvarande den som här benämnts läkartera- peuter
            finns bland annat att hämta i Sovjet. Den ryska hälso- och sjuk-
            vården bestrids nämligen till stor del av medicinalpersonal med
            4 års ut- bildning efter grundskolan eller 21/2 år efter avslutat
            gymnasium, en utbildningstid som sammanfaller med de svenska sjuksköterskornas.
            De ryska läkarterapeuterna arbetar självständigt inom kollektivjordbruk
            och industrier med särskilda hälsostationer som bas. Första hjälpen
            vid olycksfall, vaccineringar, hälsovårdsundervisning, i glesbygder
            ofta hela läkarvården, utföres av läkarterapeuterna, och de har
            också rätt att skriva ut recept i viss omfattning. De ryska läkarterapeuterna
            kan pröva till läkarhögskolorna för högre läkarexamen. Utan att
            helt kopiera det ryska systemet bör det finnas möjligheter att
            även inom den svenska sjukvården få användning för en mer differentierad
            läkarkår. Totala antalet läkare kan därigenom öka, samtidigt som
            den vetenskapliga längre utbildningen för läkare behålles och
            kompletteras med hjälparskaran av en ny kvalifi- cerad grupp.
            Sjuk- och hälsovården bör på olika sätt fånga upp nya ung- domsgrupper
            från en allt bättre grundskola, fackskola och helt eller delvis
            genomgången gymnasial utbildning. Samtidigt skapas fortbildningsmöjlig-
            heter för sjuksköterskorna, som redan nu i stor utsträckning lämnar
            yrket och därmed ofta sjukvården.
          </p>
          <p>
            Med stöd av vad som ovan anförts hemställes,
          </p>
          <p>
            att riksdagen i skrivelse till Kungl. Maj:t måtte anhålla om
            en utredning av möjligheterna att med bland annat sjuk- sköterskeexamen
            som bas skapa en kortare medicinsk utbild- ning av s. k. läkarterapeuter.
          </p>
          <p>
            Stockbolm den 24 januari 1968
          </p>
          <p>
            Nancy Eriksson (s) Gunbjörg Thunvall (s)
          </p>
        </div>
      </div>
    </body>
  </text>
</TEI>
