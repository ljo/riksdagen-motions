<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__482/mot_1968__ak__482-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 482 år 1968 7
          </p>
          <p>
            Nr 482
          </p>
          <p>
            Av herr .Krönmark, . om överlåtelse av AB Tipstjänst till Sveriges
            riks- idrottsförbund.
          </p>
          <p>
            Om idrottens betydelse för samhället och för de enskilda människorna
            torde det inte råda delade meningar. Alla inser värdet av den
            fostran som den vägen ges ungdomen, och i det alltmera mekaniserade
            samhälle vi lever i blir dess betydelse ur folkhälsosynpunkt än
            viktigare än tidigare. Sett ur detta perspektiv ter det sig otillfredsställande
            att — samtidigt som idrottsrörelsen brottas med besvärliga ekonomiska
            problem — staten indi- rekt skaffar sig stora inkomster genom
            just idrotten. Här åsyftas statsägda AB Tipstjänst, vars senast
            redovisade vinst var ca 92 milj. kr. och dess- utom via vinstbeskattningen
            tillfört statskassan ytterligare ca 34 milj. kr. Utifrån detta
            är statens anslag till idrotten inte att anse som särskilt generöst.
            Det nuvarande samhällsekonomiska läget gör det svårt att för kommande
            budgetår föreslå ökad medelstilldelning till idrotten. På längre
            sikt torde det dock vara ofrånkomligt att ge Riksidrottsförbundet
            ökade resurser. I princip skulle detta kunna ske genom att AB
            Tipstjänst överläts till Riks- idrottsförbundet, som på så sätt
            skulle få både större ansvar och möjlig- heter att främja idrottslig
            verksamhet. Samhället skulle ändå kunna till- godogöra sig betydande
            vinster genom vinstbeskattningen och indirekt genom idrottens
            positiva verkningar i form av bättre hälsotillstånd och mindre
            ungdomsproblem. Med hänvisning till vad ovan anförts hemställes,
            att riksdagen måtte besluta att i skrivelse till Kungl. Maj:t
            hemställa om utredning av möjligheterna att ersätta nuvarande
            stöd till idrotten med att överlåta AB Tipstjänst till Riksidrottsförbundet.
          </p>
          <p>
            Stockholm den 25 januari 1968
          </p>
          <p>
            Eric Krönmark (h)
          </p>
        </div>
      </div>
    </body>
  </text>
</TEI>
