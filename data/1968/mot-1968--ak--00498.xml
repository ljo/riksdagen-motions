<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__498/mot_1968__ak__498-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 498 år 1968 15
          </p>
          <p>
            Nr 498
          </p>
          <p>
            Av fru Ekroth och herr Svenning, angående förvaringen av oljecister-
            ner.
          </p>
          <p>
            I förordningen om förvaring av brandfarliga varor finns numera
            intagen en bestämmelse som säger att nya oljecisterner inte får
            läggas direkt i marken. Det är en åtgärd och en bestämmelse som
            är oerhört betydelsefull för skyddandet av vårt grundvatten. Emellertid
            ligger säkert det största hotet mot vår vattenförsörjning i alla
            de gamla oljetankar, som finns liggande direkt i marken utan något
            som helst skydd. Visserligen har skyddsföreskrifter tillkommit
            som säger att kontinuerlig kontroll skall ske inom vissa år och
            inom så kallade skyddsområden (yttre och inre zoner) beroende
            på närhet till grundvattenförekomster, men med tanke på den katastrof
            som kan inträffa om många av dessa oljetanker skulle gå sönder
            på samma gång så vore det, enligt vår mening, nödvändigt att snarast
            införa förbud mot förvaring på detta sätt. När oljeeldningen infördes
            här i landet för cirka 20 år sedan var det vanligt att lägga ned
            cisternerna direkt i marken. Oljeeldningen växte också snabbt
            och många cisterner grävdes ned. Lågt räknat så finns det i dag
            mer än 200 000 äldre olje- cisterner som ligger direkt i marken.
            De har nu legat i marken mellan 15 och 20 år och det betyder att
            alla dessa blir gamla på samma gång och med det hotar faror, som
            om man inte ser upp kan förstöra oersättliga värden. Det är givet
            att en säkrare förvaring av oljecisternerna, genom betongkasuner
            eller annan lämplig förvaring inomhus, kan vålla ägarna ekonomiska
            bekymmer, men det kommer ändock att bli billigare än skadorna
            kan bli om cisternerna får ligga kvar i marken. Sådana skador
            drabbar inte bara ägaren själv utan i sämsta fall hela vår vattenförsörjning.
            I »Vattenvärnets» information i maj 1964 sägs det också: »Främst
            är det hus- ägarnas cisterner som utgör det största hotet mot
            vattenförsörjningen!» Med stöd av vad ovan anförts hemställer
            vi, att riksdagen måtte besluta i skrivelse till Kungl. Maj:t
            anhålla om förslag till sådan ändring i förordningen om brandfarliga
            varor att gamla oljecisterner nedlagda direkt i marken förbjudes
            och att en övergångsperiod av 3 år tillämpas.
          </p>
          <p>
            Stockholm den 24 januari 1968 Iris Ekroth (s) Eric Svenning (s)
          </p>
        </div>
      </div>
    </body>
  </text>
</TEI>
