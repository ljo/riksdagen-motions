<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__504/mot_1968__ak__504-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 504 år 1968 7
          </p>
          <p>
            Nr 504
          </p>
          <p>
            Av herr Rimås m. fl., angående preskriptionstiden för talan om
            äkten- skaplig börd.
          </p>
          <p>
            För talan angående äktenskaplig börd är för barn, som födes under
            äktenskap eller inom viss tid efter äktenskaps upplösning, ej
            någon preskriptionstid föreskri- ven utan barnet kan när som helst
            vinna förklaring, att det icke är barn till den man, med vilken
            modern är eller har varit gift. Däremot är i Sverige i motsats
            till förhållandena i Danmark och Finland mannens möjlighet att
            föra talan om ett barns börd starkt begränsad genom att talan
            i allmänhet måste var väckt inom tre år från barnets födelse.
            Före föräldrabalkens införande 1950 var preskriptions- tiden så
            kort som sex månader från barnets födelse. Har mannen erkänt barnet
            så- som sitt efter dess födelse, kan talan ej äga rum, även om
            det sedan skulle visa sig, att mannen ej är far till barnet. Däremot
            finns ej någon preskriptionstid för talan beträffande barn, som
            förvärvat äktenskaplig börd genom legitimation, d.v.s. genom att
            den angivne fadern gift sig med modern efter barnets födelse.
            Det är uppenbart, att det även långt efter tre år från ett barns
            födelse kan bli klarlagt, att mannen ej är den verklige fadern
            till ett barn samt att hans erkännande av barnet såsom sitt kan
            ha skett i god tro. Det framstår därför i många fall som stötande
            för rättskänslan, att mannen då skall vara berövad möjligheten
            att vid domstol få fastslaget, att han ej är fader till ett barn.
            Särskilt påtagligt är detta, då ett äktenskap upplöses genom skilsmässa
            och mannen ingår nytt äktenskap och får egna barn i detta senare
            äktenskap. Ifall barnet då ej för talan om sin börd mot mannen,
            är denne formellt antecknad som fader till ett barn, som i verkligheten
            har en annan fader. Då mannen avlider, blir det barn, till vilket
            han i verkligheten ej är fader, automatiskt arvinge, och mannens
            egna barn och — ifall äktenskapsför- ord ej finnes — hans senare
            hustru måste finna sig i att avstå en betydande del av hemmet
            och andra tillgångar till en fullständigt utomstående person.
            Även för- säkringar, livräntor och pensioner, som utgår i anledning
            av mannens frånfälle, kan med nuvarande mindre tillfredsställande
            lagstiftning komma att utbetalas till ett barn, vars verklige
            far är i livet. För personer, vilkas släkter redovisas i all-
            mänt tillgängliga genealogiska arbeten som adels- och släktkalendrar,
            är det många gånger obehagligt att offentligen angivas som far
            till barn, som ej är deras eget. För medlemmar av adliga släkter
            kan den genom preskriptionstiden uppkomna omöjligheten att rätta
            till uppenbara oriktigheter i fråga om ett barns börd på ett rättskränkande
            sätt alltjämt inverka på fideikommissarv samt stipendier och under-
            håll från släktfonder. En snar ändring av här ovan berörda ur
            rättssynpunkt mindre tillfredsställande förhållanden synes vara
            påkallad, varvid man även i de fall, där äldre lagstiftning gällt,
            bör ha möjlighet att vinna rättelse, där så ske kan.
          </p>
          <pb facs="riksdagen-motions-pdf/data/1968/mot_1968__ak__504/mot_1968__ak__504-002.pdf"/>
          <p>
            Motioner i Andra kammaren, nr 504 år 1968
          </p>
          <p>
            Under åberopande av vad här ovan anförts föreslås, att riksdagen
            måtte besluta att hos Kungl. Maj:t hemställa om vidtagande snarast
            möjligt av åtgärder för upphävande av gällan- de preskriptionstid
            för mannens talan om barns börd, varvid det även i fall, där äldre
            lagstiftning gällt, bör införas möjlighet att få barns börd klarlagd.
          </p>
          <p>
            Stockholm den 23 januari 1968
          </p>
          <p>
            Sigvard Rimås (fp) . Gunnar Hyltander (fp) Arvid Nilsson (fp)
          </p>
          <p>
            i Lönsboda
          </p>
        </div>
      </div>
    </body>
  </text>
</TEI>
