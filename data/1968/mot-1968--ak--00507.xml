<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__507/mot_1968__ak__507-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 507 år 1968
          </p>
          <p>
            Nr 507
          </p>
          <p>
            Av fröken Anderson i Lerum och herr Blomkvist, angående privata
            sjuk- och vårdhem.
          </p>
          <p>
            (Lika lydande med motion nr 407 i Första kammaren)
          </p>
          <p>
            Frågan om vården av sjuka, åldringar och handikappade är en central
            punkt i samhällets verksamhet. En väsentlig upprustning av vårdresurserna
            pågår också. Utbildning av personal, byggande av ändamålsenliga
            lokaler, bättre resurser för den öppna åldringsvården o.s.v. betyder
            mycket när det gäller våra möjligheter att sörja för de gamla
            och sjuka i vårt samhälle. Höga krav ställs också på både personalens
            utbildning, byggnadernas beskaffen- het och utrustning m. m.,
            krav som bidrager till att skapa goda förutsättningar för de vårdbehövande
            avseende deras trivsel och välbefinnande. Tyvärr är dock tillgången
            på vårdplatser för olika kategorier av vårdsökande ännu otillräcklig
            och väntelistorna långa. I den situationen tvingas ofta socialnämnder
            och andra som handlägger dessa frågor att hänvisa den vårdsökande
            till s. k. privata anstalter. Sådana finns av skilda slag. Många
            är välskötta och fyller väl sin uppgift som ett komplement till
            sam- hällets egna anstalter. De är oftast godkända av socialstyrelsen
            och står under uppsikt av resp. länsläkare. Men det finns också
            andra: små anstalter som är in- hysta i bristfälliga lokaler och
            med otillräcklig och tyvärr ofta också olämplig per- sonal. Även
            dessa står under en viss kontroll av länsläkaren, som kan ingripa
            mot uppenbara missförhållanden. Men det finns också en tredje
            kategori som genom att använda beteckningar som »gästhem» och
            »pensionat för äldre» söker undvika att bli föremål för samhällets
            insyn. Vi anser att en skärpning av kraven på de privata sjukhemmens
            standard är nöd- vändig såväl när det gäller de yttre betingelserna
            i form av utrymmen och utrust- ning som i fråga om personalens
            utbildning och lämplighet. Man måste också få fram någon form
            av kontroll från samhällets sida vid de ovan nämnda »gästhem-
            men» m. fl. Det är även önskvärt att de lokala myndigheterna —
            socialnämnder o. d. — får insyn eller åtminstone som remissorgan
            får yttra sig beträffande lämp- ligheten att starta privata sjukhem
            på resp. platser. Vi hemställer därför, att riksdagen i skrivelse
            till Kungl. Maj:t måtte anhålla om en skyndsam översyn av de bestämmelser
            som gäller beträffande möjligheten att starta och driva privata
            sjuk- och vårdhem.
          </p>
          <p>
            Stockholm den 25 januari 1968 Ruth Anderson (s) Arne Blomkvist
            (s)
          </p>
          <p>
            i Lerum
          </p>
        </div>
      </div>
    </body>
  </text>
</TEI>
