<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__509/mot_1968__ak__509-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 508—3509 år 1968 13
          </p>
          <p>
            Nr 508
          </p>
          <p>
            Av herr Bohman m. fl., om en allmän arbetslöshetsförsäkring,
            m.m. (Lika lydande med motion nr 405 i Första kammaren)
          </p>
          <p>
            Stockholm den 25 januari 1968
          </p>
          <p>
            Gösta Bohman (h) Leif Cassel (h) Rolf Eliasson (h) Carl Eric
            Hedin (h) Astrid Kristensson (h) Tage Magnusson (h) Hans Nordgren
            (h) Bo Turesson (h) Karin Wetterström (h) Nr 509
          </p>
          <p>
            Av fru Eriksson i Stockholm m. fl., angående rätten till bidrag
            för vård av barn.
          </p>
          <p>
            (Lika lydande med motion nr 412 i Första kammaren)
          </p>
          <p>
            Barn som på grund av sjukdom, psykisk efterblivenhet, vanförhet
            eller annat lyte behöver särskild tillsyn och vård för lång tid
            framåt, dvs. minst ett år, har rätt till s. k. vårdbidrag, vilket
            nu utgår med 60 20 av basbeloppet. Beslut om vårdbidrag fattas
            av försäkringskassan men kan överklagas hos riksförsäkrings- verket
            och i sista hand prövas av socialdomstolen. När vårdbidraget först
            kom till, var tillämpningen ytterligt snäv och ojämn i de olika
            kassorna. Nu har en praxis stadgats, men fortfarande lämnas vårdbidraget
            endast till ca 5 400 barn, alltså en begränsad grupp. Enbart utvecklingsstörda
            utanför anstalt är inemot 15 000 under 16 år. Därtill kommer barn
            med kroppsligt handikapp, de psykiskt sjuka och även andra, som
            borde vara vårdberättigade. Exempel finns på att barn, som under
            sin uppväxt är synnerligen vårdkrävande, icke berättigar sina
            föräldrar till någon ersättning för vårdinsatsen. Här skall främst
          </p>
          <pb facs="riksdagen-motions-pdf/data/1968/mot_1968__ak__509/mot_1968__ak__509-002.pdf"/>
          <p>
            14 Motioner i Andra kammaren, nr 509 år 1968
          </p>
          <p>
            nämnas allergisjuka barn, psoriasissjuka och diabetesbarn. Ett
            psoriasisbarn kan allvarligt försämras, då temperaturen växlar
            under en hård vinter. Föräldrarna får följa barnet väl och försöka
            lindra de allvarliga besvären, som också ofta får psy- kiska störningar
            till följd. Bad som behövs kan vara synnerligen svåra att ordna,
            då huden så starkt förändras och skrämmer omgivningen. Allergisjuka
            barn kan behöva forslas skyddade till skolan, när väderleken är
            otjänlig. Ständigt kan för- äldrars bistånd krävas under »långa»&gt;
            uppväxtår. Men riksförsäkringsverket tolkar ändå situationen så,
            att kravet på »särskild tillsyn och vård» icke anses uppfyllt.
            En annan kategori, som vägras vårdbidrag, är de diabetessjuka
            barnen, som vid vuxen ålder kan bli helt arbetsföra och ta fullt
            samhälls- och familjeansvar men som under uppväxtåren har ett
            oroligt sjukdomsförlopp. T. o. m. tvillingpar med diabetes från
            sitt första år har sålunda vägrats vårdbidrag. Vårdaren har haft
            att ge insulin två gånger om dagen, observera insulinkänningar,
            klara lämplig diet och ha ständig kontroll över barnen. Även då
            barnen går i skolan krävs noggrann observans från hemmets sida.
            Skolmaten, insulininjektionerna tidigt på morgnarna vållar problem,
            och vårdaren måste vara beredd att ta emot bar- net, om barnet
            går hem från skolan under dagen eller har motionsövningar. Vissa
            tider blir nästan alla diabetesbarn så trötta på injektionerna,
            att de måste hjälpas över svårigheterna, även sedan de nått mellan-
            och högstadiet. Det är mycket svårt för diabetesbarn att ha både
            far och mor i förvärvsarbete. Mycken fostran och träning av alla
            barn med handikapp kan f.ö. inte lyckas utan stödet hemifrån.
            Ett vårdbidrag skulle vara en stimulans för föräldrarna i deras
            bemödanden att stödja läkares behandling och göra skolans arbete
            lättare. Detta är f. ö just vad lagstiftningen avsett med vårdbidraget.
            När inte vårdbidraget utgår i relaterade och andra fall, måste
            detta följaktligen strida mot lagens me- ning. Med stöd av det
            anförda hemställes, att riksdagen i skrivelse till Kungl. Maj:t
            måtte anhålla om en utredning av förutsättningarna för rätt till
            vårdbidrag med sikte på större användning av bidraget och en rättvisare
            tillämpning beträffande vissa nu utestängda barngrupper.
          </p>
          <p>
            Stockholm den 24 januari 1968
          </p>
          <p>
            Nancy Eriksson (s) Gördis Hörnlund (s) Marta Lindberg (s) i Stockholm
          </p>
          <p>
            Henry Allard (s) Gunbjörg Thunvall (s) Mary Holmqvist (s)
          </p>
        </div>
      </div>
    </body>
  </text>
</TEI>
