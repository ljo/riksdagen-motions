<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__517/mot_1968__ak__517-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 317 år 1968 11
          </p>
          <p>
            Nr 517
          </p>
          <p>
            Av herr Adolfsson m. fl., om skyldighet för kommun att upplåta
            mark för viss bostadsbebyggelse.
          </p>
          <p>
            (Lika lydande med motion nr 422 i Första kammaren)
          </p>
          <p>
            Frågan om den kommunala markpolitiken har stor aktualitet. Överallt
            ställs krav på att kommunerna skall föra en aktiv markpolitik.
            I första hand menar man härmed att kommunerna skall hålla hög
            beredskap när det gäller att stå till tjänst för dem som vill
            verka och bo i kommunen. Främst bör kommunen givetvis tillse att
            detaljplaner finns byggklara.
          </p>
          <p>
            Kommunerna är numera i regel stora markägare. De senaste månadernas
            in- satser från kommunernas sida har ytterligare stärkt deras
            ställning härvidlag. Det är därför synnerligen angeläget att kommunerna
            nu ser till att de skaffar sig en god räntabilitet på det kapital
            man bundit genom markförvärv.
          </p>
          <p>
            Om kommunerna i framtiden skall kunna upprätthålla en god markberedskap
            utan att därför binda onormalt stora kapital i mark, måste givetvis
            en kontinu- erlig försäljning av tomtmark ske. Huvudsyftet med
            markförvärvet måste vara att möjliggöra en riktig planering och
            säkerställa att mark finns tillgänglig för industri- och bostadsändamål.
          </p>
          <p>
            När det gäller mark för industri, hantverk och annan förvärvsverksamhet
            torde någon svårighet sällan föreligga att förvärva mark. Särskilt
            i dessa tider torde de som önskar köpa mark för att skapa sysselsättning
            mottagas med öppna armar i de flesta kommuner. Men när det gäller
            mark för bostadsbebyggelse ligger saken inte lika naturligt till.
            I allt fler kommuner tillämpas nu endast tomträtten då det gäller
            möjligheten att erhålla mark för egna hem.
          </p>
          <p>
            Tomträtten har utan tvekan stora förtjänster, men det är orimligt
            att man av detta skäl skall omöjliggöra tomtförvärv med äganderätt.
            Den trygghetskänsla det ger att bygga på egen mark har ofta varit
            drivfjädern till skapande av ett eget hem. Här har överordnade
            myndigheter ett så stort inflytande att den enskilde ofta kommer
            i kläm, även om han är beredd att uppföra bostadshus med eget
            arbete. Vår uppfattning är därför att den enskildes rätt måste
            hävdas. Enligt 1947 års lag har kommunerna ansvaret för bostadsförsörjningen.
            Detta bör tolkas så att alla som önskar förvärva mark för bostadsändamål
            skall kunna påräkna medverkan från kommunen. Varje kommun bör
            ha skyldighet att i mån av resurser sälja kommunalägd mark till
            enskilda för att dessa skall kunna
          </p>
          <pb facs="riksdagen-motions-pdf/data/1968/mot_1968__ak__517/mot_1968__ak__517-002.pdf"/>
          <p>
            12 Motioner i Andra kammaren, nr 517 år 1968
          </p>
          <p>
            uppföra sina hem på fri och egen grund. Detta skulle innebära
            både att kommunen har planberedskap för och skyldighet att sälja
            mark till ovannämnt ändamål. Med stöd av ovanstående får vi hemställa,
            att riksdagen i skrivelse till Kungl. Maj:t måtte begära förslag
            till införande av sådan lagstiftning att kommun som förvärvat
            mark för planering av bostadsbebyggelse skall vara skyldig att
            i viss utsträckning genom försäljning till enskilda överlåta mark
            med äganderätt för uppförande av en- och tvåfamiljsfastigheter.
          </p>
          <p>
            Stockholm den 24 januari 1968 Tage Adolfsson (h)
          </p>
          <p>
            Ingrid Sundberg (h) Tage Magnusson (h) Kurt Söderström (h) i
            Borås Bengt Bengtson (h) Blenda Ljungberg (h) Jöns Nilsson (h)
          </p>
          <p>
            i Solna i Bästekille
          </p>
        </div>
      </div>
    </body>
  </text>
</TEI>
