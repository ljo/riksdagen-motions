<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__635/mot_1968__ak__635-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 635 år 1968
          </p>
          <p>
            Nr 635
          </p>
          <p>
            Av fru Torbrink m. fl., om inrättande av en handelskammare i
            Tyska Demokratiska Republiken.
          </p>
          <p>
            (Lika lydande med motion nr 504 i Första kammaren)
          </p>
          <p>
            I årets trontal konstateras att en viss avspänning präglar utvecklingen
            i Europa. Det torde inte kunna bestridas att vårt land gett vissa
            bidrag till denna utveckling, bl. a. genom vår neutralitetsposition,
            liksom genom vissa konkreta initiativ vid nedrustningsförhandlingarna
            i Gendve.
          </p>
          <p>
            Emellertid saknas ännu vissa åtgärder som skulle öka förtroendet
            för vår neutrala position. Sverige saknar alltjämt normala statliga
            förbindelser med vår närmaste granne söder om Östersjön, Tyska
            Demokratiska Republiken (TDR), som alltsedan 1949 är en självständig
            statsbildning.
          </p>
          <p>
            Regeringen har tidigare motiverat sin hållning med att ett erkännande
            av TDR också skulle innebära ett erkännande av den tyska nationens
            splittring i två stater. Ett sådant erkännande har ansetts vara
            oriktigt, då det skulle bidra till att försvåra en tysk återförening.
            Vi tror inte att dessa skäl kan anses relevanta. Då Sverige erkänt
            Västtyskland och upprätthåller normala diplomatiska relationer,
            liksom mycket omfattande handelsförbindelser med denna stat, talar
            allt för att Sverige, utifrån sin neutralitetsposition, bör behandla
            de båda tyska staterna lika.
          </p>
          <p>
            Handeln mellan Sverige och Västtyskland är sedan långt tillbaka
            mycket om- fattande, vilket måste anses naturligt, dels på grund
            av den geografiska närheten, dels på grund av att båda staterna
            har en hög industrialiseringsgrad med omfat- tande utrikeshandel.
            Då TDR också är en högt industrialiserad stat, som har be- hov
            av och kapacitet för ett omfattande handelsutbyte, är ingenting
            naturligare än att Sverige utvecklar sin handel också med denna
            tyska stat.
          </p>
          <p>
            Det är känt, genom uttalanden från TDR:s regering, att den önskar
            utveckla sin handel med alla västeuropeiska länder på grundval
            av principen om handel till ömsesidig nytta. Då TDR tycks sträva
            efter handelspartner där man finner kvali- tetsproduktion på fördelaktiga
            villkor och vårt land har stora förutsättningar att exportera
            bl. a. stora anläggningar, kvalitetsprodukter från svensk verkstadsindustri,
            ävenså råvaror, liksom betydande kulturproduktion, bör en gynnsam
            utveckling av vår handel i denna riktning vara möjlig. Handeln
            mellan Sverige och TDR upp- visar en viss stegring, även om de
            ekonomiska förbindelserna likväl befinner sig på
          </p>
          <pb facs="riksdagen-motions-pdf/data/1968/mot_1968__ak__635/mot_1968__ak__635-002.pdf"/>
          <p>
            Motioner i Andra kammaren, nr 635 år 1968 7
          </p>
          <p>
            en låg nivå. TDR är det enda av socialistiska länder som är utestängt
            från de 1965 beslutade licensbefrielserna. Licenstvånget medför
            tidsförluster för handelsutbytet och främjar inte de svenska importörernas
            intressen. Turismen mellan vårt land och TDR uppvisar en ständig
            ökning, men även denna försvåras på grund av obefintliga konsulära
            förbindelser. Visum till Sverige för medborgare från TDR ernås
            endast via Västberlin efter uppvisande av namn- given inbjudan.
            För svensk medborgare som avser att resa till TDR ges ingen möj-
            lighet att få visum innan gränsen passeras. Idrottsutbytet mellan
            Sverige och TDR är livligt och utvecklas snabbt. På det kulturella
            området vidgas förbindelserna i form av delegationer, svenska
            gästföre- läsare vid universitet och högskolor i TDR, konstutställningar
            och andra kultu- rella evenemang. Sedan lång tid tillbaka existerar
            en östtysk handelskammare, liksom en trafik- byrå i Stockholm.
            Den senare upprätthåller förbindelserna med svenska trafikmyn-
            digheter. Ett livligt frekventerat informationscentrum har funnits
            i flera år i huvud- staden, och i slutet av 1967 öppnades ett
            kulturcentrum i syfte att stimulera till en utveckling av de kulturella
            förbindelserna. På många områden, mellan enskilda, organisationer
            och institutioner — också statliga — pågår ett praktiskt samarbete,
            där TDR de facto behandlas som en självständig och suverän statsbildning.
          </p>
          <p>
            Västtyskland har för sin del byggt ut sina förbindelser med socialistiska
            stater i Öst- och Sydeuropa och slutit avtal med regeringarna
            i dessa länder om etablering av officiell handelsrepresentation.
            Även om Västtyskland avstått från att på samma sätt sluta avtal
            med sin närmaste granne, TDR, så har likväl handelsförbindelserna
            undergått en stark utveckling mellan de båda tyska staterna. Det
            förefaller rimligt att Sverige, med sin klart deklarerade neutralitet,
            normali- serar sina relationer till TDR på samma sätt som exempelvis
            Västtyskland gjort med andra socialistiska länder. Frankrike,
            Belgien, Italien m. fl. länder har tecknat handelsavtal med TDR
            utan att diplomatiska förbindelser upptagits. Vid en tidpunkt
            då konjunkturen i Västtyskland sviktar och vår handel därigenom
            krymper vore det angeläget att detta minskade utbyte kompenserades
            genom ett vidgat handelsutbyte med TDR. Västtysklands vilja att
            representera hela Tyskland förefaller, därest denna attityd fortsättningsvis
            kommer att upprätthållas, inte möj- lig att acceptera från vårt
            lands neutrala ståndpunkt. Det är, enligt motionärerna, angeläget
            att snarast upprätta normala relationer med TDR. Döärest regeringen
            likväl anser det vara för tidigt att de jure erkänna Tyska Demokratiska
            Republiken och utväxla beskickningar, bör åtgärder av annan art,
            exempelvis att Sverige upprättar handelskammare i TDR, vidtagas.
            Med hänvisning till vad ovan anförts hemställes, att riksdagen
            i skrivelse till regeringen hemställer om en snabb utredning och
            förslag till åtgärder för inrättande av en handels- kammare i
            Tyska Demokratiska Republiken.
          </p>
          <pb facs="riksdagen-motions-pdf/data/1968/mot_1968__ak__635/mot_1968__ak__635-003.pdf"/>
          <p>
            Motioner i Andra kammaren, nr 635 år 1968
          </p>
          <p>
            Stockholm i ianuari 1968
          </p>
          <p>
            Tekla Torbrink (s) Arne Persson (cp) i Heden
          </p>
          <p>
            Bengt Börjesson (cp) 1 Falköping
          </p>
          <p>
            David Gomér (cp) Erik Grebäck (cp)
          </p>
          <p>
            Bertil Johansson (cp) i Växjö
          </p>
          <p>
            Bengt Sjönell (cp)
          </p>
          <p>
            Stellan Arvidsson (s) Fritz Börjesson (cp) i Glömminge
          </p>
          <p>
            Rosa Svensson (s)
          </p>
          <p>
            Erik Brandt (s) Tore Nilsson (h) i Agnäs Gösta Josefsson (s)
            i Halmstad
          </p>
          <p>
            Einar Larsson (cp) i Borrby
          </p>
          <p>
            Henning Nilsson (vpk)
          </p>
          <p>
            i Gävle
          </p>
          <p>
            Thyra Löfqvist (s) Axel Jansson (vpk)
          </p>
          <p>
            Axel Gustafsson (fp)
          </p>
          <p>
            i Borås M. Berglund (fp)
          </p>
          <p>
            Einar Rimmerfors (fp)
          </p>
          <p>
            John Eriksson (cp) 1 Bäckmora
          </p>
          <p>
            Karl Gust. H. Boo (cp)
          </p>
          <p>
            Sven Hector (vpk)
          </p>
        </div>
      </div>
    </body>
  </text>
</TEI>
