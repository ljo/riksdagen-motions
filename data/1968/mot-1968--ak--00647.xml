<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__647/mot_1968__ak__647-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 647 år 1968 5
          </p>
          <p>
            Nr 647
          </p>
          <p>
            Av herr Rubin, angående reglerna om pension till riksdagsledamot.
          </p>
          <p>
            Den som utses till parlamentsmedlem i ett land tages vanligen
            bort från sin tidigare yrkessysselsättning. I flertalet fall är
            det parlamentariska arbetet så krä- vande, att han eller hon icke
            har möjlighet att sköta sitt tidigare arbete annat än under kortare
            perioder. Uppenbart är att färdigheterna i det gamla yrket minskar,
            och så småningom blir parlamentsledamoten allt mindre ägnad att
            sköta sin tidigare syssla. En konsekvens härav är att han söker
            dröja sig kvar i sin politiska befattning. Varje gång hans mandat
            står under omval gör han eller hon av naturliga skäl allvarliga
            ansträngningar för att icke bli utslagen och ställas inför en
            måhända svår situation på den civila arbetsmarknaden. Mot bakgrund
            av det anförda synes rimligt att åtgärder vidtages för att göra
            övergången från det parlamentariska arbetet tillbaka till det
            civila arbetet så lätt som möjligt. Därigenom skulle framför allt
            vinnas, att ingen behövde haka sig fast vid parlamentsuppdraget
            om han visste att han, under den tid som han behöver för att yrkesmässigt
            anpassa sig till den nya situationen, åtnjöt ekonomisk trygg-
            het. I åtskilliga länder har också av nu anförda skäl införts
            en ordning som ger avgången parlamentsledamot en viss ekonomisk
            ersättning, tänkt som en hjälp att komma förbi den första besvärliga
            anpassningsperioden. Härom kan lämnas föl- jande upplysningar:
          </p>
          <p>
            Danmark: Folketingsledamot, som invalts vid senaste allmänna
            val och som inte återkommer till folketinget efter nästkommande
            allmänna val, erhåller arvode i tre månader efter den månad under
            vilken han avgick. Månadsarvodet är nu 3 592 kronor.
          </p>
          <p>
            Norge: Ordinarie stortingsrepresentant, som varit medlem i mer
            än 12 månader i sträck och som inte återkommer efter nyval, erhåller
            arvode i tre månader utöver sin mandattid. Stortingets presidentskap
            kan, om omständigheterna så motiverar, även tillerkänna en ordinarie
            representant med kortare tjänstgöringstid än 12 må- nader arvode
            högst lika länge. Under särskilda förhållanden kan även en inkallad
            ersättare erhålla lön i upp till tre månader utöver sin tjänstgöringstid.
            Månads- arvodet är för närvarande 4 083 norska kronor.
          </p>
          <p>
            Nederländerna: Ledamot av andra kammaren, som drar sig tillbaka
            eller inte återväljs, erhåller avgångsbidrag i minst två år. Första
            året får han 80 procent och andra året 65 procent av det ordinarie
            parlamentsarvodet på för närvarande 20 000 floriner/år. Om han
            varit medlem i mer än två år får han för varje år utöver två år,
            dock högst sex år, 50 procent av arvodet.
          </p>
          <pb facs="riksdagen-motions-pdf/data/1968/mot_1968__ak__647/mot_1968__ak__647-002.pdf"/>
          <p>
            6 Motioner i Andra kammaren, nr 647 år 1968
          </p>
          <p>
            Västtyskland: Förbundsdagsledamotens ersättning är uppdelad på
            kostnadsersätt- ning, »dagspengar» (med avdrag vid frånvaro),
            kostnadsbidrag (till sekreterarhjälp) och traktamente. Förbundsledamot,
            som tillhört förbundsdagen minst ett år, får då han lämnar den
            kostnadsersättning (men ej &gt;dagspengar») i tre månader efter den
            månad i vilken han avgick. För varje ytterligare år ledamoten
            tillhört för- bundsdagen erhålles ytterligare ett månadsbelopp.
            Kostnadsersättningen uppgår för närvarande till 1590 DM i månaden.
          </p>
          <p>
            Österrike: Ledamot av nationalrådet, som avgår och som har suttit
            en hel mandat- period, erhåller tredubbelt arvode för avgångsmånaden.
            Om han suttit i två på varandra följande mandatperioder får han
            det sista månadsarvodet sexdubblat och om han suttit i tre på
            varandra följande mandatperioder tolvdubblat då han lämnar nationalrådet.
            Motsvarande bestämmelser gäller även för ledamöter i förbundsrådet.
          </p>
          <p>
            För Sveriges del uppkommer en särskild situation i och med att
            vi övergår från tvåkammar- till enkammarsystem fr. o. m. 1971.
            Reformen måste leda till att antalet riksdagsplatser minskar och
            att det icke kan bli plats för alla nuvarande riksdagsmän i den
            blivande kammaren. Det torde knappast vara någon hemlighet att,
            då grundlagberedningen föreslagit att antalet riksdagsmän skall
            uppgå till 350, den haft i tankarna att plats bör beredas för
            så många som möjligt av de nuvarande riksdagsmännen i en ny enkammarriksdag.
            Förslaget framlägges oaktat så högt antal riksdagsmän från så
            gott som alla andra synpunkter innebär allvarliga olägenheter.
            Det är av vikt att frågan om den blivande enkammarriksdagens storlek
            kan be- dömas helt utan hänsynstagande till de nuvarande riksdagsmännens
            förhållanden. Därför bör dylika hänsyn elimineras. Mot bakgrund
            av vad nu sagts bör man ordna med synnerligen liberala pensioneringsbestämmelser
            för de riksdagsmän som i anledning av enkammarreformen lämnar
            riksdagen. Pensionsbestämmelserna i stadgan om ersättning för
            riksdagsmannauppdragets fullgörande bör ändras på så sätt, att
            riksdagsman som avgår i samband med enkammarreformen skall äga
            uppbära full pension eller huvuddelen av pensionen, om han varit
            riksdagsman t. o. m. under så kort tid som en andrakammarperiod
            (4 år) och om han uppnått en ålder av förslagsvis 58 år. I vart
            fall bör pension då utgå från 60 års ålder. Dessutom kan avgångsersättning
            införas av den typ som enligt redogörelsen ovan finns i många
            länder. Under hänvisning till ovan anförda hemställes, att riksdagen
            måtte ändra reglerna om pension till riksdags- man i stadgan om
            ersättning för riksdagsmannauppdragets full- görande på så sätt,
            att riksdagsman som avgår i samband med enkammarreformen erhåller
            pension i skälig omfattning enligt vad ovan sägs.
          </p>
          <p>
            Stockholm den 26 januari 1968 Bertil Rubin (mbs)
          </p>
        </div>
      </div>
    </body>
  </text>
</TEI>
