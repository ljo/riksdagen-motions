<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__651/mot_1968__ak__651-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 651 år 1968
          </p>
          <p>
            Nr 651
          </p>
          <p>
            Av herrar Börjesson i Falköping och Eriksson i Bäckmora, om be-
            gränsning av den nuvarande försvarsattachéorganisationen.
          </p>
          <p>
            Ett väsentligt inslag i den svenska utrikespolitiken, om vilken
            stor enighet råder, är engagemanget i nedrustningssträvandena.
            Sverige har tagit en rad initiativ i syfte att få till stånd överenskommelser
            om nedrustning och kontroll av massförstörelse- vapen. Som neutral
            stat är Sverige särskilt lämpat som initiativtagare och medlare
            i förekommande fall. Det finns anledning att starkt hävda denna
            aktiva målsättning inom utrikespolitiken också fortsättningsvis.
            Tyvärr finns det ett betydande misstroende mellan olika stater,
            som tar sig ut- tryck i kapprustning och spioneri. Det sistnämnda
            är naturligtvis också ett uttryck för önskan att inte komma efter
            i utvecklingen. Därför har åtskilliga länder även en organisation
            av försvarsattachéer, som söker tillgodose behovet av underrättelser
            och information på legal väg. Försvarsattachéernas uppgift består
            i att följa den militärpolitiska utvecklingen och försvarsutvecklingen
            i respektive länder, att vi- darebefordra militära förfrågningar
            från hemlandet och att biträda vid inköp av krigsmateriel samt
            förbereda vissa svenska besök i respektive länder. För dessa uppgifter
            har Sverige i dag 16 försvarsattachéer, vilka är placerade i Washington
            (3), London (3), Paris (2), Moskva (2), Warszawa, Oslo, Köpenhamn,
            Helsingfors, Bonn samt Wien (stationeringsort Stockholm) en vardera.
            Dessutom finns fyra biträdande försvarsattachéer, av vilka tre
            tjänstgör i Washington och en i London. Kostnaderna för innevarande
            budget uppgår till ca 3 miljoner kronor, av vilket drygt en tredjedel
            går till löner och närmare hälften till resor och andra omkostna-
            der. Från andra länder finns i Sverige för närvarande 46 försvarsattachéer,
            varav ett 30-tal med stationering i Stockholm. Övriga är endast
            sidoackrediterade i Sverige. Ur principiell synpunkt är det naturligtvis
            att handla tvärt emot nedrustnings- förhandlingarnas intentioner
            när man genom utbyte av försvarsattachéer ger större utrymme åt
            konkurrens- och kapprustningssynpunkterna på det militärpolitiska
            området. I övrigt kan det ifrågasättas om inte försvarsattachéernas
            mera rutin- betonade uppgifter vad gäller insamlande av information
            kan skötas på annat sätt än genom stationering utomlands. På detta
            liksom andra områden har dokumen- tationen förbättrats avsevärt
            under senare år. Samtidigt har utvecklingen medfört en ökad komplexitet,
            som måste försvåra för dessa attachéer att studera speciella militära
            förhållanden med tillfredsställande behållning. I regel krävs
            specialister med särskilda insikter och erfarenheter. Samma förhållanden
            måste också prägla
          </p>
          <pb facs="riksdagen-motions-pdf/data/1968/mot_1968__ak__651/mot_1968__ak__651-002.pdf"/>
          <p>
            Motioner i Andra kammaren, nr 651 år 1968 11
          </p>
          <p>
            funktionen att biträda vid inköp. Uppgiften att förbereda svenska
            militära studie- besök i utlandet kan med stor sannolikhet lösas
            tillfredsställande av den vanliga beskickningspersonalen. Som
            nämnts i det föregående är en betydande del av de i Sverige ackrediterade
            försvarsattachéerna stationerade utanför landet. På samma sätt
            borde de svenska attachéernas funktioner i våra grannländer kunna
            skötas från hemlandet. Av de totala kostnaderna för försvaret
            utgör naturligtvis försvarsattachéernas an- del en obetydlig del.
            Men det finns trots detta anledning att granska ifrågavarande
            område med speciell uppmärksamhet, inte minst mot bakgrunden av
            vår princi- piella inställning i nedrustningsfrågan. Tveksamhet
            är också befogad när det gäller attachéutbytets inverkan på spioneriets
            omfattning. Det kan onekligen hävdas att dessa etablerade, legala
            informationskanaler underlättar spioneriet i stället för mot-
            satsen. En sådan misstanke kan inte med hänsyn till upprepade
            händelser i ett fler- tal länder utan vidare avfärdas. Enligt
            vår uppfattning bör försvarsattachéorganisationens framtida omfattning
            begränsas. I detta syfte bör en parlamentariskt sammansatt kommitté
            snabbutreda dess uppgifter och effektivitet ur informationssynpunkt
            samt i vad mån alternativa lösningar kan tänkas för absolut oundgängliga
            funktioner. Med stöd av det ovan anförda får vi hemställa, att
            riksdagen i skrivelse till Kungl. Maj:t måtte anhålla om ut- redning
            och förslag om begränsning av den nuvarande försvars- attachéorganisationens
            uppgifter och omfattning.
          </p>
          <p>
            Stockholm den 26 januari 1968
          </p>
          <p>
            Bengt Börjesson (cp) John Eriksson (cp) i Falköping i Bäckmora
          </p>
        </div>
      </div>
    </body>
  </text>
</TEI>
