<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__712/mot_1968__ak__712-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 712 år 1968
          </p>
          <p>
            Nr 712
          </p>
          <p>
            Av herrar Gustafsson i Stenkyrka och Franzén i Träkumla, om sam-
            ordning av vissa åtgärder för att lösa glesbygdernas problem.
          </p>
          <p>
            (Lika lydande med motion nr 589 i Första kammaren)
          </p>
          <p>
            Till nyheterna i årets statsverksproposition hör några förslag
            med speciell inriktning på glesbygdsproblemen. De nya åtgärderna
            redovisas av tre olika departement, nämligen under social-, inrikes-
            och kommunikationshuvud- titlarna. Under socialhuvudtiteln föreslås
            ett särskilt anslag på 5 milj. kr. för förbättrad service åt glesbygdernas
            åldringar och handikappade, och under inrikeshuvudtiteln finns
            en ny post på 5 milj. kr. för särskilda stöd- åtgärder i glesbygderna.
            Det är i första hand sysselsättningen i form av hemarbetsfilialer
            m. m. man syftar på. Samtidigt redovisas under kommuni- kationshuvudtiteln
            förberedelser för upprättande av en modellplan för trans- portförsörjningen
            i ett kommunblock av glesbygdskaraktär. I samtliga fall tänker
            man sig starta de nya åtgärderna försöksvis. Det framgår emellertid
            inte om någon samordning skall komma till stånd. Skall försöken
            med de nya åtgärderna ge erfarenheter värda att bygga framtida
            permanenta sam- hällsinsatser på är det emellertid angeläget att
            alla här föreslagna åtgärder försöksvis sätts in i samma kommunblock.
            Om transportplanen upprättas i ett kommunblock, den sociala servicen
            i ett annat medan de sysselsätt- ningsfrämjande insatserna hamnar
            i ett tredje är det mycket svårt att få det rätta greppet på glesbygdsproblemen.
            Det är vidare angeläget att försöks- verksamheten sprids på flera
            olika kommunblock med skiftande förutsätt- ningar och problem.
            Det finns en rad tungt vägande skäl för att Gotlands kommunblock
            är ett lämpligt område att pröva de nya åtgärderna på. För att
            först nämna den sociala hemservicen för åldringar och handikappade
            så bör den rimligen sättas in i en region som har speciella problem
            i detta avseende. För Gotland talar då det förhållandet att andelen
            pensionärer av befolkningen där är betydligt större än för landet
            i genomsnitt. 14,1 Z av gotlänningarna åter- finns i åldrarna
            över 65 år mot 12,9 2 för landet i övrigt. Större delen av kommunblocket
            utgörs därtill av utpräglad glesbygd, där nedlagda affärer och
            indragna busslinjer hör till bilden.
          </p>
          <pb facs="riksdagen-motions-pdf/data/1968/mot_1968__ak__712/mot_1968__ak__712-002.pdf"/>
          <p>
            Motioner i Andra kammaren, nr 712 år 1968 15
          </p>
          <p>
            För sysselsättningsfrämjande åtgärder i glesbygder finns det
            lika stora skäl att låta Gotland utgöra försöksområde. Den dolda
            arbetslösheten är betydande speciellt bland den äldre arbetskraften,
            kvinnorna och partiellt arbetsföra. Dessutom finns det en grundorganisation
            att bygga på genom den verksamhet med skyddade verkstäder och
            hemarbetsfilialer som bedrivs genom landstinget och länsarbetsnämnden.
            De erfarenheter som härvid vun- nits kan vara av värde när den
            nu föreslagna verksamheten skall förverk- ligas. Även när det
            gäller en modellplan för transportförsörjningen talar starka skäl
            för att Gotlands kommunblock blir försöksområde. I trafikhänseende
            har Gotland redan undergått den utveckling som i framtiden torde
            drabba många andra delar av landet. Järnvägen lades ner för åtskilliga
            år sedan, och busstrafiken har fått vidkännas betydande inskränkningar
            på grund av bristande trafikunderlag. Trots detta måste en trafikapparat
            hållas i gång för skolskjutsar, postdistribution och mjölktransporter
            m. m. Dessutom förekommer en säsongmässig uppgång i behovet av
            allmänna kommunika- tioner under den korta men intensiva turistperioden
            under sommarmåna- derna. Samordningen av alla dessa förhållanden
            på ett för alla parter för- delaktigt sätt är en angelägen fråga
            och vore ett lämpligt försöksobjekt för statens medverkan. Som
            redan nämnts finner vi det angeläget att de av regeringen i skilda
            sammanhang föreslagna åtgärderna för att lösa glesbygdsproblemen
            försöks- vis prövas i samband med varandra. Lämpliga kommunblock
            bör väljas ut för dessa åtgärder, som inte bara bör gälla trafikförsörjningen.
            De åtgärder som här föreslås avses visserligen som temporära insatser,
            men utgångs- punkten måste ändå vara att det även i framtiden
            skall bo människor kvar i vad man kallar glesbygder. En total
            avfolkning av dessa områden kan inte vara en godtagbar arbetshypotes.
            De föreslagna åtgärderna måste därför även ha en konstruktivt
            uppbyggande inriktning i syfte att skapa ett håll- bart service-
            och sysselsättningsunderlag för människorna i landets gles- bygdsområden.
            Med denna målsättning finns det speciell anledning att välja Gotland
            som försöksområde. Där finns problemen i hela sin vidd samtidigt
            som det fortfarande finns ett underlag både vad gäller befolkning
            och servicefunktioner som kunde räddas och i samband med en positivt
            inriktad allmän lokaliseringspolitik i övrigt formas till en gynnsam
            utveckling. Med hänvisning till vad som ovan anförts hemställer
            vi, att riksdagen i skrivelse till Kungl. Maj:t begär att de av
            regeringen föreslagna försöksvis insatta åtgärderna för att lösa
            glesbygdernas problem samordnas, samt att riksdagen i skrivelse
            till Kungl. Maj:t hemställer att Gotland må utgöra ett av de kommunblock
            som skall bli föremål för ifrågavarande försöksverksamhet.
          </p>
          <pb facs="riksdagen-motions-pdf/data/1968/mot_1968__ak__712/mot_1968__ak__712-003.pdf"/>
          <p>
            16 Motioner i Andra kammaren, nr 712 år 1968 Stockholm den 26
            januari 1968
          </p>
          <p>
            Torsten Gustafsson (cp) Nils Franzén (cp) i Stenkyrka i Träkumla
          </p>
          <p>
            Eklunds &amp; Vasatryck, Stockholm 1968
          </p>
        </div>
      </div>
    </body>
  </text>
</TEI>
