<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__736/mot_1968__ak__736-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 736 år 1968
          </p>
          <p>
            Nr 736
          </p>
          <p>
            Av herr Wennerfors m. fl., om lokaliserings politiskt stöd till
            Stockholms skärgård.
          </p>
          <p>
            (Lika lydande med motion nr 568 i Första kammaren)
          </p>
          <p>
            Sedan den statliga lokaliseringsverksamheten igångsattes har
            från olika håll framlagts förslag om en översyn av stödområdesgränserna.
            Enligt bestämmelserna för lokaliseringsstödet kan stöd även ges
            till projekt utanför stödområdet, såsom ”när avsevärda sysselsättningssvårigheter
            förutses eller uppkommit till följd av industri- nedläggning m.
            m.”. Vissa punktinsatser har också gjorts från AMS :s sida utanför
            stödområdet, men dessa insatser har varit av ringa omfattning
            och över lag medfört begränsade ökningar i sysselsättningen. Det
            har varit omöjligt att i dylika fall göra en bred satsning med
            en kombination av bidrag och lån, vilket synes vara nödvän- digt
            för att ett arbetslöshetsdrabbat område skall kunna göras livskraftigt.
            I flera delar av vårt land utanför stödområdet synes prognoserna
            för sysselsätt- ningen peka mot allvarliga svårigheter i framtiden.
            Detta gäller i hög grad för flera områden utefter ostkusten, inte
            minst Stockholms skärgård. Befolkningen i denna del av landet
            har allt svårare att finna tillräckliga inkomstmöjligheter. En
            verksamhetsgren som, väsentligt utbyggd, skulle kunna medföra
            avsevärt ökade sysselsättningstillfällen i skärgården är turismen.
            Möjligheterna att i dag er- hålla statligt stöd för turistinvesteringar
            inskränker sig i stort till lån för hotellanlägg- ningar. För
            att ett område skall bli attraktivt som turistmål fordras dock
            dessutom en mångfald fritidsanläggningar av olika slag. Att finansiera
            dylika anläggningar är oftast omöjligt för enskilda näringsidkare,
            och inte heller kommunerna i skärgårds- området har resurser härför.
            Erfarenheter från andra delar av landet visar att avfolkningsbygder
            genom turis- men fått nytt liv, att den relativa isoleringen brutits
            och nya förutsättningar skapats för ett differentierat näringsliv.
            Det är utomordentligt angeläget att upprätthålla sysselsättningen
            i Stockholms skärgård, dels på grund av dess unika miljö och där-
            med utomordentliga värde som turistmål, dels på grund av behovet
            av rekreations- områden i nära anslutning till storstockholmsområdet.
            Vad som i första hand krävs för att stimulera turistnäringen i
            Stockholms skär- gård är stöd till uppförandet av olika slag av
            fritids- och nöjesanläggningar. Det gäller bl. a. campingplatser,
            semesterbyar, ”båtell” (motell för båtturister), bad- och idrottsplatser.
            Tillämpningen av bestämmelserna för lokaliseringsstödet har visat
            att gemensam- hetsanläggningar av skisserat slag ej kommit i åtnjutande
            av stöd. För de delar i
          </p>
          <pb facs="riksdagen-motions-pdf/data/1968/mot_1968__ak__736/mot_1968__ak__736-002.pdf"/>
          <p>
            Motioner i Andra kammaren, nr 736 år 1968 15
          </p>
          <p>
            vårt land som ligger utanför stödområdet har dessutom möjligheterna
            till stöd över huvud taget varit mycket begränsade. I avvaktan
            på nya bestämmelser för lokaliseringsstödet är det angeläget att
            redan i dag Stockholms skärgård inräknas i stödområdet. För att
            främja utbyggnaden av turistnäringen i skärgården borde dessutom
            lån och bidrag utgå till gemensamhets- anläggningar av olika slag.
            Mot bakgrund av vad ovan anförts hemställes, att riksdagen i skrivelse
            till Kungl. Maj:t måtte anhålla om att Stockholms skärgård måtte
            ingå i det lokaliseringspolitiska stöd- området samt att riksdagen
            i skrivelse till Kungl. Maj:t anhåller om sådan tillämpning av
            bestämmelserna för lokaliseringsstöd att gemensamhetsanläggningar
            för turiständamål kan komma i åtnju- tande av stöd.
          </p>
          <p>
            Stockholm den 26 januari 1968
          </p>
          <p>
            Alf Wennerfors (h) Folke Björkman (h) Dagmar Heurlin (h)
          </p>
          <p>
            Allan Åkerlind (h) Bengt Bengtson (h) Filip W. Fridolfsson (h)
            i Solna i Stockholm
          </p>
        </div>
      </div>
    </body>
  </text>
</TEI>
