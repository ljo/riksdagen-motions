<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__796/mot_1968__ak__796-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 796 år 1968
          </p>
          <p>
            Nr 796
          </p>
          <p>
            Av herrar Eliasson i Sundborn och Boo, om avdrag vid beskattningen
            för fördyrade levnadsomkostnader å annan ort.
          </p>
          <p>
            (Lika lydande med motion nr 638 i Första kammaren)
          </p>
          <p>
            Jämlikt bestämmelserna i punkt 3 av anvisningarna till 33 $ kommunalskatte-
            lagen är avdrag för fördyrade levnadskostnader i regel icke medgivet
            enbart på den grund att den skattskyldige antagit arbete som skall
            utföras på annan ort än den där han är bosatt. Utvecklingen i
            dagens samhälle har medfört att dessa bestämmelser fått aktualitet
            för ett allt större antal personer. Förflyttning av friställd
            arbetskraft från en ort där arbetsmarknaden icke med- ger att
            arbete kan erhållas till en optimistiskt expanderande tätort innebär
            många problem för den enskilde men också för de berörda kommunerna.
            Den enskilde kan ha ett eget hem som han får lämna. Barnen tvingas
            byta skolor. Familjen får avstå från en känd och invand miljö.
            I den mån familje- bostad kan erhållas på den nya bosättningsorten
            är det inte säkert att trivseln infinner sig. Möjligheterna att
            bygga ett nytt eget hem kanske inte föreligger. Utflyttningsorten
            drabbas av skattebortfall. Affärsmännen mister kunder. Service-
            institutioner får minskad verksamhet. Kommunikationer dras in.
            Äldre personer blir ännu mera ensamma än de varit tidigare. Inflyttningsorten
            får stora investeringskostnader för att utbygga service i olika
            avseenden. Enligt vissa uppgifter bedöms samhällets investeringskostnader
            inkl. bostad för en nyinflyttad familj uppgå till belopp av storleksordningen
            100 000— 150 000 kronor. I utflyttningskommunen kommer gjorda
            investeringar att bli värdelösa. Egna- hem står tomma. Naturtillgångar
            sjunker i värde. Realkapital blir outnyttjat. Ser- viceorgan nödvändiga
            för de kvarboende blir dåligt utnyttjade och får finansierings-
            svårigheter. Samtidigt måste i viss ekonomisk situation inflationsdrivande
            investe- ringar göras i arbetsplatsorten eller — om det gäller
            storstadsregioner — i någon annan kommun. Successivt har arbete
            utom hemmet blivit allt vanligare för husmödrarna. För- flyttning
            till annan tjänst eller inskränkningar på en arbetsplats för ena
            maken betyder icke att den andra makens arbetsplats berörs. Arbetskraft
            som flyttar till storstadsregionen tvingas som regel ta bostad
            långt ut i periferin. Restider på flera timmar varje dag kan bli
            följden. »Ort där arbetet
          </p>
          <pb facs="riksdagen-motions-pdf/data/1968/mot_1968__ak__796/mot_1968__ak__796-002.pdf"/>
          <p>
            Motioner i Andra kammaren, nr 796 år 1968 7
          </p>
          <p>
            skall bedrivas» och »bostadsort&gt; blir därmed icke densamma. Avdragsgilla
            rese- kostnader blir stora. Motivet att orten, där arbetsplatsen
            är belägen, också skall få skatteintäkterna från den inom orten
            arbetande blir därmed icke verklighet. En annan kommun får dem
            men får också tillgodose den inflyttades behov. Behov som redan
            var tillgodosedda i den kommun som han flyttade från. Det torde
            kunna ifrågasättas om icke en mera fri och liberalare utformning
            och tolkning av kommunalskattelagens avdragsbestämmelser för fördyrade
            levnads- kostnader och för resekostnader är motiverad. Om en skattskyldig
            finner det förenligt med sina och sin familjs eller anhörigas
            intressen att bo kvar på den tidigare bostadsorten, bör skattebestämmelserna
            vara så utformade att reell val- frihet föreligger. Med hänvisning
            till ovanstående föreslås, att riksdagen måtte besluta att i skrivelse
            till Kungl. Maj:t hemställa om utredning och förslag beträffande
            avdrag vid be- skattningen för fördyrade levnadskostnader å annan
            ort i enlighet med vad i motionen anförts.
          </p>
          <p>
            Stockholm den 26 januari 1968
          </p>
          <p>
            Lars Eliasson (cp) Karl Gust. H. Boo (cp) i Sundborn
          </p>
        </div>
      </div>
    </body>
  </text>
</TEI>
