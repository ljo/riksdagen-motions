<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__849/mot_1968__ak__849-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 849 år 1968
          </p>
          <p>
            Nr 849
          </p>
          <p>
            Av herr Sjönell m. fl., angående kapitalförsörjningen för mindre
            och medelstora företag.
          </p>
          <p>
            (Lika lydande med motion nr 666 i Första kammaren)
          </p>
          <p>
            I jämförelse med storföretagen arbetar i regel de mindre och
            medelstora företagen med ett mycket litet kapital. Förhållandet
            har sällan sin orsak i lönsamhetsskillnader utan är betingat av
            olika förutsättningar att hålla kvar intjänade medel i företaget
            och att erhålla tillskott från ägarna. I det mindre företaget
            ställs i allmänhet stora anspråk på uttag för ägarnas räkning,
            eftersom dessa för sin utkomst är beroende av företaget. Samtidigt
            har de hela sitt kapital bundet i företaget och kan inte ge nya
            tillskott. Företa- gets eget kapital kan därför i allmänhet inte
            ökas annat än genom att in- tjänade medel hålls kvar i företaget.
            Också skattesystemet har i sin nuva- rande utformning ogynnsamma
            verkningar för de mindre företagen, inte minst vid generationsskiftena.
            Dessa företags situation försämras därjämte av att de saknar tillgång
            till flera av de finansieringskällor genom vilka större företag
            kan anskaffa långfristiga krediter. Förutom att det lilla företaget
            inte har tillgång till aktie- och obligationsmarknaden, vilken
            ett företag inte kan utnyttja förrän det uppnår en betydande storlek,
            har det i regel sämre tillgång till utländskt kapital och en dålig
            förhandlingsposition vid uppgörelser om varukrediter. De mindre
            företagens finansieringsbehov måste därigenom till större del
            täckas med kortfristiga, och därmed förhållandevis dyra, krediter.
            Känslig- heten för åtstramningar på kreditmarknaden och för räntehöjningar
            blir därmed mycket stor och kan snabbt leda till en ohållbar situation
            för före- taget. Samtidigt blir expansionsmöjligheterna starkt
            begränsade. En följd av dessa förhållanden har blivit att ägarna
            till ett stort antal företag av familjeföretagstyp under senare
            år har tvingats välja mellan en begränsad expansionstakt i sitt
            företag och överlåtelse av hela företaget till finansiellt starkare
            intressenter. Ett stort antal överlåtelser har skett till ny-
            bildade och äldre investmentbolag med nära anknytning till affärsbankerna.
            Också andra storföretag, i stor utsträckning sådana som avvecklat
            äldre rörelsegrenar och därmed frigjort finansiella resurser,
            har uppträtt som kö- pare. Speciellt har de s. k. utvecklingsbolagens
            köp av företag uppmärksam- mats. Under 1960-talet har ett tiotal
            sådana företag bildats. Bolagsbildning- arna har skett med stöd
            av de privata affärsbankerna, och bolagen kan så- ledes betecknas
            som bankerna »närstående&gt;. Numera har med endast ett par
          </p>
          <pb facs="riksdagen-motions-pdf/data/1968/mot_1968__ak__849/mot_1968__ak__849-002.pdf"/>
          <p>
            Motioner i Andra kammaren, nr 849 år 1968 9
          </p>
          <p>
            undantag samtliga privata affärsbanker samarbete med sådana företag.
            Ut- vecklingsbolagen har koncentrerat sig på alt köpa upp fåmansägda
            företag och beräknas hittills ha »räddat»&gt; ett hundratal företag,
            varav åtskilliga av betydande storlek. Också bankernas äldre närstående
            investmentbolag har i betydande utsträckning förvärvat majoritetsposter
            i expansiva familjeföre- lag. På detta sätt har också ett antal
            mycket stora företag fått starka an- knytningar till de privata
            affärsbankerna. Denna utveckling är allvarlig eftersom den leder
            till en betydande makt- koncentration inom näringslivet utan att
            detta är motiverat av lönsamhets- skäl. De företag som har köpts
            upp av utvecklings- och investmentbolagen har genomgående haft
            god lönsamhet och goda framtidsutsikter men harinte haft möjlighet
            att på egen hand klara finansieringen av sin expansion med nuvarande
            förhållanden på kapitalmarknaden. Oftast har företagen efter förvärvet
            fortsatt sin verksamhet med oförändrad organisation, ibland un-
            der den gamla företagsledningen. Motiven på köparsidan tycks således
            i första hand ha varit att få komplement till bolagets tidigare
            företagsinne- hav och inte att få möjligheter att genomföra branschrationaliserande
            åtgär- der. Bland de uppköpta företagen ingår såväl industriföretag
            som handels- företag. Enligt vår mening måste särskilda åtgärder
            vidtas för att för de mindre och medelstora företagen skapa motsvarande
            möjligheter att anskaffa lång- fristigt och riskvilligt kapital,
            som står större företag till buds genom aktie- och obligationsmarknaderna.
            Detta kan ske genom att bilda ett särskilt emissionsinstitut.
            Institutet bör verka som ett komplement till redan existerande
            kreditin- rättningar. I likhet med AB Industrikredit och AB Företagskredit
            bör det skapas i samverkan mellan staten och det privata näringslivet.
            Staten och affärsbankerna får sålunda förutsättas gemensamt tillskjuta
            grundkapita- let. Försäljning av andelar till allmänheten bör
            också kunna övervägas, vari- genom institutet på samma sätt som
            de under senare år tillkomna större aktiefonderna skulle bidra
            till en effektivare uppsamling av riskvilligt ka- pital bland
            allmänheten. Den övervägande delen av kapitalet måste emel- lertid
            anskaffas genom egen upplåning på obligationsmarknaden eller på
            annat sätt. Genom det föreslagna förfarandet skulle de mindre
            företagen bl.a. få tillgång till AP-fondernas medel på ett smidigare
            och effektivare sätt än vad som nu är fallet. Institutet bör kunna
            lämna krediter till företag såväl i form av långfris- tiga reverslån
            som aktieteckning och förlagslån. Rätten att teckna aktier bör
            dock vara ovillkorligt begränsad till minoritetsposter. För att
            möjlig- göra motsvarande kreditgivning med förhållandevis hög
            risk till företag med annan företagsform än aktiebolag bör institutets
            verksamhet regleras genom särskild lagstiftning.
          </p>
          <pb facs="riksdagen-motions-pdf/data/1968/mot_1968__ak__849/mot_1968__ak__849-003.pdf"/>
          <p>
            10 Motioner i Andra kammaren, nr 849 år 1968
          </p>
          <p>
            Med stöd av vad som ovan anförts hemställes, att riksdagen i
            skrivelse till Kungl. Maj:t måtte anhålla om utredning och förslag
            om inrättandet av ett emissionsinstitut, avsett att tillhandahålla
            riskvilligt kapital till mindre och me- delstora företag, som
            inte själva har tillgång till aktie- och obligationsmarknaden.
          </p>
          <p>
            Stockholm den 26 januari 1968
          </p>
          <p>
            Bengt Sjönell (cp) Torsten Gustafsson (cp) David Gomér (cp) i
            Stenkyrka
          </p>
        </div>
      </div>
    </body>
  </text>
</TEI>
