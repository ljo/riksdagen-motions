<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__902/mot_1968__ak__902-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 902 år 1968
          </p>
          <p>
            Nr 902
          </p>
          <p>
            Av herr Grebäck, om inrättande av vissa ytterligare tjänster
            vid lant- brukshögskolan.
          </p>
          <p>
            (Lika lydande med motion nr 704 i Första kammaren)
          </p>
          <p>
            Lantbrukshögskolans radiobiologiska institution nyinrättades
            den 1 juli 1966 genom Kungl. Maj:ts beslut den 16 juni 1966 att
            omorganisera den dittillsvarande avdelningen för lantbrukets radiobiologi.
            Institutionens huvuduppgifter är forsk- ning, undervisning, metodutveckling
            och rådgivning inom två huvudområden. Det första området gäller
            användningen av radioaktiva och stabila ledisotoper samt utnyttjandet
            av analystekniska förfaranden såsom magnetisk kärnresonans i den
            mål- inriktade forskningen vid högskolan. Hittills uppnådda resultat
            på detta område visar klart att man genom en ökad insats av de
            nämnda hjälpmedlen i förening med en därtill anpassad metodutveckling
            skulle kunna effektivisera forskningsarbetet inom ett flertal
            praktiskt betydelsefulla områden såsom växtförädling, växtskydd,
            naturvård, växtnäringslära etc. Det andra området gäller strålningsekologi
            och strålningsbiologi av speciell be- tydelse för vårt lands livsmedelsproduktion.
            Arbetet syftar här till att klarlägga den kvantitativa transporten
            av radioaktivt material, som spritts i atmosfären till följd av
            kärnladdningssprängningar eller atomolyckor, genom olika livsmedelskedjor
            till människan. Man undersöker också vilka praktiska åtgärder
            som kan vidtagas för att begränsa transporten av dessa radioaktiva
            ämnen genom livsmedelskedjorna. Denna forskning, som sker i intimt
            samarbete med statens strålskyddsinstitut, för- svarets forskningsanstalt
            (FOA) och forskare vid veterinärhögskolan, är således av den största
            betydelse för vår strålskyddsberedskap inte enbart med hänsyn
            till risken för ett kärnvapenkrig utan även för den planerade
            utbyggnaden av kärnkraft inom vårt land. De resurser som för närvarande
            står till institutionens förfogande är helt otill- fredsställande.
            Sålunda hindras arbetet i hög grad av brist på lämpliga laboratorie-
            lokaler. Det är därför angeläget att den projekterade nya institutionsbyggnaden
            snarast uppföres. Det är vidare helt otillfredsställande att två
            tredjedelar av institutionens personal, som omfattar 12 personer,
            endast är Ag-anställda med avlöning ur tillfälliga forsk- ningsanslag
            trots att arbetsuppgifterna är av permanent natur. Om den nuvarande
            personalen, som genom mångårigt arbete specialiserat sig på olika
            avsnitt inom insti- tutionens arbetsområde, tvingas lämna institutionen
            på grund av otrygghet i anställ- ningsform riskeras att hela verksamheten
            bryter samman. Det är därför ytterst angeläget att de i lantbrukshögskolans
            anslagsäskanden för
          </p>
          <pb facs="riksdagen-motions-pdf/data/1968/mot_1968__ak__902/mot_1968__ak__902-002.pdf"/>
          <p>
            Motioner i Andra kammaren, nr 902 år 1968 5
          </p>
          <p>
            1968/69 begärda tjänsterna för institutionen för radiobiologi
            inrättas, nämligen en tjänst som förste konsulent, en tjänst som
            forskarassistent samt en tjänst som labo- ratorieassistent. Det
            bör här observeras att det icke är fråga om en utvidgning av verksamheten
            utan endast om beredande av trygga anställningsförhållanden för
            personal, som är oundgängligen nödvändig för att institutionen
            skall kunna genom- föra sitt samhällsviktiga långsiktiga arbetsprogram.
            Med stöd av vad ovan anförts får jag hemställa, att riksdagen
            måtte bemyndiga Kungl. Maj:t att vid lantbruks- högskolans avdelning
            för lantbrukets radiobiologi inrätta följande tjänster: dels en
            tjänst som förste konsulent (Ue 20), dels en tjänst som forskarassistent
            (Ue 17) och dels en tjänst som laboratorieassistent (Ae 13).
          </p>
          <p>
            Stockholm den 26 januari 1968
          </p>
          <p>
            Erik Grebäck (cp)
          </p>
        </div>
      </div>
    </body>
  </text>
</TEI>
