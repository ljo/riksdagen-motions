<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__918/mot_1968__ak__918-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 918 år 1968
          </p>
          <p>
            Nr 918
          </p>
          <p>
            Av herr Nordgren, om ersättning för snöskada å skog. (Lika lydande
            med motion nr 716 i Första kammaren)
          </p>
          <p>
            Vid sidan av den strukturproblematik av marknadsproblemen som
            sedan något år belastat skogsindustrin och som för avverkningssäsongen
            1967/68 bl.a. tagit sig uttryck i minskad efterfrågan och kraftigt
            sänkta virkespriser drabbades skogsbru- ket och skogsägarna i
            flera delar av landet under förra året av vad som med rätta kan
            kallas för naturkatastrofer. Jag avser härmed snöbrotten i mellersta
            Norrlands kustområden nära Hälsingland, Västernorrland och södra
            Västerbotten samt stormfällningarna i södra Sverige. Båda dessa
            företeelser har varit föremål för riksdagens uppmärksamhet samt
            skrivelse till och uppvaktningar för regeringen. Regeringen har
            också som en följd av dessa framställningar ställt i utsikt ökade
            möjligheter för avsättning till skogskontot. Till skillnad mot
            situationen vid de senaste större katastroferna av detta slag,
            nämligen stormfällningarna i södra Norrland och norra Svealand
            under 1950-talet, utgör ökade avsättningsmöjligheter till skogskontot
            icke någon väsentlig lättnad för flertalet av de nu berörda eftersom
            nettovärdet på grund av de låga virkespriserna blir lågt eller
            inget alls. Icke minst är detta fallet i de snöbrottshärjade delarna
            av Mellannorrland efter- som snöbrotten i stor utsträckning medför
            skador på de värdefullare träden. De framställningar om katastrofbidrag
            som framställdes av bl. a. skogsägarförening- arna i Mellannorrland
            har avvisats. De förslag till ökade skogskontoavsättningar som
            regeringen ställt i utsikt torde innebära en lättnad endast för
            de skogsägare, som hade möjlighet att redan under våren och sommaren
            1967 avverka det av snöbrotten skadade virket. De virkeskvantiteter
            som kunnat avverkas under nämnda tid eller som avverkas innevarande
            vinter torde emellertid utgöra endast en mindre del av det snöbrotts-
            skadade. Man måste dessutom komma ihåg att en mycket stor del
            av skogsägarna torde sakna ekonomiska förutsättningar att driva
            ut det stormskadade virket, efter- som detta måste ske med förlust.
            Snöbrotten har emellertid förorsakat stora och sammanhängande
            skador på vir- kesbestånden på ett sådant sätt att de i många
            fall icke längre kan anses godtagbara ur skoglig synpunkt. Elementära
            skogsvårdsprinciper motiverar därför att bestånden helt slutavverkas
            eller i vart fall blir föremål för genomgripande åtgärder. Eftersom
            detta i första hand är att betrakta såsom skogsvårdsåtgärder i
            syfte att på sikt åstad- komma godtagbara bestånd och att trygga
            en godtagbar tillväxt på de berörda arealerna borde dessa åtgärder
            i samma mån som en del andra skogsvårdsåtgärder
          </p>
          <pb facs="riksdagen-motions-pdf/data/1968/mot_1968__ak__918/mot_1968__ak__918-002.pdf"/>
          <p>
            Motioner i Andra kammaren, nr 918 år 1968 13
          </p>
          <p>
            som exempelvis vissa former av röjning m. m. vara föremål för
            skogsvårdsbidrag från staten. Eftersom de nu aktuella åtgärderna
            kräver en relativt stor arbetsinsats och följ- aktligen är av
            intresse ur sysselsättningssynpunkt borde det därför övervägas
            om de skogsägare som vidtar restaureringsarbeten efter snöbrott
            skulle kunna erhålla bidrag av statsmedel härför. Lämpligen borde
            dessa bidrag utgå efter prövning av skogsvårdsstyrelsen genom
            ett ökat statsanslag för skogsvård. Eventuellt skulle det erforderliga
            kapitalet i stats- budgeten kunna tas från anslaget till sysselsättningsåtgärder.
            Snöbrotten inom mellannorrländska kustområdet berörde i runt tal
            535 000 hek- tar. Avverkningskvantiteten som beräknades följa
            av detta rör sig om 100 milj. kubikfot enbart på de enskilda skogarna.
            Det motsvarar ungefär 3 års avverk- ningar. Med stöd av ovanstående
            hemställes, att riksdagen i skrivelse till Kungl. Maj:t måtte
            anhålla om för- slag till ersättning till de skogsägare i norra
            Sverige vilkas skog drabbats av snöbrott.
          </p>
          <p>
            Stockholm den 26 januari 1968
          </p>
          <p>
            Hans Nordgren (h)
          </p>
        </div>
      </div>
    </body>
  </text>
</TEI>
