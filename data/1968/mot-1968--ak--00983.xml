<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__983/mot_1968__ak__983-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 983 år 1968 7
          </p>
          <p>
            Nr 983
          </p>
          <p>
            Av herr Rubin, i anledning av Kungl. Maj:ts proposition nr 27,
          </p>
          <p>
            med förslag till ändringar i regeringsformen, m.m.
          </p>
          <p>
            I annat sammanhang har avslag yrkats på den nya metoden för val
            till riksdagen. Om den emellertid antages, bör vissa justeringar
            vidtagas däri. I det framlagda förslaget till ändrad lydelse av
            riksdagsordningen har i 16 8 införts en bestämmelse om att endast
            parti som fått minst 4 procent av de giltiga rösterna i hela riket
            är berättigat att deltaga i fördelningen av mandaten i den nya
            riksdagen. Detta gäller såväl valkretsmandaten som till- läggsmandat.
            Parti som fått färre röster men som fått minst 12 procent i en
            valkrets får vara med om att dela de fasta valkretsmandaten i
            denna krets men ställs utanför utjämningsmandaten. Det synes orättfärdigt
            att ett parti som har lyckats få mandat lokalt i några valkretsar
            genom att det erövrat minst 12 procent av rösterna i en- var av
            dessa valkretsar icke skall få deltaga i fördelningen av utjämnings-
            mandaten. En politisk rörelse kan vara stark i ett lokalt begränsat
            avsnitt av landet, exempelvis i två eller tre valkretsar där partiet
            kommer över 12-procentregeln och får mandat. Partiet kan dessutom
            ha fått röster även i angränsande valkretsar utan att där dock
            ha fått mandat. Skäl synes icke föreligga att hindra ett sådant
            parti att få deltaga i fördelningen av ut- jämningsmandaten. Det
            förtjänar påpekas att i Danmark, där också tilläggsmandat finnes,
            den regeln gäller att parti får deltaga i utdelningen av tilläggsmandat
            så snart det har vunnit ett kretsmandat. Det finns icke anledning
            att i Sverige vara strängare och diskvalificera partier som är
            mera lokalt förankrade. ' För att få del av tilläggsmandat skall
            parti i Danmark ha erhållit minst 2 procent av de avgivna rösterna.
            I Sverige föreslås motsvarande procenttal bli 4. Talet bör även
            i Sverige kunna nedsättas, i allt fall till 3 procent. Med nuvarande
            valdeltagande innebär 4-procentregeln att ett parti måste få över
            175 000 röster i landet, vilket synes vara ett alltför högt krav.
            I anledning av det anförda hemställes, I. att riksdagen måtte
            som vilande för grundlagsenlig be- handling antaga följande förslag
            till ändrad lydelse av riks- dagsordningen:
          </p>
          <pb facs="riksdagen-motions-pdf/data/1968/mot_1968__ak__983/mot_1968__ak__983-002.pdf"/>
          <p>
            8 Motioner i Andra kammaren, nr 983 år 1968 Riksdagsordningen
            $ 16 1. Mandaten i riksdagen fördelas mellan partier. Med parti
            avses varje politisk sammanslutning eller grupp av väljare, som
            uppträder i val under särskild beteckning (partibeteckning). 2.
            Av mandaten äro trehundratio fasta valkretsmandat, vilka fördelas
            mellan partier på grundval av valresultatet i varje valkrets.
            Antalet fasta valkretsmandat i varje valkrets fastställes för
            tre år i sänder på grundval av förhållandet mellan antalet röstberättigade
            i valkretsen och antalet röst- berättigade i hela riket. Närmare
            föreskrifter härom meddelas i vallagen. Övriga fyrtio mandat äro
            utjämningsmandat, vilka först fördelas mellan partier på grundval
            av valresultatet i hela riket och därefter tillföras val- kretsar.
            För varje mandat, som parti erhållit, utses i vederbörande valkrets
            en riksdagsledamot enligt föreskrifter som meddelas i vallagen.
            3. Endast parti, som fått minst tre procent av rösterna i hela
            riket eller som erhållit ett fast valkretsmandat, är berättigat
            att deltaga i fördelningen av utjämningsmandaten.
          </p>
          <p>
            8 17 1. De fasta valkretsmandaten fördelas inom varje valkrets
            proportionellt mellan de partier som äro berättigade att deltaga
            i mandatfördelningen i kretsen. Härvid tilldelas mandaten ett
            efter annat det parti som för varje gång uppvisar det största
            jämförelsetalet. Jämförelsetalet erhålles, så länge parti icke
            tilldelats något mandat, genom att partiets röstetal i valkretsen
            delas med 1,4 och därefter genom att röstetalet för varje gång
            delas med det tal som motsvarar dubbla antalet mandat, som partiet
            redan erhållit i val- kretsen, ökat med ett. '2. Utjämningsmandaten
            fördelas mellan de partier, som fått minst tre procent av rösterna
            i hela riket eller som erhållit ett fast valkretsmandat på sådant
            sätt att fördelningen av samtliga mandat i riksdagen blir pro-
            portionell mot de i fördelningen deltagande partiernas röstetal
            i hela riket. Vid bestämmande av det sammanlagda antal mandat
            i riksdagen som parti skall ha för att bli proportionellt representerat
            tillämpas fördelningsregeln i I mom. på hela riket som en valkrets.
            Varje parti tilldelas så många ut- jämningsmandat som behövs för
            att detta antal skall uppnås. " Har parti vid fördelningen av
            de fasta valkretsmandaten erhållit flera mandat än som motsvarar
            den proportionella representationen för partiet enligt första
            stycket, bortses vid fördelningen av utjämningsmandaten från partiet
            och de fasta valkretsmandat det erhållit. 3. Av de utjämningsmandat
            som parti erhållit tillföres det första den valkrets där partiet
            efter fördelningen av de fasta valkretsmandaten upp- visar större
            jämförelsetal än i övriga valkretsar. Återstående utjämnings-
          </p>
          <pb facs="riksdagen-motions-pdf/data/1968/mot_1968__ak__983/mot_1968__ak__983-003.pdf"/>
          <p>
            Motioner i Andra kammaren, nr 983 år 1968 9
          </p>
          <p>
            mandat tillföras ett efter annat den valkrets där partiet för
            varje gång upp- visar störst jämförelsetal vid fortsatt tillämpning
            av fördelningsregeln i 1 mom. på partiets röstetal i valkretsarna.
            II. att riksdagen vid antagande av förslag till ändringar i lagen
            om val till riksdagen och i kommunala vallagen före- tar av de
            ovan föreslagna grundlagsändringarna föranledda ändringar. Stockholm
            den 27 februari 1968
          </p>
          <p>
            Bertil Rubin (mbs)
          </p>
        </div>
      </div>
    </body>
  </text>
</TEI>
