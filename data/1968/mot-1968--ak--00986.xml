<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__986/mot_1968__ak__986-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 986—993 Motioner i Andra kammaren, nr 986 år 1968 1
          </p>
          <p>
            Nr 986
          </p>
          <p>
            Av herr Rubin, i anledning av Kungl. Maj:ts proposition nr 27,
            med förslag till ändringar i regeringsformen, m. m.
          </p>
          <p>
            Genom den grundlagsreform som föreslås i proposition nr 27 avses
            parla- mentarismen skola grundlagfästas. Därmed regleras förhållandet
            mellan den styrande makten och folkrepresentationen. Av vikt är
            emellertid i detta sammanhang att även relationerna till den dömande
            makten klarlägges. Därvidlag råder på en viss punkt viss oklarhet
            i grundlagen. Då nu stats- rådet blir en parlamentariskt utsedd
            instans, bör det klarläggas i vilken mån den har något inflytande
            över den dömande makten. Relationerna mellan de högsta domstolsorganen
            och regeringen är i stort sett klarlagda i rege- ringsformen.
            Sålunda angives i regeringsformen exakt i vilka fall regeringen
            får inhämta yttrande av högsta domstolen och av regeringsrätten
            t.ex. i nådeärenden. Utöver de i grundlagen angivna fallen anses
            regeringen ej kun- na inhämta yttrande av högsta domstolen och
            i princip ej heller av regerings- rätten. I stället höres ledamöterna
            i dessa båda domstolar, då deras yttran- de erfordras t. ex. i
            organisatoriska spörsmål. Vid sidan härav har emellertid utbildats
            en praxis, enligt vilken Kungl. Maj:t i statsrådet anses kunna
            höra regeringsrätten i besvärsärenden och andra mål. För denna
            kontakt mellan den dömande och den styrande mak- ten finnes dock
            icke något stöd i regeringsformen. I och med att parlamen- tarismen
            grundlagfästes bör ett klargörande ske på denna punkt. Nuvarande
            praxis synes i och för sig ändamålsenlig och bör därför ges grundlagsstöd.
            Enklast kan detta åstadkommas genom att ett tillägg göres till
            regeringsformen $ 10, vilken paragraf reglerar beredningen av
            de ärenden som avgöres i statsrådet. Under hänvisning till det
            anförda får jag hemställa, att riksdagen ville för grundlagsenlig
            behandling antaga följande lydelse av regeringsformen 8 10: Innan
            ärendena hos Konungen i statsrådet föredrages, skola de, genom
            nödiga upplysningars inhämtande från ve- derbörande ämbetsverk,
            av den föredragande beredas. Jäm- väl från regeringsrätten må
            yttrande införskaffas. Stockholm den 27 februari 1968
          </p>
          <p>
            Bertil Rubin (mbs)
          </p>
          <p>
            Bihang till riksdagens protokoll 1968. 4 saml. Nr 986—993
          </p>
        </div>
      </div>
    </body>
  </text>
</TEI>
