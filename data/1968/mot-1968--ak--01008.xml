<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__1008/mot_1968__ak__1008-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 1008 år 1968 1
          </p>
          <p>
            Nr 1008
          </p>
          <p>
            Av herrar Tobé och Grebäck, i anledning av Kungl. Maj:ts pro-
            position nr 37, angående naturvårdsforskningens orga- nisation
            och statsbidrag till avloppsreningsverk m. m.
          </p>
          <p>
            (Lika lydande med motion nr 777 i Första kammaren)
          </p>
          <p>
            Folkpartiet och centerpartiet har under en följd av år betonat
            vikten av att större resurser satsas på miljövården. Vi har understrukit
            behovet av bättre kunskap om de frågor som rör naturvård och miljövård
            i vidare bemärkelse. Därför ansåg vi att tillkomsten av naturresursutredningen
            var betydelsefull. Vi delar den uppfattning som utredningen kom
            fram till och som regeringen anslutit sig till i sin proposition
            om naturvårdsforsk- ningens organisation, nämligen att natur-
            eller miljövårdsforskningen be- höver samordnas och förstärkas.
            I propositionen behandlas också bidragsgivningen till avloppsrenings-
            verk. Vi anser att denna bidragsgivning kan och bör användas som
            ett be- tydelsefullt miljövårdspolitiskt instrument. Därför biträder
            vi i princip de- partementschefens syn, att bidragens huvudsyfte
            skall vara att stimulera kommunerna att bygga effektivare reningsverk.
            I Mittensamverkan, politiska handlingslinjer utarbetade av folkpartiet
            och centerpartiet inför valet 1966, underströks mycket kraftigt
            att den fortsatta utbyggnaden av miljöpolitiken förutsätter ökade
            kunskaper om en rad miljöfaktorer. Särskilt angeläget ansåg man
            det vara att utforska sambandet mellan miljöfaktorer å ena sidan
            samt sociala och ekonomiska förhållanden å den andra. I en partimotion
            till 1967 års riksdag föreslogs inrättandet av en miljö- forskningsnämnd.
            Vidare önskade man utreda behovet av särskild utbild- ning för
            befattningshavare inom naturvården och behovet av naturvårds-
            organ inom kommunerna.
          </p>
          <p>
            Naturvårdsforskningen
          </p>
          <p>
            Forskningsområdet Det bortglömda bullret. Betydande kritik har
            riktats mot naturresurs- utredningen, från remissorgan och andra,
            för att den inte tagit upp buller- frågorna. Därför är det något
            förvånande att inte heller propositionen ta- git upp bullerproblemet
            till behandling. Buller och dess verkningar är alltjämt ett i
            huvudsak outforskat område. Bullerforskning kan möjligen vara
            svår att organisera därför att forsk- ningsområdet i hög grad
            är tvärvetenskapligt. Det förhållandet får dock
          </p>
          <p>
            Bihang till riksdagens protokoll 1968. 4 saml. Nr 1008
          </p>
          <pb facs="riksdagen-motions-pdf/data/1968/mot_1968__ak__1008/mot_1968__ak__1008-002.pdf"/>
          <p>
            2 Motioner i Andra kammaren, nr 1008 år 1968
          </p>
          <p>
            inte tas som ursäkt för att man negligerar bullerproblemet. Buller
            är ett av våra största miljöproblem på kort sikt, därför att det
            har en stark in- verkan på människors fysiska och psykiska hälsa.
            Gör man anspråk på en helhetssyn på miljöproblemen kan man inte
            för- bigå bullerforskningen. Den måste förstärkas och föras in
            i sitt naturliga sammanhang. Viss bullerforskning har naturligtvis
            bedrivits i vårt land. Bl. a. har det gjorts insatser av arbetsgrupper
            tillsatta av arbetarskydds- nämnden och med anslag från yrkesskadeförsäkringsfonden.
            Dessa organs arbetsuppgifter bör överföras till det blivande organet
            för naturvårds- forskning och i samband därmed intensifieras.
          </p>
          <p>
            Namnfrågan Enligt vår uppfattning är varken ordet miljövårdsforskning
            eller ordet naturvårdsforskning en tillfredsställande beskrivning
            på forskningsområ- det. Betydande delar av vad vi med normalt
            språkbruk kallar miljö faller inte under forskningsområdet. Det
            gäller t. ex. planväsendet, trafikpoliti- ken (bilismen etc.),
            stadsbyggnadsmiljön och arbetsmiljön. Å andra sidan förefaller
            naturvårdsforskning vara ett alltför snävt begrepp. Endast med
            en viss tänjning av begreppet kan t. ex. bullerfrågor- na fogas
            in under benämningen naturvård. Detta ord för dessutom tankar-
            na till landskapsvård och inte till frågorna om vård av stadsmiljön,
            som ändå ur miljövårdssynpunkt är ett mycket betydelsefullt område
            (det gäl- ler särskilt i fråga om luft- och vattenvård). Med beaktande
            av detta resonemang har vi i valet mellan två otillfreds- ställande
            benämningar ansett oss lättast kunna godta propositionens för-
            slag att använda uttrycket naturvårdsforskning, som i varje fall
            har den fördelen att inte ge en alltför omfattande definition
            av forskningsområdet.
          </p>
          <p>
            Forskningens organisation
          </p>
          <p>
            Utredningen diskuterar tre alternativ för naturvårdsforskningens
            orga- nisation: 1. En nämnd under ett forskningsråd eller under
            forskningsrådens sam- arbetsdelegation. 2. Ett fristående ledningsorgan
            för miljövårdsforskning. 3. En forskningsenhet inordnad i statens
            naturvårdsverk.
          </p>
          <p>
            Utredningen rekommenderade alt. 2 medan departementschefen i
            sin pro- position föreslår i enlighet med alt. 3. Vi förordar
            i likhet med utredningen det andra alternativet enligt vilket
            ett fristående ledningsorgan för natur- vårdsforskning skulle
            inrättas. Den lösningen innebär att naturvårdsver- ket och det
            fristående ledningsorganet får ett gemensamt sekretariat.
          </p>
          <p>
            Naturvårdsverket har behov av att få forsknings- och utredningsarbete
          </p>
          <pb facs="riksdagen-motions-pdf/data/1968/mot_1968__ak__1008/mot_1968__ak__1008-003.pdf"/>
          <p>
            Motioner i Andra kammaren, nr 1008 år 1968 3
          </p>
          <p>
            utfört som underlag för fastställande av riktvärden och andra
            förarbeten för förordningar och bestämmelser. Med ett gemensamt
            sekretariat skulle verkets krav på att få de nämnda uppgifterna
            utförda kunna tillgodoses på ett smidigt sätt. Genom att naturvårdsverket
            har betydande övervakningsuppgifter på naturvårdsområdet kan berörda
            parters integritet bäst bevaras om verket inte blir huvudman för
            naturvårdsforskningen. Även om det framlagda förslaget kommer
            till utförande, så kommer inte det framtida statliga organet att
            administrera all naturvårdsforsk- ning. Fortfarande kommer en
            betydande forskning på områden som berör naturvården att äga rum
            inom t. ex. FOA, IVL, universiteten och de tek- niska högskolorna.
            Av den anledningen är det till fördel för naturvårds- verket att
            stå så obundet som möjligt till de olika institutioner som bedri-
            ver naturvårdsforskning. Det bör dock betonas, att litteraturforskning,
            dokumentation och inter- nationella kontakter bör samordnas. Det
            kan ske genom att ledningsorga- net och naturvårdsverket ändå
            kommer att stå i nära kontakt med var- andra genom det gemensamma
            sekretariatet. Slutligen förtjänar att betonas, att ledningsorganet
            för naturvårdsforsk- ning och naturvårdsverket kommer att ha vitt
            skilda uppgifter. Det inne- bär att helt olika krav kommer att
            ställas på de bägge organens ledningar. Det är inte möjligt och
            lämpligt att sammansätta naturvårdsverkets sty- relse främst med
            tanke på att den skall leda en forskningsorganisation. Den kan
            inte få den vetenskapliga tyngd som är önskvärd för ett organ
            som skall leda naturvårdsforskningen.
          </p>
          <p>
            Miljövårdsberedning Vi anser, att det är mycket önskvärt att
            man inrättar en interdeparte- mental beredning i natur- och miljövårdsfrågor.
            Miljövårdsfrågorna hand- läggs nu inom ett stort antal departement,
            och en samordning ter sig där- för nödvändig.
          </p>
          <p>
            Anslagettillnaturvårdsforskning En summering av de anslagsbehov
            som forskarna uppgivit som aktu- ella och angelägna ger ett totalbehov
            av 37 milj. kr. Utredningen har angett en successiv ökning av
            anslagen. Den presenterar en skiss till en femårs- plan för anslagsutvecklingen.
            Departementschefen har inte tagit ställning till långtidsplanen.
            Detta måste vi beklaga. Forskningen är i högsta grad beroende
            av att på längre sikt veta vilka ramar den har att hålla sig inom.
            Departementschefen föreslår, att viltforskningsrådets uppgifter
            förs över till det organ som får hand om naturvårdsforskningen
            och att rådet således upphör den 30 juni 1968. Vi har inget att
            invända däremot.
          </p>
          <pb facs="riksdagen-motions-pdf/data/1968/mot_1968__ak__1008/mot_1968__ak__1008-004.pdf"/>
          <p>
            4 Motioner i Andra kammaren, nr 1008 år 1968
          </p>
          <p>
            Utredningen föreslog följande anslag för budgetåret 1968/69:
            Naturresurs-/miljövårdsforskning (nämnd) ............ 8,0 milj.
            kr. Viltbiologisk forskning (viltforskningsrådet) ............
            0,5 milj. kr.
          </p>
          <p>
            Summa 8,5 milj. kr.
          </p>
          <p>
            I propositionen yrkas ett anslag på 7,0 milj. kr. för dessa ändamål.
            Enligt vår bedömning är den av utredningen föreslagna anslagsramen
            inte tilltagen i överkant. Efter bantning av de i SOU 1967: 43
            intagna in- venteringsuppgifterna är utredningens anslagskrav
            synnerligen väldoku- menterade. Eftersom forskningsområdena är
            angelägna och eftersom bul- lerfrågorna bör ges ökade resurser
            föreslår vi, att anslaget i enlighet med utredningens krav ökas
            med 1,5 milj. kr. utöver departementschefens förslag till 8,5
            milj. kr.
          </p>
          <p>
            Statsbidrag till avloppsreningsverk
          </p>
          <p>
            Vi biträder i princip propositionens förslag. Vi anser dock att
            kommu- ner bör kunna få bidrag även för tilloppsledningar till
            reningsverk. Det är av särskild betydelse för landsbygdskommuner
            att bidrag utgår till s. k. avskärande ledningar, som sammanför
            många små utsläpp till ett renings- verk. Andra anledningar än
            rena vattenvårdsskäl kan dessutom göra det nödvändigt att bygga
            reningsverk på ganska långt avstånd från det sam- hälle som reningsverket
            avser att betjäna. En sådan anledning är att det kan vara svårt
            att finna lämplig mark för ett reningsverk. Med hänvisning till
            ovan anförda motiveringar föreslår vi, A. att riksdagen i skrivelse
            till Kungl. Maj:t måtte hem- ställa, 1. att bullerforskning ges
            samma ställning inom natur- vårdsforskningen som luftvårdsforskning,
            vattenvårds- forskning, biocidforskning etc., 2. att ledningen
            för naturvårdsforskningen utövas av ett särskilt organ vars sekretariat
            samordnas med naturvårds- verkets, 3. att bidrag till avloppsreningsverk
            kan utgå jämväl till avskärande tilloppsledningar samt tilloppsledningar
            till reningsverk, som av geografiska och miljöskäl byggs på långt
            avstånd från det samhälle som skall betjänas; B. att riksdagen
            under nionde huvudtiteln anvisar ett i förhållande till Kungl.
            Maj:ts förslag med 1,5 milj. kr. för- höjt reservationsanslag
            av 8,5 milj. kr. till Naturvårds- forskning.
          </p>
          <p>
            tockholm den 12 mars 1968
          </p>
          <p>
            Erik Tobé (fp) Erik Grebäck (cp)
          </p>
          <p>
            Alfa Boktryckeri AB, Sthlm 1968
          </p>
        </div>
      </div>
    </body>
  </text>
</TEI>
