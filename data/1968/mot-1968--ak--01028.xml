<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__1028/mot_1968__ak__1028-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 1028 år 1968
          </p>
          <p>
            Nr 1028
          </p>
          <p>
            Av herrar Ståhl och Hagnell, i anledning av Kungl. Maj:ts pro-
            position nr 107, angående organisation m. m. av försva- rets materielförvaltning
            i central instans m. m.
          </p>
          <p>
            I Kungl. Maj:ts proposition nr 107 har föredragande departementsche-
            fen lämnat utan beaktande förslaget av försvarets materielförvaltnings-
            utredning att övergången till den nya organisationen i det integrerade
            för- valtningsverket bör ske successivt under en treårsperiod.
            Utredningen har nämligen sett som sin uppgift att i första hand
            lösa de viktigaste proble- men och att förbereda en anpassning
            till en i många avseenden oviss fram- tid. En viss försiktighet
            i de organisatoriska ingreppen har därför ansetts motiverad. Fortsatta
            utredningar rörande bl. a. sakorganens verksamhet och fortsatt
            rationalisering förutsätts ske i materielverkets egen regi och
            under verkschefens ledning. Detta materielförvaltningsutredningens
            förslag att det fortsatta utred- ningsarbetet bör ske i verkets
            egen regi — något som får stöd av ett stort antal remissorgan
            — biträds som sagt ej av departementschefen. I propo- sitionen
            framför departementschefen följande: att de kompletterande undersökningarna,
            som för övrigt inte bör be- gränsas till enbart sakorganen, är
            så omfattande att de redan av detta skäl inte kan utföras av materielverket
            utan risk för att den löpande verksamheten blir eftersatt. En
            särskild utredning bör få i uppdrag att i nära samarbete med verket
            göra dessa undersökningar. Den nya utredningen bör främst ägna
            sig åt att undersöka sakorganens — även tele- och robotorganens
            — verksamhet. De förslag utredningen kommer fram till kan emellertid
            få återverkningar på andra funktioner såsom inköp, underhåll och
            kvalitetskontroll. Utredningen bör alltså undersöka också dessa
            funktioner mot bakgrunden av materielförvalt- ningsutredningens
            förslag.
          </p>
          <p>
            Det måste starkt ifrågasättas om motivet till departementschefens
            ställningstagande är helt bärande. Också utredning ”utanför verket”
            är för sitt arbete i så hög grad beroende av uppgifter m. m. från
            personalen inom materielverket att den extra arbetsbelastningen
            på denna personal blir av samma storleksordning oavsett om undersökningarna
            görs av en utomstående utredning eller kommer till stånd i verkets
            egen regi. Det är väl snarare så att en utredning i verkets egen
            regi får större möjlig- heter att planera arbetet så att minsta
            möjliga olägenheter åstadkommes för det löpande förvaltningsarbetet.
          </p>
          <pb facs="riksdagen-motions-pdf/data/1968/mot_1968__ak__1028/mot_1968__ak__1028-002.pdf"/>
          <p>
            Motioner i Andra kammaren, nr 1028 år 1968 11
          </p>
          <p>
            Det bör särskilt framhållas att den nu föreslagna utredningen
            har att behandla frågor som ligger inom ett gemensamt ämbetsverk
            till skillnad mot tidigare utredningar som haft till uppgift att
            lägga fram förslag till organisationsförändringar inom ämbetsverk
            som sinsemellan varit fri- stående. Det är denna skillnad som
            gör det möjligt att anlägga en annan och modernare syn på det
            utrednings- och rationaliseringsarbete som nu förestår. Nu är
            det möjligt att låta det nya ämbetsverket självt genom- föra erforderliga
            undersökningar och föreslå åtgärder i likhet med vad som i regel
            sker inom näringslivet vid organisationsförändringar av detta
            slag. Denna typ av rationaliseringsverksamhet står också helt
            i överens- stämmelse med innebörden av den allmänna verkstadgan.
            Det är härvid av värde att berörd personal kan engageras i så
            stor utsträckning som möjligt. I stor utsträckning stöds denna
            tanke också av remissorganen. Så t. ex. framhåller statskontoret:
            Organisationen har av MFU föreslagits i huvudsak ske i materielver-
            kets regi. Ansvaret för det fortsatta utredningsarbetet har likaså
            före-
          </p>
          <p>
            slagits åläggas materielverket. Ämbetsverket vill understryka
            vikten av att ansvaret för dessa processer åläggs materielverket.
          </p>
          <p>
            Försvarets förvaltningsdirektion framför följande:
          </p>
          <p>
            Förvaltningsdirektionen tillstyrker de av utredningen angivna
            riktlin- jerna för utredningens fullföljande. Förvaltningsdirektionen
            vill ytter- ligare understryka utredningens uttalande att ansvaret
            för fullföljande bör åvila materielverket och att detta bör ges
            resurser och befogenheter härför.
          </p>
          <p>
            Riksrevisionsverket anför beträffande det fortsatta utredningsarbetet:
          </p>
          <p>
            Arbetet bör bedrivas i verkets egen regi. Det är dock väsentligt
            att materielverket ges möjlighet att till sig knyta de erforderliga
            kvalifice- rade resurserna härför.
          </p>
          <p>
            I yttrandet av försvarets förvaltningsdirektion har ledamoten
            Hagnell understrukit, att om den centralisering som nu föreslås
            skall uppnå ett såväl tekniskt som ekonomiskt tillfredsställande
            resultat, måste organisa- tionens ständiga förnyelse och utveckling
            kunna äga rum under ledning av styrelsen för verket inom den ekonomiska
            totalram som statsmakterna anvisat. Ansvaret skall helt åvila
            styrelsen och utkrävas av denna. Det är dessa synpunkter som måste
            tillvaratas och därför komma att prägla riksdagsbeslutet. Med
            stöd av vad som ovan framförts hemställes, att riksdagen måtte
            besluta att det uppdrages åt mate- rielverkets ledning att i enlighet
            med av Kungl. Maj:t ut- färdade direktiv genomföra de fortsatta
            undersökningarna
          </p>
          <pb facs="riksdagen-motions-pdf/data/1968/mot_1968__ak__1028/mot_1968__ak__1028-003.pdf"/>
          <p>
            12 Motioner i Andra kammaren, nr 1028 år 1968
          </p>
          <p>
            inom bl. a. sakorganens verksamhetsområden och föreslå härav
            betingade åtgärder.
          </p>
          <p>
            Stockholm den 29 mars 1968
          </p>
          <p>
            Manne Ståhl (fp) Hans Hagnell (s)
          </p>
          <p>
            Alfa Boktryckeri AB, Sthlm 1968
          </p>
        </div>
      </div>
    </body>
  </text>
</TEI>
