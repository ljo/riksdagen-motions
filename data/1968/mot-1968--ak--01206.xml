<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__1206/mot_1968__ak__1206-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 1206 år 1968 9
          </p>
          <p>
            Nr 1206
          </p>
          <p>
            Av herrar Eliasson i Moholm och Björkman, i anledning av Kungl.
            Maj:ts proposition nr 88, med förslag till lag om ändring i kommunalskattelagen
            den 28 september 1928 (nr 370), m.m.
          </p>
          <p>
            (Lika lydande med motion nr 948 i Första kammaren)
          </p>
          <p>
            I proposition nr 88 föreslås, att upplåtelse av nyttjanderätt
            eller servitutsrätt till fastighet liksom viss annan marköverföring
            skall jämställas med avyttring av fastighet när fråga är om realisationsvinstbeskattning.
            Motsvarande skall gälla be- träffande engångsersättning för inskränkning
            i förfoganderätten till fastighet enligt naturvårdslagen. I och
            med att 1967 års riksdag antagit nya bestämmelser rörande realisations-
            vinstbeskattningen, innebärande att denna fick evärdelig karaktär,
            kan principiella invändningar ej riktas mot berörda kompletterande
            förslag. Däremot saknas enligt vår mening varje anledning att
            i samband med ikraftträdandet bryta beskattnings- året och låta
            den 1 juli 1968 utgöra gränsen mellan de äldre och de nya bestäm-
            melserna. I fråga om inkomstbeskattningen gäller i vårt land den
            praxis att samma lagstiftning skall gälla för hela beskattningsåret,
            och denna praxis brukar brytas endast då speciella skäl anses
            vara för handen. Några sådana skäl har emellertid ej åberopats
            av departementschefen och synes ej heller, kunna anföras. Vi föreslår,
            att övergångsbestämmelserna får sådan utformning att äldre bestämmelser
            gäller även beträffande transaktioner under senare halvåret 1968.
            I propositionen föreslås också, att i vissa fall uppskov med realisationsvinstbe-
            skattning skall kunna medgivas, om den skattskyldige skaffar ny
            fastighet av mot- svarande beskaffenhet. Förutsättningen härför
            är att realisationsvinsten uppkommit vid expropriation och liknande
            tvångsförsäljning av fastighet, vid arronderingsför- säljning,
            vid försäljning till staten på grund av flygbuller eller vid marköverföring
            enligt det utvidgade ägoutbytesinstitutet varom förslag framlades
            i proposition nr 167 vid 1967 års riksdag. Uppskov skall även
            kunna medges i samband med upp- låtelse av nyttjanderätt eller
            servitutsrätt till fastighet på obegränsad tid mot en- gångsersättning
            liksom då fastighetsägaren enligt naturvårdslagens bestämmelser
            måste underkasta sig inskränkningar i förfoganderätten till fastigheten
            och han på grund härav fått engångsersättning. Realisationsvinsten
            skall uppgå till minst 3 000 kr. För anskaffande av ersättningsfastighet
            medges andrum intill utgången av tredje kalenderåret efter det
            år då realisationsvinsten uppkom. Vid framtida avyttring av
          </p>
          <pb facs="riksdagen-motions-pdf/data/1968/mot_1968__ak__1206/mot_1968__ak__1206-002.pdf"/>
          <p>
            10 Motioner i Andra kammaren, nr 1206 år 1968
          </p>
          <p>
            ersättningsfastigheten skall det medelst indexberäkning framräknade
            ingångsvärdet minskas med realisationsvinstens belopp. Då 1967
            års riksdag behandlade frågan om realisationsvinstbeskattning
            förelåg full enighet om att uppskov med beskattningen borde medges
            när fastighetsägare av mer eller mindre tvingande skäl nödgades
            avyttra sin fastighet och han avsåg att skaffa sig ny sådan. Redan
            i då förevarande proposition (nr 153) angavs exempel på fall då
            uppskov befanns motiverat. I anslutning härtill framfördes från
            olika håll önskemålet att egnahemsägare, som erhållit anställning
            å annan ort och på grund härav avyttrar sin fastighet, skulle
            inbegripas bland de uppskovsberättigade. I proposition nr 88 har
            departementschefen utvidgat området för uppskovsrätt men alltjämt
            ställt de berörda egnahemsfallen utanför. Enligt vår mening föreligger
            en form av tvångsförsäljning när en skattskyldig av anställningsskäl
            avflyttar från viss ort till annan. Tydligast torde detta framträda
            när det är fråga om en av arbetsgivaren beordrad förflyttning
            i tjänsten eller där ett helt verk eller helt företag flyttar
            till annan ort. Likartat är förhållandet för den som mist sin
            anställning på grund av personalinskränkning eller företagsnedläggelse
            och ej kan erhålla nytt arbete på platsen. I vissa sådana fall
            förekommer också omflyttningar som föranstaltas genom AMS. Det
            tvångsmässiga kan måhända sägas vara mindre för dem som frivilligt
            söker tjänst å annan ort, men i fråga om fastighetsförsäljningen
            föreligger blott gradskillnader i tvånget. Någon principiell skillnad
            göres f. ö. icke mellan mer frivilliga flyttningar och sådana
            av ren tvångs- karaktär när det gäller avdrag för flyttningskostnader.
            Det kan måhända göras gäl- lande att försäljning av egnahem i
            allmänhet ej kommer att föranleda någon realisa- tionsvinstbeskattning.
            Vi ser det dock som angeläget att — även om det skulle vara ett
            relativt ringa antal fall som beröres — över huvud taget icke
            genom be- skattningen försvåra anskaffandet av nytt egnahem. Enligt
            lagförslaget skall ersättningsfastigheten vara »jämförlig» med
            den fastig- het till vilken realisationsvinsten hänför sig. Härom
            uttalar departementschefen, att det enligt hans mening »ligger
            i sakens natur att man särskilt i upplåtelsefallen får bedöma
            frågan om likvärdigheten relativt liberalt». Vi delar denna uppfattning
            och kan därför inte instämma i vad departementschefen anför om
            att ersättningsfastig- heten dock skall vara av samma beskattningsnatur
            som den tidigare fastigheten, alltså att t. ex. jordbruksfastighet
            alltid bör ersättas med jordbruksfastighet. Det kan nämligen förhålla
            sig så att en fastighet, som egentligen användes endast som bostadsfastighet,
            i fastighetstaxeringslängden är registrerad som jordbruksfastig-
            het i stället för annan fastighet. Anledningen kan vara t. ex.
            att det egentliga jord- bruket efter hand avstyckats och byggnaden
            jämte tomt behållit stamfastighetens registernummer eller helt
            enkelt att det är fråga om en relativt stor tomt, vilken förlorat
            sin tidigare jordbrukskaraktär genom att jorden ej brukas. Om
            en sådan fastighet exproprieras, bör det vara i lagstiftningens
            anda att ersättningsfastigheten har annan fastighets karaktär.
            Likaså bör t. ex. en av staten inköpt bullerstörd annan fastighet
            få ersättas med jorbruksfastighet av ovannämnd typ. Vi förordar
            en komplettering av lagstiftningen i detta syfte.
          </p>
          <pb facs="riksdagen-motions-pdf/data/1968/mot_1968__ak__1206/mot_1968__ak__1206-003.pdf"/>
          <p>
            Motioner i Andra kammaren, nr 1206 år 1968 11
          </p>
          <p>
            Åberopande det anförda hemställer vi, att riksdagen måtte antaga
            det i proposition nr 88 framlagda förslaget till lag om ändring
            i kommunalskattelagen den 28 sep- tember 1928 (nr 370) med den
            ändring att dels 35 $ 2 mom. erhåller nedanstående lydelse, dels
            till punkt 4 av anvisningarna till 35 $ fogas ett stycke av den
            lydelse som nedan framgår, dels ock att ikraftträdandebestämmelserna
            får följande lydelse.
          </p>
          <p>
            35 $.
          </p>
          <p>
            2 mom. Avyttras fastighet, — — — vinsten skattepliktig. Har fastighet
            — — — å landet. Skattskyldig, som haft skattepliktig realisationsvinst
            på grund av avyttring eller marköverföring enligt föregående stycke
            eller sådan avyttring som föranletts av att han av sysselsättningsskäl
            måst flytta till annan ort, så ock skattskyldig, som på grund
            av att han fått engångsersättning för inskränkning i förfoganderätten
            till sin fastighet enligt naturvårdslagen den 11 december 1964
            (nr 822) eller för motsva- rande inskränkningar enligt andra författningar
            eller för upplåtelse av nyttjanderätt eller servitutsrätt till
            fastigheten på obegränsad tid, kan, om han avser att förvärva
            fastighet (ersättningsfastighet), som är jämförlig med den fastighet
            till vilken reali- sationsvinsten hänför sig, få uppskov med beskattning
            av realisationsvinsten i en- lighet med särskilda bestämmelser
            därom. Uppkommer fråga om beskattning av realisationsvinst eller
            om beräkning av realisationsförlust på grund av avyttring av ersättningsfastighet,
            beräknas vid tillämpning av vad i första stycket sägs inne- havstiden
            för ersättningsfastigheten som om avyttringen avsett den tidigare
            inne- havda fastigheten. Vad nu sagts gäller dock endast om den
            realisationsvinst som uppskovet avser helt eller delvis avräknats
            från ersättningsfastighetens ingångs- värde.
          </p>
          <p>
            Har avyttrad — — — närmast dessförinnan. Vad som — — — till vattenkraft.
            Anvisningar till 35 $. 4. Lika med — — — det sammanlagda ersättningsbeloppet.
          </p>
          <p>
            Ersättningsfastighet skall kunna anses jämförlig med fastighet,
            beträffande vilken uppskov med beskattning av realisationsvinst
            medgives, även om den enligt fastig- hetstaxeringen är av annan
            beskattningsnatur.
          </p>
          <p>
            Denna lag träder i kraft dagen efter den, då lagen enligt därå
            meddelad upp- gift utkommit från trycket i Svensk författningssamling,
            och tillämpas första gången vid 1969 års taxering. Äldre bestämmelser
            om engångsersättning för upplåtelse av
          </p>
          <pb facs="riksdagen-motions-pdf/data/1968/mot_1968__ak__1206/mot_1968__ak__1206-004.pdf"/>
          <p>
            12 Motioner i Andra kammaren, nr 1206 år 1968
          </p>
          <p>
            nyttjanderätt eller servitutsrätt till fastighet på obegränsad
            tid eller för inskränk- ning i förfoganderätt till fastighet enligt
            naturvårdslagen eller för motsvarande in- skränkningar enligt
            andra författningar gäller fortfarande om avtal träffats eller
            beslut meddelats om ersättningen före den I januari 1969. Utgår
            sådan engångs- ersättning på grund av exproporiation eller liknande
            förfarande gäller äldre be- stämmelser om talan i målet väckts
            före den I januari 1969, om rättigheten börjat utövas eller inskränkningen
            trätt i kraft före nämnda dag.
          </p>
          <p>
            Stockholm den 2 maj 1968
          </p>
          <p>
            Rolf Eliasson (h) Folke Björkman (h) i Moholm
          </p>
        </div>
      </div>
    </body>
  </text>
</TEI>
