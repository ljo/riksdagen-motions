<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__94/mot_1968__fk__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 94 år 1968 5
          </p>
          <p>
            Nr 94
          </p>
          <p>
            Av herr Björk m. fl., om rösträtt för i Sverige bosatta utländska
            med- borgare.
          </p>
          <p>
            (Lika lydande med motion nr 139 i Andra kammaren)
          </p>
          <p>
            Immigrationen av utländska medborgare till vårt land skapar en
            rad anpassningsproblem som kräver växande insatser från samhällets
            sida. En viktig del av denna problematik gäller i vilken utsträckning
            i Sverige bosatta utlänningar kan och bör ges möjlighet att deltaga
            i utformningen av de i vidaste mening samhälleliga åtgärder som
            bestämmer deras egna levnads- villkor. Som ett led i en önskvärd
            integrationsprocess framstår det som angeläget att i Sverige bosatta
            utlänningar ges tillfälle att ansluta sig till olika fri- villiga
            organisationer och också utnyttjar sådana möjligheter. Organisa-
            tionerna tycks i allmänhet vara beredda att öppna möjligheter
            till anslut- ning för utlänningar. De fackliga organisationerna
            har ett särskilt intresse av att utländska arbetare låter sig
            organiseras. Från fackligt håll har man också uttryckt önskemål
            om aktivitet från utländska medlemmars sida. Utlänningar har i
            vissa fall blivit valda till ombud vid fackliga kongresser, och
            i princip synes de också ha möjligheter att väljas till styrelseposter
            på olika nivåer. Via de fackliga organisationerna kan de sålunda
            utöva ett visst medinflytande inom hela den sektor av samhällslivet
            som beröres av facklig aktivitet. Också de politiska organisationerna
            tycks mestadels acceptera i landet bosatta utländska medborgare
            som medlemmar. De restriktioner för politisk aktivitet, som anses
            gälla i Sverige mottagna flyktingar, torde inte vara tillämpliga
            i dessa fall. Genom medlemskap i svenska politiska orga- nisationer
            har utländska medborgare möjlighet att deltaga i nomineringen
            av kandidater till riksdags- och kommunalval, även om det är ovisst
            i vad mån de utnyttjar denna rättighet. Möjligheterna till medinflytande
            möter emellertid en begränsning, när det gäller rätten att deltaga
            i själva valen. Tanken att överskrida denna gräns verkar måhända
            främmande för många. En närliggande invändning är att utlänningar
            ändå erhåller rösträtt så snart de fått svenskt medborgar- skap.
            För åtskilliga i Sverige bosatta utlänningar måste man emellertid
            förutsätta att det antingen dröjer länge innan de söker och får
            medborgar- skap eller att de helt avstår från att söka medborgarskap,
            därför att de räknat med att efter ett antal år återvända till
            sitt ursprungsland. I ett stort
          </p>
          <pb facs="riksdagen-motions-pdf/data/1968/mot_1968__fk__94/mot_1968__fk__94-002.pdf"/>
          <p>
            6 Motioner i Första kammaren, nr 94 år 1968
          </p>
          <p>
            antal fall kan det vara motiverat att ge utlänningar, som under
            en följd av år är bosatta i landet, möjlighet att via de allmänna
            valen påverka de vill- kor under vilka de har att leva. Särskilt
            om andelen utlänningar med tiden väsentligt skulle öka, kan det
            ur demokratisk synpunkt framstå som otill- fredsställande att
            de saknar inflytande på valen. Nationella suveränitetsföreställningar
            har hittills gjort det självklart, att rösträtt skall vara begränsad
            till det egna landets medborgare. Ett särfall kan emellertid redovisas.
            Medborgare i de brittiska samväldesländerna erhåller sålunda vid
            immigration i Storbritannien rätt att deltaga i parla- ments-
            och kommunalval, förutsatt att de är upptagna i röstlängden. För
            att bli upptagna i röstlängden synes endast krävas att man kan
            uppvisa sam- väldespass och är bosatt i Storbritannien. National
            Committee for Common- wealth Immigrants, som ägnar sig åt de nya
            immigranternas anpassnings- och integrationsproblem, har visat
            sig angelägen om att uppmärksamma immigranterna på denna rättighet.
            Arrangemanget har uppenbarligen sam- band med det brittiska samväldets
            speciella historia och institutioner. Det borde dock inte vara
            uteslutet för länder med annan bakgrund att införa en besläktad
            ordning. Det starkaste motståndet skulle sannolikt resas mot tanken
            att låta i Sverige bosatta utlänningar deltaga i riksdagsval.
            Det kan hävdas att rätt att deltaga i sådana val förutsätter en
            lojalitet mot landet som är nära för- bunden med medborgarskap.
            Mot detta argument kan vägas andra syn- punkter, som talar till
            förmån för utlänningars rösträtt. En både praktisk och principiell
            invändning kan vara, att i Sverige bosatta utlänningar inte bör
            ges möjlighet att rösta både i vårt land och i hemlandet. Tills
            vidare torde sådana möjligheter till dubbelröstning vara synnerligen
            begränsade, men för den händelse man accepterar principen att
            utlänningar skall kunna deltaga i svenska riksdagsval kan man
            överväga anordningar för att för- hindra dubbelröstning. Sambandet
            mellan rikspolitik och kommunalpolitik kan i och för sig utgöra
            skäl för att låta utlänningar deltaga i såväl riksdags- som kommunal-
            val, om man alls är beredd att ge dem rösträtt. Sannolikt skulle
            det dock vara lättare att vinna anslutning till tanken på enbart
            kommunal rösträtt för i Sverige bosatta utlänningar. Den kommunala
            politikens utformning berör dem i allmänhet på ett särskilt direkt
            sätt. Eftersom inget land ger eller väntas ge sina i utlandet
            bosatta medborgare rätt att deltaga i kommu- nalval i hemlandet
            uppstår här inget problem med dubbel rösträtt. Det kan noteras
            att de nyligen antagna bestämmelserna om utlandssvenskars rösträtt
            inte avser kommunalval. Till förmån för en begränsning av röst-
            rätten till kommunalval talar också att man därigenom kan vinna
            vissa erfarenheter, innan man eventuellt bestämmer sig för att
            utsträcka röst- rätten även till riksdagsval. Skulle de svenska
            statsmakterna inleda ett
          </p>
          <pb facs="riksdagen-motions-pdf/data/1968/mot_1968__fk__94/mot_1968__fk__94-003.pdf"/>
          <p>
            Motioner i Första kammaren, nr 94 år 1968 7
          </p>
          <p>
            experiment av detta slag, vore det angeläget att även väcka internationellt
            intresse för problematiken. En internationell aspekt på frågan
            kan sägas vara, att det ur demokratisk synpunkt skulle vara tilltalande
            att låta utlän- ningar, som i sina hemländer är förhindrade att
            deltaga i fria val, erhålla denna rättighet så länge de är bosatta
            i Sverige. Med hänsyn till problemets svåröverskådlighet är vi
            tills vidare inte beredda att framlägga konkreta förslag i ämnet.
            Bland annat måste ju över- vägas vilka tidsgränser som måste upprättas
            för förvärv av rösträtt. Det kan också finnas skäl att kartlägga
            såväl den svenska allmänhetens som de berörda utlänningarnas attityder
            till problemet. En specialutredning synes inte motiverad, då frågan
            har nära samband med den allmänna för- fattningsrevision som förestår.
            I princip skulle utredningsuppdraget kunna överlämnas till 1966
            års grundlagberedning, som enligt sina direktiv har att förbereda
            en total författningsreform. Då inga förberedande utredningar
            i ämnet genomförts och då frågan endast i ringa utsträckning varit
            föremål för offentlig debatt, torde man dock inte kunna vänta
            sig spontana initiativ i frågan från beredningens sida. Ett särskilt
            uttalande av riksdagen synes sålunda önskvärt. Med hänvisning
            till vad som ovan anförts hemställer vi, att riksdagen i skrivelse
            till Kungl. Maj:t måtte anhålla om att 1966 års grundlagberedning
            genom tilläggsdirektiv erhåller uppdrag att överväga och utreda
            frågan om rätt för i Sverige bosatta utländska medborgare att
            i första hand deltaga i landstings- och kommunalval, i andra hand
            även i riksdagsval.
          </p>
          <p>
            Stockholm den 19 januari 1968
          </p>
          <p>
            Kaj Björk (s) Torsten Hansson (s) Lisa Mattson (s)
          </p>
        </div>
      </div>
    </body>
  </text>
</TEI>
