<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__144/mot_1968__fk__144-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Första kammaren, nr 144 år 1968
          </p>
          <p>
            Nr 144
          </p>
          <p>
            Av fröken Stenberg och herr Hiibinette, om tillstånd till fiske
            för utländsk gäst vid turistanläggning.
          </p>
          <p>
            (Lika lydande med motion nr 192 i Andra kammaren)
          </p>
          <p>
            En utlänning som äger eller arrenderar mark med tillhörande fiskevatten
            liksom en utlänning som av markägaren arrenderar fiskerätten får
            utnyttja denna på samma villkor som en svensk medborgare. Om en
            utlänning där- emot önskar fiska på allmänt eller annat fritt
            vatten får han inte göra detta med mindre än att han sedan minst
            två år har vistats stadigvarande i vårt land. Konungen eller myndighet
            som Konungen bestämmer kan emellertid delge utlänning rätt till
            fiske även om tidsvillkoret inte är uppfyllt. Sådant tillstånd
            har generellt tilldelats medborgare i Danmark, Finland, Island
            och Norge som nu med i stort sett samma rätt som svenska medborgare
            kan fiska i allmänna vatten. Utomnordisk medborgare måste däremot
            söka sär- skilt tillstånd för fritidsfiske hos fiskeristyrelsen,
            länsstyrelsen eller polis- myndigheten på orten. Sådant tillstånd
            kan meddelas såväl enskilda perso- ner som hela grupper av utlänningar.
            I båda fallen är dock som regel till- stånden begränsade till
            högst 14 dagar och dessutom tillkommer bestäm- melsen om att den
            fisk som fångats icke får saluföras. Gällande bestämmelser medför
            att hotell och liknande turistanläggningar inte kan, även om de
            är ägare till fiskevatten, locka utländska turister med möjligheten
            att fiska. Inte minst för turistnäringen vore det därför önsk-
            värt att man omprövade gällande bestämmelser samt införde sådan
            ändring att turistanläggning vilken förfogar över fiskevatten
            skall kunna få gene- rellt tillstånd till fiske för sina utländska
            gäster.
          </p>
          <p>
            Med stöd av ovanstående hemställes,
          </p>
          <p>
            att riksdagen i skrivelse till Kungl. Maj:t måtte anhålla om
            översyn av lagen av den 1 december 1950 om rätt till fiske samt
            att härvid särskilt beaktas möjligheten för turistanlägg- ningar
            att erhålla generellt tillstånd till fiske för sina utländs- ka
            gäster.
          </p>
          <p>
            Stockholm den 19 januari 1968
          </p>
          <p>
            Gunvor Stenberg (h) Gunnar Hibinette (h)
          </p>
        </div>
      </div>
    </body>
  </text>
</TEI>
