<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__246/mot_1968__fk__246-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 246 år 1968 3
          </p>
          <p>
            Nr 246
          </p>
          <p>
            Av herr Carlsson, Eric, m. fl., om höjt anslag till tidningen
            Samefolket. (Lika lydande med motion nr 315 i Andra kammaren)
          </p>
          <p>
            Samefolket startade 1919 Samefolkets Egen Tidning. Sedan 1961
            utkommer tid- skriften under namnet Samefolket. Dess årgångar
            utgör nu en ovärderlig källa när det gäller samerna och deras
            status i Sverige. Tidskriften har under hela sin utgivning åtnjutit
            bidrag från allmänna medel. Sedan budgetåret 1964/65 har bidraget
            utgjort 50000 kronor som utgår över riksstaten. Tidskriften har
            nu en redaktionssekreterare och en kontorist anställda, båda på
            deltid (mindre än halvtid). Sedan 1960 har tidskriften utökats
            successivt både vad sidantalet och de behand- lade ämnena beträffar.
            Utökningen har inneburit att den kunnat alltmera inträng- ande
            avspegla det problemkomplex som den samiska minoritetens ställning
            i Sverige utgör. Bevakningen av de förändringar som samernas status
            i ekonomiskt, socialt och kulturellt avseende nu undergår är maktpåliggande.
            Därvid är förbindelserna med den samiska läsekretsen av synnerligen
            stor vikt. Å andra sidan är myndighe- ternas, både kommunala och
            statliga, åtgöranden i fråga om samerna av avgörande betydelse
            och bör förmedlas till läsekretsen. Förmedlingen av renforskningens
            rön hör till de allra viktigaste uppgifterna för tidskriften.
            Förhållandet mellan den samiska gruppens intressen och motstående
            intressen med alla de ingrepp i samernas förhållanden som dessa
            ofta innebär är ett fält som ständigt måste ägnas uppmärksamhet.
            Vattenregleringarna, turismen och det alltmer mekaniserade norrländska
            stor- skogsbruket representerar de mest framträdande intressena
            därvidlag. Undervisningssektorn både vad beträffar grundskolan
            och vuxenutbildning är här av väsentlig betydelse. De samiska
            ungdomarnas yrkesval och val av studielinje på universitetsstadiet
            är fakta som är av stor vikt för det samiska kulturlivets utveck-
            ling inom storsamhället. Glesbygdsproblemet, som är livsavgörande
            för det samiska folket, hör ihop både med utbildningen och den
            allmänna integreringen. Det är icke endast en rent samisk omsorg
            att följa skeendena som har att göra med anpassningen av den samiska
            gruppen i storsamhället och dess överlevande som yrkesgrupp och
            bärare av en särartad kultur; det är också en uppgift för sam-
            hället att denna integrering sker på ett sätt som tillfredsställer
            demokratins krav. En ingående bevakning av utvecklingen härvidlag
            utgör i själva verket tidskriftens huvudmål.
          </p>
          <pb facs="riksdagen-motions-pdf/data/1968/mot_1968__fk__246/mot_1968__fk__246-002.pdf"/>
          <p>
            4 Motioner i Första kammaren, nr 246 år 1968
          </p>
          <p>
            En huvudsynpunkt vid utformningen av en samepolitik bör vara
            att samerna ges möjlighet att själva diskutera, analysera och
            informera allmänheten om sina pro- blem. Förfogade samerna över
            erforderliga resurser skulle de på ett helt annat sätt än vad
            fallet är i dag kunna vara opinionsbildande. Allmänhetens uppfattning
            om den samiska minoritetens grundläggande frågeställningar skulle
            härigenom starkt påverkas av en samernas egen debatt. För närvarande
            diskuteras samefrågan huvud- sakligen över samernas huvuden. Förhållandet
            är så grundmurat att få finner saken märklig. Ju bättre samerna
            är rustade för att penetrera problem och i samverkan med myndigheter
            och motstående intressen leta sig fram till långsiktiga lösningar,
            desto mer kan samerna göras medansvariga för att principbeslut
            och överenskommelser förverkligas. För att en målsättning av här
            antytt slag skall kunna realiseras, måste flera för- utsättningar
            vara uppfyllda. En av de viktigare är att samerna förfogar över
            en egen tidning med resurser att dels stimulera till intern samisk
            debatt, dels snabbt och inträngande informera allmänheten om såväl
            de stora principfrågorna som de dagsaktuella problemen. En på
            detta sätt fungerande tidning borde vara till ovär- derligt gagn
            för dem som kommer i kontakt med samefrågan. Landsmötet i Jokkmokk
            1967 uttalade sig för en kraftig höjning av anslaget till tidningen
            Samefolket. Med hänsyn till vad som ovan anförts hemställer vi,
            att riksdagen måtte besluta att nu utgående anslag till tidningen
            Samefolket måtte höjas till 100 000 kronor.
          </p>
          <p>
            Stockholm den 24 januari 1968
          </p>
          <p>
            Eric Carlsson (cp) i Vikmanshyttan
          </p>
          <p>
            Bertil Strandberg (h) Per Jacobsson (fp) Ivar Högström (s)
          </p>
        </div>
      </div>
    </body>
  </text>
</TEI>
