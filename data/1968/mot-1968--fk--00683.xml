<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__683/mot_1968__fk__683-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 683 år 1968 3
          </p>
          <p>
            Nr 683
          </p>
          <p>
            Av fru Hamrin-Thorell, angående vissa försäkringsförmåner för
          </p>
          <p>
            hemarbetande. (Lika lydande med motion nr 869 i Andra kammaren
            )
          </p>
          <p>
            Inom yrkesskadeförsäkringen finns en möjlighet att teckna frivillig
            för- säkring som avser alla i eller utom arbetet ådragna skador
            som orsakats av olycksfall. Denna möjlighet att teckna frivillig
            yrkesskadeförsäkring står till buds för varje svensk medborgare.
            En kategori som torde ha särskild nytta av försäkringen är hemarbetande,
            som vanligen saknar annat för- säkringsskydd mot olycksfall i
            arbetet. I kombination med den frivilliga sjukförsäkringen ger
            den frivilliga yrkesskadeförsäkringen ett heltäckande skydd vid
            olycksfall. Bland de förmåner som utgår enligt försäkringen är
            full ersättning för läkar-, läkemedels- och tandläkarkostnader,
            full sjuk- penning efter 90 dagars sjukdom, livränta vid nedsatt
            arbetsförmåga, liv- ränta till efterlevande samt begravningshjälp
            de viktigaste. Försäkrings- avgiften för hemarbetande är mycket
            låg, endast 9 kronor per år. För personer som ägnar sig åt hushållsarbete
            i hemmet skall enligt 9 $ lagen om yrkesskadeförsäkring hushållsarbetet
            likställas med förvärvsar- bete. &gt;Värdet av hushållsarbete i hemmet
            — — — må ej beräknas högre än vad som motsvarar i orten gängse
            avlöning för liknande arbete för an- nans räkning.» Enligt uppgift
            från riksförsäkringsverket anses nu hushålls- arbete i hemmet
            motsvara en årlig arbetsinkomst av 9 000 kronor. Det är uppenbart
            att den frivilliga yrkesskadeförsäkringen är en utomordentligt
            värdefull försäkringsform. En allvarlig svaghet är dock att den
            är alltför litet känd och utnyttjad bland de personer som är sysselsatta
            med hushålls- arbete i hemmet och för vilka försäkringen torde
            innebära en särskild trygg- hetsförstärkning. Vid förfrågan hos
            flera sjukkassor har framkommit att man där inte alls kände till
            att möjlighet fanns för hemarbetande att för- säkra sig i yrkesskadeförsäkringen.
            På riksförsäkringsverket uppges att antalet försäkrade husmödrar
            är mycket lågt. Försäkringen har flera uppenbara fördelar. Bl.
            a. är den ju mycket billig i förhållande till de förmåner den
            ger. Vi vill därför föreslå att en upplys- ningskampanj för frivilliga
            yrkesskadeförsäkringen genomförs. Den frivilliga sjukförsäkringen
            är mera allmänt känd, delvis just på grund av att en upplysningskampanj
            genomförts för denna försäkring. Den fri- villiga sjukförsäkringen
            missgynnar dock i ett avseende de hemarbetande
          </p>
          <pb facs="riksdagen-motions-pdf/data/1968/mot_1968__fk__683/mot_1968__fk__683-002.pdf"/>
          <p>
            4 Motioner i Första kammaren, nr 683 år 1968
          </p>
          <p>
            kvinnorna i förhållande till de kvinnor som är försäkrade på
            vanligt sätt i allmänna försäkringen och som på grund av arbetsinkomst
            är sjukpen- ningklassade ovanför första sjukpenningklassen. I
            den ordinarie försäk- ringen utgår full tilläggssjukpenning under
            ledighet för barnsbörd, medan sjukpenningen för den frivilligförsäkrade
            då reduceras till 6 kr. och utgår i form av moderskapspenning.
            Att detta innebär en avsevärd inskränkning av fördelarna med sjukförsäkringen
            för husmödrar är uppenbart. Det före- faller oberättigat med tanke
            på att den frivilliga försäkringen till största delen bekostas
            av den försäkrade själv. Eventuellt kunde man här tänka sig att
            införa valmöjlighet mellan full tilläggssjukpenning under varierande
            antal dagar, t. ex. 30, 90 och 180. Denna typ av valfrihet finns
            redan införd i den frivilliga sjukförsäkringen beträffande karensdagarna.
            Jag vill därför förorda en utredning om den frivilliga sjukförsäkringen
            i syfte att bereda hemarbetande kvinnor möjlighet att försäkra
            sig jämväl för tilläggssjuk- penning vid barnsbörd. Med anledning
            av vad som ovan anförts hemställes, att riksdagen i skrivelse
            till Kungl. Maj:t måtte begära a) en upplysningskampanj om den
            frivilliga yrkesskade- försäkringen, b) utredning om tilläggssjukpenning
            vid barnsbörd även inom den frivilliga sjukförsäkringen. Stockholm
            den 26 januari 1968
          </p>
          <p>
            Ruth Hamrin-Thorell (fp)
          </p>
        </div>
      </div>
    </body>
  </text>
</TEI>
