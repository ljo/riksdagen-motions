<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__686/mot_1968__fk__686-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 686 år 1968
          </p>
          <p>
            Nr 686
          </p>
          <p>
            Av fru Olsson, Elvy, och herr Fälldin, om rätt att för förmån
            in- om den allmänna försäkringen tillgodoräkna vård av
          </p>
          <p>
            barn i hemmet.
          </p>
          <p>
            (Lika lydande med motion nr 878 i Andra kammaren)
          </p>
          <p>
            Förutsättningen för att erhålla full ATP-pension är att ha haft
            pensions- grundande inkomst under minst 30 år. För många föräldrar,
            särskilt fler- barnsföräldrar, kan detta vara svårt. Många anser
            det självklart att en av dem avhåller sig från förvärvsarbetet
            medan barnen är små därför att de själva vill ha hand om vården
            av sina barn. I andra fall kan exempel- vis bristen på barntillsynsplatser
            göra det nödvändigt. I flertalet fall blir det modern som under
            längre eller kortare period avhåller sig från det för- värvsarbete
            hon annars skulle haft. Vi anser, vilket vi i olika sammanhang
            gett uttryck för, att den gifta kvinnan med små barn bör ha reell
            valfrihet mellan att fortsätta sitt för- värvsarbete eller att
            stanna hemma för att ha hand om vården av barnen. Vi har därför
            pläderat för dels en stark utbyggnad av barntillsynsverksam- heten
            för att göra det möjligt för dem som så önskar — eller måste —
            att uppehålla sitt förvärvsarbete, dels ett vårdnadsbidrag som
            kan bidraga till att minska de ekonomiska konsekvenserna för dem
            som avhåller sig från förvärvsarbete under tiden barnen är små.
            Vi anser att samhället bl. a. på dessa sätt bör erkänna de barnavårdande
            uppgifterna som en betydelsefull samhällsinsats. För kvinnor som
            under 10—15 år av sitt yrkesverksamma liv inte förvärvs- arbetar
            kan det emellertid leda till för få pensionsgrundande år för att
            full ATP-pension skall erhållas. Som ett led i valfriheten och
            i samhällets uppskattning av de barnavår- dande uppgifterna anser
            vi att den som vårdar barn i hemmet bör få till- godoräkna sig
            ATP-poäng för begränsat antal år. Förslagsvis kan vi tänka oss
            att ATP-poäng skall kunna tillgodoräknas den som i hemmet vårdar
            barn under 3 år, dock för sammanlagt högst 10 år. På detta sätt
            bör alla, in- riktade på förvärvsarbete, komma upp i tillräckligt
            antal tjänsteår för full ATP-pension. Vid genomförd särbeskattning
            bör regeln självklart också gälla när ma- kar arbetar i eget företag.
            Vi anser denna fråga betydelsefull och vill, utan att lägga fram
            konkreta
          </p>
          <pb facs="riksdagen-motions-pdf/data/1968/mot_1968__fk__686/mot_1968__fk__686-002.pdf"/>
          <p>
            Motioner i Första kammaren, nr 686 år 1968 7
          </p>
          <p>
            detaljförslag om hur den skall lösas, föreslå att den överlämnas
            till den arbetande pensionsförsäkringskommittén för övervägande.
            Med hänvisning till vad ovan sagts hemställes, att riksdagen i
            skrivelse till Kungl. Maj:t måtte anhålla om att pensionsförsäkringskommittén
            får i uppdrag att grundligt överväga frågan om att barnavårdande
            uppgifter i hemmet skall medföra rätt till ATP-poäng under ett
            be- gränsat antal år i enlighet med vad i motionen anförts. Stockholm
            den 26 januari 1968
          </p>
          <p>
            Elvy Olsson (cp) Thorbjörn Fälldin (cp)
          </p>
        </div>
      </div>
    </body>
  </text>
</TEI>
