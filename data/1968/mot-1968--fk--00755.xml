<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__755/mot_1968__fk__755-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 755 år 1968
          </p>
          <p>
            Nr 7595
          </p>
          <p>
            Av herr Åkerlund, i anledning av Kungl. Maj:ts proposition nr
            24, med förslag till lag angående ändrad lydelse av $ 6 lagen
            den 30 maj 1873 (nr 31) om rikets mynt.
          </p>
          <p>
            (Lika lydande med motion nr 962 i Andra kammaren)
          </p>
          <p>
            I Kungl. Maj:ts proposition nr 24 föreslås ändrad lydelse av
            myntlagen med syfte att utgiva icke-silverhaltiga en- och tvåkronemynt.
            Dessa skulle i stället tillverkas av koppar, pläterade på bägge
            sidor med koppar- nickel av relativt hög nickelhalt, s. k. sandwichmynt.
            Ett genomförande — vid tidpunkt f. ö. som enligt propositionen
            Kungl. Maj:t ensam skulle äga fastställa — av detta förslag skulle
            helt förändra räkneenhetens, d. v. s. kronans, karaktär. Därmed
            skulle nämligen varje praktiskt substansvärde eller sg. k. inre
            värde elimineras ur räkneenheten. Enligt min mening vore detta
            särskilt från penningpolitisk synpunkt olyck- ligt under nu rådande
            förhållanden, vilka kännetecknas av en fortgående starkt expanderande
            cirkulation av pappersmynt. Det skulle rentav kunna vara psykologiskt
            farligt att komplettera pappersmyntcirkulationen med nya metallmynt
            vilkas karaktär av nödmynt är uppenbar för var och en. Därest
            man skulle vilja bagatellisera denna psykologiska roll skulle
            man f. ö. rentav kunna göra gällande att — vore det inte för automaterna
            — mynten lika väl skulle kunna tillverkas av plast, som är ett
            beständigare material än det varav sedlarna framställes och därtill
            billigt för stats- verket. Enligt min mening spelar det emellertid
            alltjämt stor roll att ha kronan gjord av en värdefull metall
            såsom silver. Därtill förtjänar beak- tas att Sverige visserligen
            är anslutet till guldparistandardens internatio- nella penningsystem
            med dess guldbas men att i frånvaro av inlännings- konvertibilitet
            räkneenheten-kronan blott har metallisk värdeanknyt- ning till
            silvret. Som skäl för silvrets borttagande ur en- och tvåkronemynten
            anföres i propositionen att dessa tidtals haft och kan befaras
            få ett övervärde. Härigenom skulle de bl. a. bli dyra i tillverkning
            och eventuellt förlust- bringande för statsverket vid ett stigande
            silverpris. Med hänsyn till angelägenheten av att bibehålla silver
            i räkneenheten för att ge allmänheten ett förtroendegivande och
            till utseendet tilltalande rmyntomlopp kan det vara försvarligt
            att låta mynta en övervärdig krona även till en icke alltför ringa
            nettokostnad. Därest icke silverpriset skulle stiga mycket starkt
            och t. ex. fördubblas från sin nuvarande nivå är det
          </p>
          <pb facs="riksdagen-motions-pdf/data/1968/mot_1968__fk__755/mot_1968__fk__755-002.pdf"/>
          <p>
            Motioner i Första kammaren, nr 755 år 1968 5
          </p>
          <p>
            knappast några vägande skäl för att ändra på den bestående ordningen.
            Det kan i sammanhanget förtjäna framhållas att 500 ettöringar
            med ett nominellt värde av 5 kronor innehåller ca 1 kg koppar
            med ett dagsvärde av ca 9 kronor. Min slutsats blir därför att
            Kungl. Maj:ts proposition bör avslås. Åberopande det anförda hemställes,
            att riksdagen måtte avslå Kungl. Maj:ts proposition nr 24.
          </p>
          <p>
            Stockholm den 27 februari 1968
          </p>
          <p>
            Henrik Åkerlund (h)
          </p>
        </div>
      </div>
    </body>
  </text>
</TEI>
