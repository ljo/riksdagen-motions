<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__849/mot_1968__fk__849-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 849—857 Motioner i Första kammaren, nr 849 år 1968 1
          </p>
          <p>
            Nr 849
          </p>
          <p>
            Av herr Nyman, i anledning av Kungl. Maj:ts proposition nr 101,
            angående långtidsplan för det statliga utvecklingsbi-
          </p>
          <p>
            ståndet m.m. (Lika lydande med motion nr 1098 i Andra kammaren)
          </p>
          <p>
            Jordens befolkning stiger med ca 2,5 Z årligen och livsmedelsproduk-
            tionen med ungefär 1 Z. Den konventionella livsmedelsproduktionen
            kan enligt all sakkunskap f.n. icke hålla jämna steg med befolkningstillväxten.
            Om världen icke skall tvingas bevittna en hungerkatastrof av oanade
            mått måste nya näringskällor skapas. Särskilt är behovet av protein
            synnerligen stort. Framställningen av näringsämnen är ett av de
            områden där verkningarna av biologisk forskning skulle för mänskligheten
            kunna bli till största nytta. Inom den internationella forskningen
            har stor uppmärksamhet redan ägnats möjligheterna att lösa näringstillförseln
            till jordens befolkning i och med introducerandet av mikrobiella
            metoder i industriell skala för framställ- ning av föda. Det är
            för tillfället tre produkter som intresserar mest, näm- ligen
            jäst, encelliga alger och aminosyror. Det finns redan syntetiska
            livsmedel som alla baseras på spunnen proteinfiber. De industriella
            avfallsprodukterna kan även användas som utgångsmaterial för framställning
            av syntetiska livsmedel i stället för att nu ofta skapa föroreningsproblem.
            Det går också att odla mikroorganismer i de paraffinrika föreningar
            med hög molekylarvikt som man kan dra ut ur stenkolstjära. Lyckade
            försök har i USA också gjorts med petroleumprodukter och metan.
            Protein- och kaloriförsörjningen för världens svältande befolkning
            kan komma att lösas, men det kräver insatser av stora mått, kanske
            lika stora som länderna i dag är villiga att satsa på sina krigsrustningar.
            Frågan är vad vårt land och folk kan och vill göra. SIDA har hitintills
            sett som en av sina största biståndsuppgifter att verka för familjeplanering
            i u-länderna och tycks nu få ökat gehör ute i världen för denna
            tanke som ett viktigt medel mot världssvälten. Nästa stora insats,
            bortsett från övriga värdefulla projekt, vore att un- dersöka
            vilka möjligheter vårt land har att med bioteknologiska metoder
            främja forskningen och framställningen av nya näringsmedel och
            därmed s.a.s. från två håll verka för att avvärja en hungerkatastrof.
          </p>
          <p>
            1— Bihang till riksdagens protokoll 1968. 3 saml. Nr 849—857
          </p>
          <pb facs="riksdagen-motions-pdf/data/1968/mot_1968__fk__849/mot_1968__fk__849-002.pdf"/>
          <p>
            No
          </p>
          <p>
            Motioner i Första kammaren, nr 849 år 1968
          </p>
          <p>
            I propositionen nr 101 angående långtidsplan för det statliga
            utvecklings- biståndet m.m. framhåller departementschefen: »Den
            forskning SIDA avser att ge sitt stöd skall vara målinriktad och
            beröra familjeplanering och näringsförsörjning ... Forskning förekommer
            nu, förutom på familjeplaneringsområdet, i fråga om nutritions-
            och livsmedelsproduktion. Vidare utreds utformningen av insatser
            inom mikrobiologin. Företrädare för denna vetenskap har uttalat
            sitt intresse för en målinriktad forskning med nära anknytning
            till fält- verksamheten. För budgetåret 1968/69 beräknar SIDA
            medel för forskning inom mikro- biologi och bioteknik inklusive
            födoämneslagring med 1,5 milj. kr.» Det synes mig som vårt lands
            insats för ökad forskning och utvecklings- arbete för proteinframställning
            på såväl mikrobiell väg som på annat sätt, t. ex. genom avfettat
            fiskproteinkoncentrat, odling av alger etc., borde i en långtidsplan
            för det statliga utvecklingsbiståndet få samma vikt och sats-
            ning som t. ex. familjeplaneringen. Jag tror att vårt land genom
            sin utveck- lade forskning och kemiska industri har stora förutsättningar
            därför. Med hänvisning till vad som ovan anförts anhåller jag,
            att riksdagen i skrivelse till Kungl. Maj:t hemställer att de
            ekonomiska, tekniska och organisatoriska förut- sättningarna för
            en intensifierad bioteknologisk forskning och ett ökat utvecklingsarbete
            för framställning av protein på mikrobiell väg och på andra vägar
            utredes, samt att i långtidsplanen för det statliga utvecklingsbiståndet
            medel inräknas för nämnd forskning och utveckling och att i SIDA
            :s målsättning forskning och utvecklingsarbete för proteinframställning
            i likhet med familjeplanering blir en av huvuduppgifterna. Stockholm
            den 3 april 1968
          </p>
          <p>
            Sven Nyman (fp)
          </p>
        </div>
      </div>
    </body>
  </text>
</TEI>
