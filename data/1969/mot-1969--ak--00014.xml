<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__14/mot_1969__ak__14-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 14 år 1969 3
          </p>
          <p>
            Nr 14
          </p>
          <p>
            Av herr Sjöholm m. fl., om allmän försäkring vid våldsbrott.
            (Lika lydande med motion nr 44 i Första kammaren)
          </p>
          <p>
            Vårt samhälle vägleds av en stark ambition att bygga ut den enskilda
            människans trygghet i skilda hänseenden. Åtskilligt har uträttats
            härvidlag men många brister kvarstår oavhjälpta. Tryggheten till
            liv och lem är fundamental för rättsstaten. Utvecklingen -i vårt
            land är härvidlag starkt oroande. Antalet våldsbrott företer en
            skräm- mande ökning, och den stigande tendensen synes dess värre
            vara ihållande. När rättsskyddet sviker måste det enligt vår mening
            vara en ytterst an- gelägen eller snarare ofrånkomlig uppgift
            för samhället att väl vårda sig om offren för de våldshandlingar
            som samhället icke förmått förhindra. Det är härvid icke till
            fyllest att våldsutövaren — om han ertappas, vilket dess värre
            ofta icke blir fallet — ställes till ansvar och ådömes ersätta
            de direkta skador han vållat den misshandlade. Erfarenheten lär
            oss att detta skadeståndsbelopp i det helt övervägande antalet
            fall aldrig kommer att erläggas och detta av den enkla anledningen
            att den dömde saknar förmåga att betala såväl av fri vilja som
            i exekutiv ordning. Den skadelidande blir sålunda utan ersättning
            oavsett om den skyldige ertappas eller icke. Detta är enligt vår
            mening ett i ett rättssamhälle utmanande och otillständigt förhållande.
            Detta intryck förstärks väsentligt av den omständigheten att avhjälpande
            åtgärder utan vare sig betydande svårigheter eller kostnader skulle
            kunna vidtagas. Det som hitintills saknats är endast statsmak-
            ternas goda vilja. Den åtgärd vi åsyftar är en allmän försäkring
            mot våldsbrott. Vi har ett tämligen vittutgrenat system av allmän
            försäkring omfattande bl.a. allmän sjukförsäkring, allmän pensionsförsäkring
            och allmän försäkring vid barnsbörd. En allmän försäkring mot
            brott ter sig ingalunda mindre väsentlig än de nu nämnda, som
            ju ingår som omistliga enheter i vår so- ciala omvårdnad. En allmän
            brottsförsäkring bör administreras av riksför- säkringsverket,
            och en snabbt tillsatt och snabbt arbetande utredning bör ta ställning
            till bl.a. huruvida en särskild försäkringsavgift skall debi-
            teras för försäkringens finansiering. Enskilda försäkringsbolag
            har infört former för försäkring mot vålds- brott. Premierna är
            förbluffande låga eller inga alls när försäkringen är
          </p>
          <pb facs="riksdagen-motions-pdf/data/1969/mot_1969__ak__14/mot_1969__ak__14-002.pdf"/>
          <p>
            4 Motion i Andra kammaren, nr 14 år 1969
          </p>
          <p>
            sammankopplad med försäkring av närgränsande slag. Det enskilda
            initia- tivet på detta område — som vi varmt välkomnar — borde
            vara ägnat väcka samhället till insikt om dess ansvar i detta
            hänseende. Det ofrånkomliga minimum som detta ansvar bör utlösa
            synes oss vara att den som lemlästats och våldförts hålles ekonomiskt
            skadeslös genom samhällets försorg.
          </p>
          <p>
            Med åberopande av vad ovan anförts hemställer vi,
          </p>
          <p>
            att riksdagen måtte besluta att hos Kungl. Maj:t begära utredning
            och förslag angående en allmän brottsförsäkring gällande våldsbrott.
            Stockholm den 13 januari 1969 Sten Sjöholm (fp)
          </p>
          <p>
            Sven G. Andersson (fp) Ingrid Sundberg (m) Claes Elmstedt (cp)
          </p>
          <p>
            i Örebro
          </p>
        </div>
      </div>
    </body>
  </text>
</TEI>
