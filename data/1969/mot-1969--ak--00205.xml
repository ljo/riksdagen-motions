<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__205/mot_1969__ak__205-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 205 år 1969 11
          </p>
          <p>
            Nr 205
          </p>
          <p>
            Av herrar Enarsson och Ringaby, om avslag på Kungl. Maj:ts framställning
            om anslag till Lånefonden för kommu- nala markförvärv.
          </p>
          <p>
            (Lika lydande med motion nr 110 i Första kammaren)
          </p>
          <p>
            Den kommunala markpolitiken bör, har vi tidigare i riksdagen
            framhållit, utformas med utgångspunkt från att mark i princip
            skall kunna ägas av andra än kommunen. Stark kommunal dominans
            i fråga om mark kan medföra allvarliga olä- genheter. Kommunala
            markinköp i större skala bör därför endast komma i fråga då andra
            möjligheter att få till stånd önskvärd bostadsproduktion inte
            står till buds. Det måste understrykas att den fysiska planeringen
            alltid måste vara över- ordnad markpolitiken, som endast utgör
            en del av plangenomförandet. Denna vår principiella inställning
            skall också ses mot bakgrund av vissa kommu- ners sätt att disponera
            bebyggelsemark. Erfarenheterna visar inte bara att många kommuner
            fördelar marken efter allt annat än konkurrensbefräm- Jande kriterier
            utan även att dessa kommuner använder markfördelningen som ett
            medel att främja vissa byggherrekategorier på de övrigas bekostnad.
            Detta medför negativa verkningar för konsumenterna samt för byggbran-
            schens effektivitet och inte minst för byggnadskostnaderna och
            därmed boendekostnaderna. Ingressvis underströks att markpolitik
            i första hand är en kommunal angelägenhet. Byggnadslagstiftningen
            ger, genom det kommunala planmo- nopolet, kommunerna ansvaret
            för markanvändning och bebyggelseplanering Riksdagsmajoritetens
            beslut kring fastighetsförsäljningsskatt, förköpslag, etc. har
            emellertid inneburit lagstiftning och direktiv som styrt den kom-
            munala handläggningen av markpolitiken. I detta sammanhang tillåter
            vi oss citera vad departementschefen uttalade i den bostadspolitiska
            propositionen (100:1967) till 1967 års riksdag: Kommunernas markpolitik
            bör inriktas på förvärv av mark i så stor om- fattning att kommunerna
            får dominerande inflytande över de marktillgångar som inom överskådlig
            tid kan beräknas bli tagna i anspråk för samhälls- byggandet.
            Kommunerna bör ha en markberedskap som innebär att mark är säkerställd
            för minst 10 års byggande. Kommunerna rekommenderas vi-
          </p>
          <p>
            dare att företrädesvis upplåta marken med tomträtt sedan den
            iordningställts för bebyggelse.
          </p>
          <pb facs="riksdagen-motions-pdf/data/1969/mot_1969__ak__205/mot_1969__ak__205-002.pdf"/>
          <p>
            12 Motion i Andra kammaren, nr 205 år 1969
          </p>
          <p>
            Med sikte på att underlätta de kommunala markförvärven läggs
            i proposi- tionen fram principförslag om statliga lån till kommunala
            markköp. Lånegivningen skall i huvudsak inriktas på markförvärv
            för bostadsför- sörjningen. För lånen föreslås en amorteringstid
            på tio år. Räntan föreslås bli fri från subventionsinslag. För
            ändamålet inrättas en statlig lånefond under kapitalbudgeten.
            Förslag om anvisning av medel till fonden avses bli framlagd för
            riksdagen i anslutning till en kommande proposition om skärpt
            beskattning på vinster vid fastighetsförsäljningar.
          </p>
          <p>
            Den i ovanstående citat redovisade synen på markpolitiken kan
            vi icke dela. Departementschefens presentation av de markpolitiska
            målsättningarna är starkt dogmatisk. Samhällsägande och samhällsinflytande
            är bärande moment, och stat och kommun sätts helt i förgrunden.
            Berättigade intressen som markägare respektive bostadskonsumenter
            företräder synes åsidosatta, och inte heller bekymrar sig departementschefen
            för de konsekvenser på prisbildningens område ett sådant ensidigt
            marktänkande medför. Till de aktuella markpolitiska frågeställningarna
            hör även tomträttslåne- givningen. Tomträttslånekungörelsen av
            år 1965 stadgar att lån enbart utbe- talas för mark vars bebyggande
            sker med statligt bostadslån. Denna diskri- minering av bostadsproduktion
            med eget kapital avses nu slopad. Principiellt kan vi acceptera
            denna vidgning som ger enskild en reell valmöjlighet mellan tomträtt
            och äganderätt. Departementschefens ställningstagande för en vidgning
            av tomträttslånen till att även gälla hus som icke byggs med statligt
            bostadslån är emellertid motiverad med en strävan att därmed vidga
            tomträttsinstitutets användbar- het. Vi ifrågasätter det riktiga
            i departementschefens ställningstagande i detta stycke men kan
            acceptera förslaget att vidga anslaget till tomträttslån med 10
            miljoner kronor för att möjliggöra tomträttslån även till privatfinansierad
            bebyggelse. Lånefond för kommunala markförvärv inrättades från
            1 juli 1968 efter principbeslut 1967 och medelsanvisning av 1968
            års riksdag. Marklånefon- dens finansiering knöts till statens
            inkomster på beskattningen av vinster på fastighetsförsäljning.
            Utskottets tillstyrkan av lånefonden gjordes med förbehållet att
            man icke behandlat metoderna för medelsberäkningen. Bostadsstyrelsen
            har trots detta fortsatt att bedöma lånevolymen med utgångspunkt
            från inkomsterna på beskattningen av vinster på fastighetsförsäljning.
            I den mån fonden, trots utskottets uttalande, fortfarande är att
            betrakta som en specialdestination borde riksdagen besluta att
            avveckla den specialdestination som tillämpas i detta sammanhang.
            Erfarenheter av lånegivning över markfonden kan ännu icke dragas,
            efter- som lån endast utgår för markförvärv efter den 1/7 1968.
            Vi uttalade i motion 1967 att vid inrättandet av en särskild lånefond
            av- skärs ytterligare del av kapitalutbudet från den reguljära
            kreditmarknaden
          </p>
          <pb facs="riksdagen-motions-pdf/data/1969/mot_1969__ak__205/mot_1969__ak__205-003.pdf"/>
          <p>
            Motion i Andra kammaren, nr 205 år 1969 13
          </p>
          <p>
            och att därmed risken ökas för att de knappa kapitalresurserna
            kanaliseras till mindre konkurrenskraftiga ändamål. Detta argument
            kan upprepas. Vår här ovan redovisade syn på markfonden som ett
            instrument i speciellt markpolitiskt syfte gör det naturligt att
            föreslå att markfonden avvecklas. Med hänvisning till vad ovan
            anförts hemställes, att riksdagen måtte besluta avslå Kungl. Maj:ts
            förslag att till Lånefonden för kommunala markförvärv anvisa ett
            in- vesteringsanslag av 30 000 000 kronor.
          </p>
          <p>
            Stockholm den 22 januari 1969
          </p>
          <p>
            Arvid Enarsson (m) Per-Eric Ringaby (m)
          </p>
          <p>
            Svenska Reproduktions AB 1969
          </p>
        </div>
      </div>
    </body>
  </text>
</TEI>
