<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__401/mot_1969__ak__401-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motion i Andra kammaren, nr 401 år 1969
          </p>
          <p>
            Nr 401
          </p>
          <p>
            Av fru Sundberg och fru Mogård, om viss varudeklaration på tvättme-
            delsförpackningar.
          </p>
          <p>
            (Lika lydande med motion nr 349 i Första kammaren)
          </p>
          <p>
            Igenväxandet av våra sjöar och vattendrag beror på det allt rikligare
            utsläppet av närsalter. Naturvårdsverkets målsättning att förstörda
            vattendrag på sikt skall åter- ställas i sitt ursprungliga skick
            är kanske alltför optimistisk men visar likväl på att vi på alla
            sätt skall försöka bevara och förbättra kvaliteten på våra vattendrag.
            Det ökade utsläppet av fosfater åstadkommer förutom igenväxning
            även att den naturliga balansen förändras och att vattendragens
            möjligheter till självrening starkt försämras. En fortsatt utbyggnad
            av reningsverk med fullständig rening är nödvän- dig och torde
            också bli verklighet främst i de mest tätbefolkade områdena. Enligt
            mälarutredningen släpps i Mälaren ut en fosformängd på upp till
            7 kg per ha och år. Från estetisk liksom från rekreationssynpunkt
            är igenväxningen även av de minsta vattendragen att djupt beklaga.
            Antalet sjöar tjänliga till bad blir allt färre. Andra länder
            har redan beaktat faran med alltför hög fosforhalt i tvättmedel
            och genom lagstiftning genomdrivit en övergång till s. k. mjuka
            tensider och lägre fosforhalt i tillåtna tvättmedel. Även i vårt
            land måste åtgärder vidtagas för att minska närsaltutsläppet,
            vilket till ca 50 Jo härstammar från tvätt- och rengöringsmedel.
            Förutom en snabb utbyggnad av fullständiga reningsverk, måste
            vi satsa på ökad information om närsaltsproblematiken. Som ett
            led i denna bör upplysning om i vilken grad vi förbrukar fosforhaltiga
            tvättmedel komma till stånd. Lämpligen kan det ske genom att alla
            förpackningar av tvätt- och rengöringsmedel klart deklarerar produktens
            halt av närsalter. En sådan deklaration skulle sannolikt medföra
            ökad efterfrågan på mindre miljöfarliga tvättmedel. Vi föreslår
            att Kungl. Maj:t låter utfärda föreskrifter om att fabrikanter
            av tvätt- och rengöringsmedel på förpackningen skall deklarera
            halten av fosfater enligt fast- ställt deklarationsunderlag. Med
            hänvisning till vad ovan anförts hemställes, att riksdagen i skrivelse
            till Kungl. Maj:t måtte hemställa om föreskrifter som ålägger
            fabrikanter av tvätt- och rengöringsmedel att på förpackningen
            deklarera halten av fosfater.
          </p>
          <p>
            Stockholm den 27 januari 1969
          </p>
          <p>
            Ingrid Sundberg (m) Britt Mogård (m)
          </p>
        </div>
      </div>
    </body>
  </text>
</TEI>
