<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__408/mot_1969__ak__408-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Andra kammaren, nr 408 år 1969
          </p>
          <p>
            Nr 408
          </p>
          <p>
            Av herrar Wedén och Åberg, om utredning angående det framtida
            stö- det till yrkesfisket.
          </p>
          <p>
            (Lika lydande med motion nr 353 i Första kammaren)
          </p>
          <p>
            Under senaste tiden har det svenska yrkesfisket kommit i blickpunkten
            på ett all- deles särskilt sätt. Knappast sedan det senaste världskrigets
            dagar, då denna närings- gren spelade en avgörande roll för såväl
            det svenska folkhushållet i stort som för den militära beredskapen,
            har allmänhetens uppmärksamhet riktats på fiskarkåren på ett sådant
            sätt som nu. Tyvärr är orsaken denna gång den katastrofala nedgången
            i fiskets lönsamhet, vilken tycks hota hela samhällen, som till
            väsentlig del är be- roende av fiskets lönsamhet samt av möjligheterna
            för industrier i anslutning till näringen. Inte heller har någon
            gång tidigare så revolutionerande omändringar skett inom fisket
            som de senaste åren. Det svenska fiskets internationella beroende
            såväl fiskeritekniskt som handelspolitiskt har nu starkts accentuerats.
            Mycket tyder på att det svenska yrkesfisket, liksom f.ö. fiskerinäringen
            i de flesta europeiska nationer, nu är inne i ett skede, där stora
            förändringar kan komma att ske i en nära framtid. En omstrukturering
            är på väg, som om den inte ledes i förståndiga banor kan kom-
            ma att få beklagliga konsekvenser som följd för landet i dess
            helhet och för fiskarna i synnerhet. Tvenne fiskeriutredningar
            har under de senaste decennierna sysselsatt sig med fiskets problem.
            Som ovan nämnts har emellertid utvecklingen nu gått i banor som
            ingalunda kunde förutses av dessa utredningar, varför det från
            samhällets sida finns all anledning att ingående studera förhållandena
            i syfte att skapa en tryggare fram- tid för fiskerinäringen. Det
            är inte nödvändigt att här precisera alla de områden som därvid
            måste beaktas, men enligt vår mening bör en allsidigt sammansatt
            fiskeri- utredning tillsättas med uppgift att belysa det svenska
            fiskets problem ur alla rele- vanta aspekter. Detta är på intet
            sätt kritik mot den nu sittande fiskprisutredningen, vilken redan
            under den korta tid den arbetat hunnit komma med olika delbetän-
            kanden och vilken enligt uppgift avgiver sitt slutbetänkande under
            våren 1969. Fisk- prisutredningen har ju som namnet anger haft
            ett visst begränsat område att arbeta inom. En ny fiskeriutredning
            måste få betydligt vidgade direktiv och få möjlighet att till
            sig knyta all den expertis som blir nödvändig. Med hänvisning
            till vad ovan framhållits hemställes, att riksdagen i skrivelse
            till Kungl. Maj:t föreslår tillsättande av en utredning angående
            det framtida stödet till yrkesfisket.
          </p>
          <p>
            Stockholm den 24 januari 1969
          </p>
          <p>
            Sven Wedén (fp) Georg Åberg (fb)
          </p>
        </div>
      </div>
    </body>
  </text>
</TEI>
