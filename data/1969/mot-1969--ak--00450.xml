<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__450/mot_1969__ak__450-001.pdf"/>
      <fw>
        Motion i Andra kammaren, nr 450 år 1969 9
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 450
          </p>
          <p>
            Av fru Kristensson, om skilda avgöranden i brottmål i skuld-
            frågan och påföljdsfrågan.
          </p>
          <p>
            I mål om skadestånd kan ett avgörande om skyldighet att utge
            skadestånd genom tillämpning av institutet mellandom vinna laga
            kraft fristående från frågan om skadeståndets belopp. I brottmål
            är det inte möjligt att på motsva- rande sätt skilja skuld och
            straff. Även om underrätten på ett tidigt stadium skulle kunna
            ta ställning till frågan huruvida den åtalade begått en gärning,
            kan det icke bli ett rättskraftigt avgörande i denna del förrän
            slutlig dom omfattande även påföljden vunnit laga kraft. Detta
            förhållande har uppen- bara nackdelar. För att domstol skall kunna
            besluta om rättspsykiatrisk undersökning i brottmål fordras att
            den tilltalade erkänt gärningen eller övertygande bevis- ning
            förebragts att han begått den. Detta betyder att det ofta behövs
            en full- ständig huvudförhandling före beslutet. När undersökningen
            väl är gjord — och det tar som bekant ofta mycket lång tid — skall
            ny huvudförhandling hållas, och domstolen har att på nytt ta ställning
            till skuldfrågan. Även om vissa förenklingar är medgivna i fråga
            om bevisningens förebringande inne- bär denna dubblering en avsevärd
            olägenhet. Det vore önskvärt om dom- stolen redan i samband med
            beslut om rättspsykiatrisk undersökning kunde ge dom i skuldfrågan.
            Detta avgörande skulle naturligtvis kunna överklagas för sig.
            Den beslutade undersökningen bör emellertid kunna fullföljas även
            medan skuldfrågan behandlas av överrätt, såvida ej särskilda skäl
            föranleder ändring av beslutet. I brottmål är det ytterst vanligt
            att talan mot underrätts dom fullföljes endast beträffande påföljden
            eller vid objektiv kumulation endast beträffan- de visst eller
            vissa brott. Starka praktiska skäl talar för att handläggningen
            skall kunna helt koncentreras till de yrkanden som framställts
            i vadeinlagan. Med nuvarande regler kan dock läget bli sådant
            att vid huvudförhandling bevisning i skuldfrågan förebringas beträffande
            gärning för vilken ansvar ej bestritts under förberedelsen. Enligt
            51 kap. 24 $ rättegångsbalken får visser- ligen vadekärande icke
            ändra sin talan att gälla annan gärning än den som avses i vadeinlagan.
            När såsom vanligen är fallet gemensam påföljd givits för alla
            brott som omfattas av underrättens dom anses hovrätten enligt
            mångas uppfattning kunna bli tvungen att vid huvudförhandling
            höra och pröva bevisning om alla brott, även om den tilltalade
            i vadeinlagan bara yrkar ändring i påföljden eller att bli frikänd
            beträffande endast ett av brotten.
          </p>
          <pb facs="riksdagen-motions-pdf/data/1969/mot_1969__ak__450/mot_1969__ak__450-002.pdf"/>
          <fw>
            10 Motion i Andra kammaren, nr 450 år 1969
          </fw>
          <p>
            Om avgörande i själva skuldfrågan vinner laga kraft utan hinder
            av att talan fullföljts beträffande påföljden, skulle uppenbarligen
            förfarandet i överrätt i många mål förenklas högst väsentligt.
            Det synes knappast kunna hävdas att rättssäkerheten skulle behöva
            komma i fara om en sådan ordning infördes. Åtalade personer har
            numera så stora möjligheter att få kompe- tenta försvarare att
            deras intressen kan förväntas bli iakttagna i erforderlig utsträckning.
            Åberopande det anförda hemställes, att riksdagen måtte i skrivelse
            till Kungl. Maj:t hemställa om utredning syftande till att möjliggöra
            att i brottmål skilda avgöranden meddelas i skuldfrågan och påföljdsfrågan.
          </p>
          <p>
            Stockholm den 27 januari 1969
          </p>
          <p>
            Astrid Kristensson (m)
          </p>
        </div>
      </div>
    </body>
  </text>
</TEI>
