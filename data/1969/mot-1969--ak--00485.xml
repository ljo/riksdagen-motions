<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__485/mot_1969__ak__485-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 485 år 1969 3
          </p>
          <p>
            Nr 485
          </p>
          <p>
            Av herrar Nilsson i Lönsboda och Berndtsson, om rätt till röst-
            ning genom ombud på postanstalt.
          </p>
          <p>
            (Lika lydande med motion nr 420 i Första kammaren)
          </p>
          <p>
            När konstitutionsutskottet vid höstriksdagen 1965 behandlade
            proposi- tionen med förslag om inrättande av ombudsröstning för
            gamla och sjuka, uttalade utskottet (utlåtande nr 40) att det
            inte var berett att tillstyrka ett föreliggande motionsförslag
            om att ombudsröstning även skulle få ske på postanstalt. Utskottet
            menade att erfarenheterna i stort av den nya ord- ningen först
            måste avvaktas. Blev de gynnsamma, borde man i första hand öppna
            möjlighet till poströstning. Erfarenheterna av ombudsröstningen,
            som tillämpats 1966 och 1968, torde kunna sägas vara både mindre
            goda och goda. De mindre goda hän- för sig till det förhållandet
            — känt genom press och även enstaka dom- stolsutslag — att otillbörliga
            påtryckningar tydligen har förekommit. Dessa kan dock inte föranleda
            yrkanden om att inskränka ombudsröstningen, som uppenbarligen
            fyller ett stort behov. Däremot är det angeläget att myndig- heterna
            söker förebygga missbruk, bl.a. genom att bättre sprida känne-
            dom om gällande bestämmelser. Formellt sett har emellertid, så
            långt vi känner till, ombudsröstningen fungerat tillfredsställande.
            Det synes då i anslutning till utskottets uttalan- de 1965 vara
            lämpligt att göra det möjligt för ombud att lämna rösten även
            på postkontor, givetvis under förutsättning att det inte sker
            i väl- jarens hemort. Säkert finns det inte så få gamla som bor
            hos anhöriga men fortfarande är mantalsskrivna och har rösträtt
            på annan ort. Om de då på valdagen varken kan rösta i hemorten
            eller är i stånd att rösta per- sonligen på närmaste postkontor,
            torde resultatet ofta bli att de inte alls kan lämna rösten. Det
            förefaller vara en smidig lösning att ombudsröst- ning i dylika
            fall kan ske även på postanstalt. På flertalet postanstalter avlämnas
            ett mycket litet antal röster valdagen, varför någon trängsel
            inte behöver uppstå. Under hänvisning till det anförda föreslås,
            att riksdagen hos Kungl. Maj:t hemställer om utredning och förslag
            rörande ombudsröstning vid allmänna val så att sådan får äga rum
            även på postanstalt.
          </p>
          <p>
            Stockholm den 24 januari 1969 Arvid Nilsson (fp) Henry Berndtsson
            (fp)
          </p>
          <p>
            i Lönsboda
          </p>
        </div>
      </div>
    </body>
  </text>
</TEI>
