<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__513/mot_1969__ak__513-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 513 år 1969 3
          </p>
          <p>
            Nr 513
          </p>
          <p>
            Av fröken Wetterström, angående anskaffningen av gasskydds- masker.
          </p>
          <p>
            (Lika lydande med motion nr 442 i Första kammaren)
          </p>
          <p>
            Enligt Kungl. Maj:ts proposition nr 110/1968 skall under fyraårsperio-
            den 1968/69—1971/72 skyddsmasker till allmänheten anskaffas endast
            i begränsad omfattning. Man har sålunda räknat med medel för en
            bered- skapsproduktion av skyddsmasker för den vuxna delen av
            befolkningen samt utveckling av prototyper till skyddsmask för
            barn mellan tre och tio år och av skydd för yngre barn. Detta
            ansågs ge tillräcklig handlingsbe- redskap för att man inom rimlig
            tid skulle kunna anskaffa skydd åt hela befolkningen om de säkerhetspolitiska
            förhållandena skulle motivera det. Av tidigare inköpta skyddsmasker
            av äldre modeller finns för närvaran- de kvar drygt en och en
            halv miljon användbara. Dessa måste emellertid fortlöpande kasseras,
            och i mitten på 1970-talet torde hela lagret vara obrukbart. För
            nyanskaffning har fram till den 1 juli 1972 beviljats anslag på
            20 milj. kronor. Dessa medel förslår till ett inköp av högst 800
            000 skyddsmas- ker eller högst 200 000 per år. Det innebär att
            kassationen är större än ny- tillskottet varigenom beredskapen
            sjunker. Detta står i strid med försvars- utredningens målsättning
            som formulerats: ”Utredningen anser därför att åtgärder i begränsad
            skala bör vidtas för att vidmakthålla och förbättra vår beredskap
            på detta område.” Enligt civilförsvarsstyrelsens yttrande över
            försvarsutredningens be- tänkande tar det omkring två år att vid
            en forcerad produktion tillverka skyddsmasker för hela befolkningen.
            Denna tid är beräknad utan hänsyn till eventuell men sannolik
            konkurrens med andra totalförsvarsorgan som är beroende av materielproduktion
            vid samma industri. Det måste betrak- tas som en synnerligen dålig
            beredskap när man baserar det individuella gasskyddet på en beredskapsproduktion
            om minst två år. Det kan i hög grad ifrågasättas om den uppfattning
            som ges till känna av försvarsutredningen är väl underbyggd, nämligen
            att riskerna är små för att civilbefolkningen skall utsättas för
            biologiska och kemiska strids- medel. Mot detta påstående kan
            hänvisas till den vikt man t. ex. i Sovjet- unionen fäster vid
            allmänhetens skydd mot sådana stridsmedel. Detta do- kumenteras
            bl. a. i den ryska motsvarigheten till den svenska skriften ”Om
            kriget kommer”.
          </p>
          <pb facs="riksdagen-motions-pdf/data/1969/mot_1969__ak__513/mot_1969__ak__513-002.pdf"/>
          <p>
            4 Motion i Andra kammaren, nr 513 år 1969
          </p>
          <p>
            Det enda godtagbara sättet att försäkra sig om ett individuellt
            gasskydd för allmänheten under beredskap och krig är att anskaffa
            skyddsmasker i fredstid. Härvidlag delar jag civilförsvarsstyrelsens
            vid många tillfällen framförda uppfattning. Med stöd av ovanstående
            hemställes, att riksdagen i skrivelse till Kungl. Maj:t måtte
            anhålla om förslag till sådan tidsplanering för anskaffning av
            skyddsmasker att en jämn gasskyddsberedskap kan upp- rätthållas.
          </p>
          <p>
            Stockholm den 28 januari 1969
          </p>
          <p>
            Karin Wetterström (m)
          </p>
        </div>
      </div>
    </body>
  </text>
</TEI>
