<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__616/mot_1969__ak__616-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motion i Andra kammaren, nr 616 år 1969
          </p>
          <p>
            Nr 616
          </p>
          <p>
            Av herrar Gustafsson i Stenkyrka och Franzén i Träkumla, om bostadslån
            till ombyggnad av kulturhistoriskt värde- full byggnad.
          </p>
          <p>
            Restaurering och underhåll av kulturhistoriskt värdefull bebyggelse
            stäl- ler sig ofta omständligt och kostnadskrävande. Detta gäller
            särskilt om ifrågavarande bebyggelse utgör en del i ett större
            sammanhang, där miljön och atmosfären fordrar speciell hänsyn.
            Vi har flera medeltida stadsmiljöer, som utgör kulturhistoriskt
            omistliga tillgångar, men där restaurering och sanering stöter
            på stora problem. De delar av Visby som ligger innanför stadsmuren
            är ett exempel på sådan bebyggelse. Hur skall det moderna kravet
            på en levande funktionerande stadsbebyggelse förenas med strävan
            att bibehålla en kulturhistoriskt värdefull stadsbild utan att
            kostnaderna blir oöverkomliga? Svaret måste förmodligen bli saneringsprojekt
            omfat- tande mer än enstaka fastigheter. även om man på detta
            sätt i någon mån kan bringa ner kostnaderna, kommer ändå dessa
            restaureringar att ställa sig betydligt kostsammare än motsvarande
            arbeten i bebyggelse av yngre datum. Det finns inga standardmått
            i den medeltida bebyggelsen; alla detal- jer som skall bytas ut
            måste specialtillverkas med högre kostnader som följd. Även arkitektkostnaderna
            blir högre än vid motsvarande projekt i annan bebyggelse. De nuvarande
            reglerna för lån till ombyggnad av kulturhistoriskt märklig byggnad
            återfinnes i Kungl. Maj:ts kungörelse 1967:552 $ 19. Däri sägs
            att då storleken av låneunderlaget för kulturhistoriskt märklig
            byggnad skall bedömas av Kungl. Maj:t har länsbostadsnämnden att
            efter samråd med landsantikvarien och länsarkitekten vidarebefordra
            ärendet till bo- stadsstyrelsen med eget yttrande som skall innehålla
            en bedömning av skäligheten av uppgivna kostnader. Det bör vara
            angeläget att förenkla dessa administrativa och besluts- fattande
            funktioner. Enligt vår uppfattning bör länsbostadsnämnden vara
            beslutande instans, sedan de kommunala myndigheterna inhämtat
            yttran- den från landsantikvarien och länsarkitekten. Vidare bör
            den del av låne- underlaget som överstiger det normala lämnas
            i form av räntefritt stående lån vilket avskrives efter tio år.
            Begreppet kulturhistoriskt märklig bygg- nad bör dessutom vidgas
            till att omfatta även omgivande byggnader på vilka kravet ställes
            att de måste smälta in i ramen för skapandet av en helhet i miljöbilden.
          </p>
          <pb facs="riksdagen-motions-pdf/data/1969/mot_1969__ak__616/mot_1969__ak__616-002.pdf"/>
          <p>
            Motion i Andra kammaren, nr 616 år 1969 17
          </p>
          <p>
            Med stöd av vad ovan anförts hemställer vi, att riksdagen i skrivelse
            till Kungl. Maj:t hemställer om skyndsam översyn av bostadslånekungörelsens
            bestäm- melser angående lån till ombyggnad av kulturhistoriskt
            märklig byggnad i enlighet med motionens syfte.
          </p>
          <p>
            Stockholm den 28 januari 1969
          </p>
          <p>
            Torsten Gustafsson (cp) Nils Franzén (cp) i Stenkyrka i Träkumla
          </p>
        </div>
      </div>
    </body>
  </text>
</TEI>
