<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__804/mot_1969__ak__804-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 804 år 1969
          </p>
          <p>
            Nr 804
          </p>
          <p>
            Av herr Larsson i Umeå, angående de handikappades skatte- problem.
          </p>
          <p>
            (Lika lydande med motion nr 687 i Första kammaren)
          </p>
          <p>
            De handikappades förhållanden är föremål för utredningsarbete
            i flera avseenden. Handikapputredningen har vidsträckta direktiv
            på detta område, som t. ex. omfattar fordonsfrågor. Pensionsförsäkringskommittén
            utreder det ekonomiska stödet till i synnerhet yngre invalidiserade.
            Särskilda utred- ningar behandlar förhållandena inom den skyddade
            verksamheten. Ett problem som däremot inte i sin helhet behandlas
            av någon utredning är frågor rörande de handikappades skatteförhållanden.
            Redan vid 1967 års riksdag aktualiserades denna fråga. Riksdagen
            avslog dock kravet på särskild utredning om de handikappades skatteförhållanden.
            även vid 1968 års riksdag avstyrktes detta krav med en liknande
            motivering, bl. a. innebä- rande att vissa skatteavdrag redan
            medges (fordonsskatt) samt att stödet till de handikappade främst
            borde lämnas i form av direkta bidrag (bevill- ningsutskottets
            betänkande nr 26/1968). Jag hävdar i likhet med reservationen
            till bevillningsutskottets yttrande att handikapputredningen borde
            få i uppdrag att undersöka de handikap- pades skatteproblem. Skälen
            till detta är flera. Från fördelningssynpunkt är det otillfredsställande
            att en handikappad med samma inkomst som en fullsinnad ändå lever
            på en lägre standard och har sämre valfrihet på grund av de extra
            levnadskostnaderna. Det är ytterst väsentligt att handikappades
            förvärvsverksamhet underlättas — de direkta bidrag som ges till
            förvärvs- arbetande handikappade täcker i många fall inte de verkliga
            kostnaderna för t. ex. extra klädslitage. Ett annat viktigt skäl
            för utredning är risken för att principerna för skatteavdrag för
            de handikappade tillämpas oenhet- ligt vid de lokala taxeringsmyndigheterna.
          </p>
          <p>
            Med hänvisning till ovanstående hemställer jag, att riksdagen
            i skrivelse till Kungl. Maj:t begär att handi- kapputredningen
            får i uppdrag att undersöka de handikappa- des skatteproblem.
          </p>
          <p>
            Stockholm den 28 januari 1969 Sigvard Larsson (fp)
          </p>
          <p>
            i Umeå
          </p>
        </div>
      </div>
    </body>
  </text>
</TEI>
