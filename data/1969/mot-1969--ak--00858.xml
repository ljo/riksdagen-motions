<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__858/mot_1969__ak__858-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motion i Andra kammaren, nr 858 år 1969
          </p>
          <p>
            Nr 858
          </p>
          <p>
            Av fru Mogård och fru Kristensson, om viss uppgiftsplikt för
            försäk- ringsgivare vid förmånstagarförordnande.
          </p>
          <p>
            (Lika lydande med motion nr 754 i Första kammaren)
          </p>
          <p>
            Lagen den 8 april 1927 om försäkringsavtal lämnar försäkringstagaren
            tillfälle att bestämma att den ersättning som utgår av försäkringen
            i form av kapitalbelopp eller livränta skall tillfalla en av försäkringstagaren
            förordnad förmånstagare. Detta förordnande skall i så fall ske
            i den ordning som är föreskriven i 103 $ lagen om försäkringsavtal:
          </p>
          <p>
            Förordnande om förmånstagares insättande eller återkallelse av
            sådant förord- nande skall, för att vara gällande, skriftligen
            meddelas försäkringsgivaren eller ock genom dennes försorg antingen
            intagas i försäkringsbrevet eller därå antecknas.
          </p>
          <p>
            Ett sådant förordnande kan försäkringstagaren när som helst återkalla.
            Förord- nandet medför inte någon inskränkning i försäkringstagarens
            rätt att genom Över- låtelse, pantsättning eller på annat sätt
            förfoga över den rätt försäkringsavtalet medför gentemot försäkringsgivaren.
            Emellertid kan försäkringstagaren gentemot förmånstagaren förbinda
            sig att låta förordnandet stå vid makt. Om så sker betecknas förordnandet
            enligt språkbruk inom försäkringsvärlden som oåterkalleligt. Bestämmelserna
            om verkan av ett förordnande av förmånstagare är intagna i 108
            $ lagen om försäkringsavtal, där första stycket avser förordnanden
            som kan återkallas samt andra stycket oåterkalleliga förordnanden:
          </p>
          <p>
            Utan hinder av att förmånstagare är insatt äger försäkringstagaren
            genom Över- låtelse, pantsättning eller annorledes förfoga över
            den rätt försäkringsavtalet med- fört gentemot försäkringsgivaren.
            Har försäkringstagaren gentemot förmånstaga- ren förbundit sig
            att låta förordnandet stå vid makt, skall han därmed anses hava
            utfäst sig att icke utan dennes samtycke vidtaga förfogande som
            inskränker för- månstagarens rätt.
          </p>
          <p>
            Försäkring till vilken knytes ett oåterkalleligt förordnande
            förekommer inte så sällan vid avtal mellan makar om underhållsbidrag
            till hustru och/eller barn i an- ledning av skilsmässa. Den som
            blivit insatt som förmånstagare genom ett oåterkalleligt förordnande
            bibringas ofta den uppfattningen att han har full säkerhet för
            att komma i åtnju- tande av den ersättning som skall utgå enligt
            försäkringsavtalet. Detta är emeller- tid inte riktigt, ty försäkringstagaren
            kan underlåta att betala premien och därmed
          </p>
          <pb facs="riksdagen-motions-pdf/data/1969/mot_1969__ak__858/mot_1969__ak__858-002.pdf"/>
          <p>
            Motion i Andra kammaren, nr 858 år 1969 11
          </p>
          <p>
            förfaller den rätt som förmånstagaren trott sig ha genom det
            oåterkalleliga förord- nandet. Enligt lagen om försäkringsavtal
            har försäkringsgivaren inte någon skyldighet att underrätta förmånstagaren,
            om försäkringstagaren underlåter att betala premien. Det kan därför
            inträffa att förmånstagare med ett oåterkalleligt förordnande
            lever i den övertygelsen att han har en säker rätt till ersättning
            enligt försäkringsavtalet men sedan vid försäkringstagarens död
            får det överraskande beskedet att försäk- ringen upphört på grund
            av att försäkringstagaren underlåtit att betala premien. Det har
            även förekommit att försäkringstagare, som haft svårt att komma
            ut med försäkringspremien, under försäkringstiden träffat överenskommelse
            med försäk- ringsgivaren om att sätta ned försäkringsbeloppet
            i syfte att få en lägre premie. Även detta anses kunna ske utan
            att förmånstagaren behöver underrättas eller lämna sitt medgivande.
            Förmånstagarens rätt kan således — trots att förordnandet betecknas
            som oåter- kalleligt — likväl under försäkringstiden utan förmånstagarens
            vetskap eller med- givande minskas eller gå helt förlorad antingen
            genom försäkringstagarens underlåtenhet att betala premien eller
            genom en överenskommelse mellan försäkringstagare och försäkringsgivare
            om nedsättning av försäkringsbeloppet i syfte att minska den premie
            försäkrings- tagaren har att erlägga för försäkringen. Det förekommer
            ibland att en förmånstagare hos försäkringsgivaren gör fram- ställning
            om att bli underrättad därest försäkringstagaren skulle försumma
            att be- tala premien före respitmånadens utgång. Försäkringsbolaget
            har emellertid ingen skyldighet att träffa särskilda anordningar
            för att tillmötesgå förmånstagarens be- gäran att bli underrättad,
            men en sådan framställning torde inte avvisas. För att skapa full
            säkerhet för att förmånstagare med oåterkalleligt förordnande
            verkligen kommer att åtnjuta sin rätt enligt försäkringsavtalet
            är det nödvändigt att i lagen om försäkringsavtal införa en bestämmelse,
            som ålägger försäkringsgi- varen att lämna förmånstagaren underrättelse
            om försäkringstagaren underlåter att betala premien. Förmånstagaren
            skulle genom en sådan underrättelse få möjlighet att betala premien
            för att hålla försäkringen i kraft. Därefter kunde förmånstagaren
            kräva försäkringstagaren på premiebeloppet. De här berörda bristerna
            beträffande det oåterkalleliga förmånstagarförordnan- det borde
            snarast bättras genom lagstiftning, som även kom att omfatta redan
            teck- nade försäkringar till vilka knutits sådant förordnande
            som försäkringstagaren för- bundit sig att låta stå vid makt eller
            m. a. o. förordnanden jämlikt 108 $ 2 stycket i lagen om försäkringsavtal.
            Frågan har sådan praktisk räckvidd att den berörda lagstiftningen
            snarast bör komma till stånd oberoende av de ändringar i övrigt
            som kan vara påkallade i la- gen om försäkringsavtal. Under åberopande
            av vad i motionen anförts hemställes, dels att riksdagen i skrivelse
            till Kungl. Maj:t måtte anhålla om sådan ändring av 108 $ 2 stycket
            i lagen om försäkringsav-
          </p>
          <pb facs="riksdagen-motions-pdf/data/1969/mot_1969__ak__858/mot_1969__ak__858-003.pdf"/>
          <p>
            12 Motioner i Andra kammaren, nr 858—859 år 1969
          </p>
          <p>
            tal att en bestämmelse av innebörd att försäkringsgivaren skall
            vara uttryckligen skyldig att vid bristande premiebetalning eller
            ifrågasatt ändring av försäkringen underrätta den som är för-
            månstagare genom oåterkalleligt förordnande tillägges, dels att
            utskottet måtte utarbeta erforderlig lagtext.
          </p>
          <p>
            Stockholm den 28 januari 1969
          </p>
          <p>
            Britt Mogård (m) Astrid Kristensson (m)
          </p>
          <p>
            Nr 859
          </p>
          <p>
            Av herr Mundebo m. fl., om ersättning av statsmedel vid personskada
            genom brott.
          </p>
          <p>
            (Lika lydande med motion nr 744 i Första kammaren) Stockholm
            den 28 januari 1969
          </p>
          <p>
            Ingemar Mundebo (fp) Elias Jönsson (fp) Cecilia Nettelbrandt
            (fp)
          </p>
          <p>
            i Ingemarsgården
          </p>
          <p>
            Karl-Erik Strömberg (fp) Gabriel Romanus (fp)
          </p>
        </div>
      </div>
    </body>
  </text>
</TEI>
