<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__973/mot_1969__ak__973-001.pdf"/>
      <fw>
        4 Motion i Andra kammaren, nr 973 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 973 Av herrar Lothiginas och Hedin, om skoglig utrikesrepresentation.
          </p>
          <p>
            Från skogsbrukshåll i vårt land har uttalats önskemål om skoglig
            repre- sentation i vissa för vårt land ur skoglig synpunkt betydelsefulla
            länder. Under föregående års riksdag behandlades en motion som
            begärde svensk skoglig representation i Nordamerika och Sovjetunionen;
            motionen avslogs. Motiveringen var att behovet av utlandsbevakning
            på ifrågavarande område noggrant följdes av Kungl. Maj:t, och
            därför fann utskottet ej erforderligt att föreslå någon särskild
            åtgärd från riksdagens sida med anledning av förevarande motion.
            Statsverkspropositionen har under »lantbruksrepresentanter&gt; i
            år icke upptagit anslag som innebär en utökad möjlighet för en
            skoglig represen- tation. Skogen och skogsindustrins betydelse
            för vårt land är tillräckligt omvittnad för att här behöva upprepas.
            Det är alldeles klart att de andra länderna med starkt skogligt
            inslag, Sovjetunionen, Nordamerika m. fl., i allt större utsträckning
            gör sig gällande på världsmarknaden. Sveriges för- ädlade skogsprodukter
            på export upptar en allt mindre andel av världshan- deln samtidigt
            som vi sedan en rad år tillbaka mycket väl skulle kunnat öka den
            exporterade delen av skogsprodukter. I takt med standardens ökning
            i andra länder utgår man ifrån att åtgången av trä, massa och
            papper m. fl. långtgående förädlingsprodukter får större avsättning.
            Vad som här är vik- tigt är att tillse att Sverige får sin andel
            av den ökade konsumtionen. Att följa upp den tekniska utvecklingen
            inom både skogsnäringen och industrin är nödvändigt. Den svenska
            skogsindustrin gör otvivelaktigt stora ansträng- ningar att följa
            med i den allmänna utvecklingen över vad som händer i andra länder.
            Sådan kontaktverksamhet sker bl. a. genom enskilda resor och studier,
            vissa allmänna forskningskontakter och internationella litteratur-
            studier. Ofta blir dessa kontakter emellertid av sporadisk natur
            medan det för vårt vidkommande vore angeläget att få en mera metodiskt
            medveten och på lång sikt uppbyggd kontaktverksamhet som ständigt
            och aktuellt kan följa den skogliga och skogsindustriella utvecklingen
            i vissa andra länder. Inte minst är detta nödvändigt mot bakgrunden
            av det anseende som Sve- rige har inom skogsvärlden och de många
            stora uppgifter som svensk skogs- personal har fått sig tilldelade
            i internationella sammanhang. Om vi i fort- sättningen skall motsvara
            det rykte vi under många tiotal år har förskaffat oss, då måste
            vi vara väl framme i alla frågor som förekommer både på det skogliga
            och på det skogsindustriella området.
          </p>
          <pb facs="riksdagen-motions-pdf/data/1969/mot_1969__ak__973/mot_1969__ak__973-002.pdf"/>
          <fw>
            Motion i Andra kammaren, nr 973 år 1969 5
          </fw>
          <p>
            Skogsindustrin är kanske mer än någon annan industri i dag föremål
            för skärpt uppmärksamhet när det gäller miljöfrågorna. Denna del
            kom- mer från skogsindustrins synpunkter att ekonomiskt betyda
            mycket. Inter- nationellt samarbete och möjligheter att fånga
            upp vad som sker också på detta område betyder alltmer. Skogsindustrin
            har blivit mera medveten om den betydelse dessa frågor har, men
            man måste också vara klar över den stora ekonomiska belastning
            som en luft- och vattenrening innebär för industrin. Möjligheter
            att konkurrera med andra länder på skogsprodukter- nas område
            är delvis beroende av hur långt denna reningsprocess av eko- nomiska
            skäl kan drivas. Det är viktigt att vårt land försöker att hålla
            jämna steg eller än bättre föregå med gott exempel på detta område,
            men det gäller också att följa upp de nyheter som kan komma fram
            i andra länder. Marknadsförändringen sker nu mycket snabbare än
            vad som tidigare varit fallet. Det är nödvändigt att i så tidigt
            skede som möjligt fånga upp dessa marknadsförändringar för att
            svensk skogsindustri på ett riktigt sätt skall kunna planera sin
            tillverkning och sin marknadsföring. Som tidigare nämnts är det
            också här nödvändigt att vara väl framme på det tekniska området
            och snabbt inregistrera nyheter. Förändringarna går här så snabbt
            att det ibland kan vara fråga om månader för att industrin inte
            skall förlora avse- värd tid vid sin produktframställning. Sveriges
            konkurrentländer på detta område har en starkt utbyggd verksamhet.
            Sverige har kvalitativt personre- surser, däremot brister de kvantitativa
            tillgångarna både på personplanet och på det ekonomiska planet.
            Skoglig representation med personer som be- sitter vissa vetenskapliga
            och tekniska kvalifikationer i frågan skulle också kunna underlätta
            för den svenska forskningen. Det finns alltså arbetsupp- gifter
            där personinvesteringar på en mycket kort tid skulle mångdubbelt
            förränta sig. Den nödvändigaste skogliga förstärkningen av den
            svenska utomlandsre- presentationen torde vara i Sovjetunionen
            och Nordamerika med uppgifter att följa forskningen och den tekniska
            utvecklingen, andra länders produk- tionsbefrämjande åtgärder
            inom skogsnäringen samt marknadsföring av skogsprodukterna. Med
            stöd av vad som ovan anförts hemställes, att riksdagen måtte bemyndiga
            Kungl. Maj:t att inrätta skoglig representation i Nordamerika
            och Sovjetunionen samt att riksdagen med anledning härav anvisar
            ett för- slagsanslag på 220000 kr. för bestridande av avlöningar
            under budgetåret 1969/70 samt till omkostnader anvisar ett förslagsanslag
            på 50 000 kr. Stockholm den 28 januari 1969
          </p>
          <p>
            Carl-Wilh. Lothigius (m) Carl Eric Hedin (m)
          </p>
        </div>
      </div>
    </body>
  </text>
</TEI>
