<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1002/mot_1969__ak__1002-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 1001—1092 år 1969 3
          </p>
          <p>
            Nr 1001
          </p>
          <p>
            Av fru Kristensson m. fl., om högtidlighållande av femtioårsmin-
          </p>
          <p>
            net av den kvinnliga rösträttens införande. (Lika lydande med
            motion nr 885 i Första kammaren)
          </p>
          <p>
            Stockholm den 28 januari 1969
          </p>
          <p>
            Astrid Kristensson (m) Nancy Eriksson (s) Anna-Greta Skantz (s)
            i Stockholm Gunbjörg Thunvall (s) Anna Lisa Lewén-Eliasson (s)
            Nr 1002
          </p>
          <p>
            Av herr Larsson i Borrby, om åtgärder för att mäta olika välfärds-
          </p>
          <p>
            komponenter.
          </p>
          <p>
            Praktiskt taget all verksamhet i folkhushållet har som mål att
            vidmakt- hålla och helst öka samhällsmedborgarnas välfärd. När
            det gäller den eko- nomiska politiken och andra samhällsåtgärder
            anges ofta en »optimal&gt; välfärdsutveckling vara det man eftersträvar.
            I allmänhet torde man vara på det klara med att välfärd inte bara
            be- tingas av tillgången på varor och tjänster utan också inrymmer
            kompo- nenter som fritid, hälsa, trygghet, miljö osv. När man
            ställs inför det prak- tiska problemet att mäta välfärden tvingas
            man därför helt naturligt till förenklingar, eftersom sådana storheter
            inte kan mätas med samma mät- instrument som flödet av varor och
            tjänster. Det vanligaste sättet att mäta levnadsstandarden i ett
            land är att man beräknar värdet av »nationalprodukten&gt; (alternativt
            »nationalinkomsten&gt;, som i en enkel, sluten samhällsekonomi har
            samma värde) och ställer den
          </p>
          <pb facs="riksdagen-motions-pdf/data/1969/mot_1969__ak__1002/mot_1969__ak__1002-002.pdf"/>
          <p>
            4 Motion i Andra kammaren, nr 1002 år 1969
          </p>
          <p>
            i relation till befolkningens storlek. Enkelt uttryckt utgör
            nationalproduk- ten summan av värdet på alla varor och tjänster
            som produceras under ett år och bjuds ut på &gt;marknaden&gt;» och därigenom
            blir åsatta ett pris. Inte ens de varor och tjänster som går till
            direkt konsumtion kommer alltså med i en sådan kalkyl och än mindre
            sådana faktorer som miljövärden och liknande. För att visa att
            nationalproduktkalkylen inte täcker mer än en del av varu- och
            tjänsteproduktionen i landet kan man i första hand peka på att
            produktionen i hemmen är helt utelämnad. Den stora produktiva
            insats som de hemmavarande kvinnorna och andra här gör kommer
            aldrig med i statistiken av den enkla anledningen att arbetet
            utförs utan lön eller lik- nande ersättning. Om en viss vårdinsats
            utförs av en hemmafru blir den alltså inte medtagen i nationalproduktkalkylen,
            men om samma prestation görs av ett avlönat vårdbiträde på en
            vårdinrättning kommer den med. Ur välfärdssynpunkt är självfallet
            de bägge prestationerna helt likvärdiga. Att man mer eller mindre
            tvingas till sådana här begränsningar i mätmeto- derna leder också
            till att man får systematiska fel, om man med hjälp av nationalproduktberäkningar
            vill jämföra »standarden&gt; i olika länder. Själ- va metoden leder
            till en systematisk övervärdering av standarden i de s.k. utvecklade
            länderna, eftersom natura- och byteshushållning där har rela-
            tivt mindre betydelse än i de mindre utvecklade länderna. Tar
            man dessutom med i beräkningen att tillgångarna av fria nyttig-
            heter och andra mer svårmätbara värden inte kommer med i sådana
            här beräkningar, inser man lätt att de vanliga nationalproduktberäkningarna
            inte utgör något särskilt bra mått på den totala välfärden i ett
            land. Så länge allmänhet, politiker och andra beslutsfattare själva
            är medvetna om att de välfärdsmått man använder sig av har stora
            begränsningar, är nackdelarna inte särskilt påtagliga. Man korrigerar
            sina beslut med hänsyn till detta även om det måste ske ganska
            intuitivt. Erfarenheten talar emel- lertid för att den medvetenheten
            ofta saknas. Man handlar med ledning av nationalproduktutvecklingen
            — och handlar som om nationalprodukten mätte den totala välfärden.
            Vad detta kan leda till när man fattar politiska och andra beslut
            har inte minst utvecklingen på miljöområdet visat. Buller-, luft-
            och vattenförore- ningar, vilka borde betraktas som kostnader
            i välfärdskalkylen, kommer aldrig med i nationalproduktberäkningarna,
            och kostnaderna för effektiva motåtgärder har i det perspektivet
            tett sig skrämmande stora. Följden har inte bara blivit att vi
            har fjärmat oss från den optimala välfärdsutveck- lingen utan
            också att vi har tärt på vad man skulle kunna kalla natur- kapitalet,
            som är grunden för hela vår existens. Det är uppenbart att det
            här behövs ett nytänkande, som genomsyrar hela samhället. Enklast
            skulle man naturligtvis komma ifrån problemet,
          </p>
          <pb facs="riksdagen-motions-pdf/data/1969/mot_1969__ak__1002/mot_1969__ak__1002-003.pdf"/>
          <p>
            Motion i Andra kammaren, nr 1002 år 1969 3
          </p>
          <p>
            om man kunde sätta pris på alla nyttigheter av olika slag och
            på andra faktorer i samhället, som kan sägas positivt eller negativt
            påverka välfär- den. Det torde också vara klart att en sådan prissättning
            är möjlig i betyd- ligt större utsträckning än som hittills varit
            vanligt. även då man inte kan få fram ett marknadsbestämt pris
            finns det ofta ett alternativpris, dvs. ett pris som man är villig
            att betala för att slippa avstå från nyttigheterna. Man kan emellertid
            också tänka sig andra angreppspunkter på problem av det här slaget.
            Viktigast är emellertid att problemet blir uppmärksammat och tas
            i be- aktande av alla beslutsfattare, främst på det politiska
            området. Det är politikernas uppgift att leda utvecklingen in
            på banor som så nära som möjligt ansluter till den optimala välfärdsutvecklingen.
            När man stakar ut ett program för framtiden kan det inte vara
            riktigt att låta inriktningen på detta styras av välfärdsmått,
            som är så ensidiga uppskattningar som natio- nalproduktberäkningarna
            är. Det finns därför ett mycket starkt behov av alternativa och
            kompletterande mått på välfärden som helhet och på dess olika
            komponenter. Sådana har hittills i hög grad saknats inom den mo-
            derna samhällsplaneringen, trots att de är helt nödvändiga, om
            vi vill göra anspråk på att föra en verklig välfärdspolitik. Även
            om man i praktiken bara kan komma fram till överslagsberäk- ningar
            när det gäller att mäta vissa komponenter, måste detta betraktas
            som ett viktigt framsteg. Ungefärliga mått på olika komponenter
            i välfärds- begreppet är betydligt bättre än inga uppskattningar
            alls. Med hänvisning till vad som anförts i motionen hemställer
            jag, att riksdagen i skrivelse till Kungl. Maj:t hemställer om
            åtgärder för att få fram mer rättvisande mått och normer för olika
            välfärdskomponenter till ledning för samhälls- planeringen, i
            enlighet med vad som anförts i motionen. Stockholm den 28 januari
            1969
          </p>
          <p>
            Einar Larsson (cp) i Borrby
          </p>
        </div>
      </div>
    </body>
  </text>
</TEI>
