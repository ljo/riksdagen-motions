<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1039/mot_1969__ak__1039-001.pdf"/>
      <fw>
        6 Motion i Andra kammaren, nr 1039 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1039
          </p>
          <p>
            Av herrar Ullsten och Nordstrandh, i anledning av Kungl. Maj:ts
            proposition nr 4, angående utbildningens organisation vid filosofisk
            fakultet m.m.
          </p>
          <p>
            (Lika lydande med motion nr 901 i Första kammaren)
          </p>
          <p>
            Kraven på en internationalisering av undervisningen har under
            senare tid rests allt starkare från såväl statsmakter och näringsliv
            som de stude- randes egna organisationer. Behovet av ökade kunskaper
            både om allmänna internationella förhållanden och om den tredje
            världens specifika problem är i dag erkänt av alla. Självfallet
            måste det internationella momentet fin- nas med i samtliga ämnen.
            U-ländernas speciella problematik skall tas upp på samtliga nivåer
            i utbildningen och får således inte bli en angelägenhet för enbart
            specialister. Men en aldrig så god orientering om u-landsproblematiken
            inom ett ämne kan aldrig ersätta den fördjupning specialstudier
            ger. Denna fördjupning kommer att krävas på bl. a. följande områden:
            1) Som framhålles i proposition nr 4/1969 har Sverige ett gynnsamt
            läge såväl kulturellt som materiellt. Det är därför naturligt
            att vårt land i det internationella samarbetet bidrar med insatser
            — främst till utvecklings- länderna — i fråga om specialutbildad
            arbetskraft, forskningsresultat m.m. 2) Det svenska näringslivets
            investeringar i utomeuropeiska länder ford- rar ekonomer, företagsledare
            etc. med god kännedom om dessa länders eko-
          </p>
          <p>
            nomiska förhållanden. 3) Det ökade intresset för den tredje världens
            problem kräver att per- soner sysselsatta med opinionsbildande
            verksamhet (journalister, folkbil- dare o.s.v.) ges tillfälle
            till inhämtande av grundläggande kunskaper därom. Dessa behov
            har hittills enhetligt endast tillgodosetts inom ramen för ekonomisk
            historia (u-landsalternativet). Alltsedan 1963 har inom detta
            ämne erbjudits möjligheter till en bred översikt över den tredje
            världens ekonomiska utveckling, även innefattande politiska och
            sociala aspekter, jämte en fördjupning i u-ländernas ekonomi av
            i dag. Det kan nämnas, att u-landsalternativet vid Uppsala universitet
            från en blygsam början nu har ett 90-tal studerande på 1-, 2-
            och 3-betygsnivå. De personella och insti- tutionella resurserna
            för att bedriva studier med den inriktning som är önskvärd finns
            således redan etablerade inom detta ämne. Med hänsyn till det
            synnerligen starka utbildningsbehovet samt till att dessa resurser
            redan existerar synes det önskvärt, att dessa möjligheter
          </p>
          <pb facs="riksdagen-motions-pdf/data/1969/mot_1969__ak__1039/mot_1969__ak__1039-002.pdf"/>
          <fw>
            Motion i Andra kammaren, nr 1039 år 1969 17
          </fw>
          <p>
            utnyttjas redan inom ramen för den i proposition nr 4/1969 föreslagna
            ut- bildningsreformen. Man kan här naturligtvis tänka sig olika
            utformningar. En möjlighet torde vara, att inom de i proposition
            nr 4/1969 föreslagna utbildningslin- jerna 7, 8 och 9 ekonomisk
            historia införes i andra avdelningen. Starka skäl synes dock,
            mot bakgrund av vad som ovan anförts, tala för inrättandet av
            en speciell internationell utbildningslinje med ekonomisk historia
            som basämne i första avdelningen. Vi finner detta väl motiverat,
            då gedigna kunskaper om de ekonomisk-historiska utvecklingsprocesserna
            är en förutsättning för förståelsen av internationella problem
            i allmänhet och för den tredje världens speciella problematik
            i synnerhet. ämnet eko- nomisk historia bör därför ges självklar
            prioritet som basämne i en inter- nationell utbildningslinje.
            Beträffande andra avdelningens studiekurser (d.v.s. det andra
            studie- året) anser vi, att dessa helt bör falla inom de samhällsvetenskapliga
            ämne- nas ram. De ämnen som närmast kommer i fråga är kulturgeografi,
            stats- kunskap, sociologi, socialantropologi och nationalekonomi.
            De närmare detaljerna för den andra avdelningens studiekurser
            bör utformas av uni- versitetskanslersämbetet i samråd med berörda
            institutioner. Den tredje avdelningens studiekurser bör enligt
            proposition nr 4/1969 kunna väljas fritt på samtliga utbildningslinjer.
            Senare kommer dock re- kommendationer att utfärdas av UKÄ. Vi
            vill emellertid, utan att föregripa kanslersämbetets arbete, påpeka
            lämpligheten av att komplettera den ovan föreslagna utbildningslinjen
            med något utomeuropeiskt språk eller något tekniskt ämne, i den
            mån de studerande inte väljer att ytterligare fördjupa sig inom
            de redan lästa ämnena. Utbildningslinjen skulle alltså få följande
            utseende:
          </p>
          <p>
            Första avdelningen Andra avdelningen Tredje avdelningen Studiekurs
            Studiekurser Studiekurser Ekonomisk historia a) kulturgeografi
            b) statskunskap Fritt val
          </p>
          <p>
            ec) sociologi d) socialantropologi e) nationalekonomi
          </p>
          <p>
            Med stöd av ovanstående hemställes, att riksdagen vid behandlingen
            av Kungl. Maj:ts pro- position nr 4/1969 måtte besluta om en internationell
            utbildningslinje enligt ovanstående riktlinjer. Stockholm den
            7 februari 1969
          </p>
          <p>
            Ola Ullsten (fp) Ove Nordstrandh (m)
          </p>
        </div>
      </div>
    </body>
  </text>
</TEI>
