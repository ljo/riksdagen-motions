<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1080/mot_1969__ak__1080-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1080—1082 Motion i Andra kammaren, nr 1080 år 1969 1
          </p>
          <p>
            Nr 1080
          </p>
          <p>
            Av herrar Jonsson i Mora och Sellgren, i anledning av Kungl.
            Maj:ts proposition nr 38, med förslag till lag om pensionstillskott,
            m.m.
          </p>
          <p>
            (Lika lydande med motion nr 943 i Första kammaren)
          </p>
          <p>
            Vid 1958 års riksdag beslöts en plan för folkpensionens ökning
            under det kom- mande decenniet. Pensionen skulle, räknat i 1957
            års penningvärde, öka steg för steg, så att den 1968 uppnådde
            3 600 kr. för ensamstående och 5 400 kr. för makar. Slut- resultatet
            blev emellertid 5 220 kr. för den förra och 8 112 kr. för den
            senare kate- gorin. Siffrorna ger ett mått på den väldiga penningvärdeförsämringen
            under tio år. Pensionärerna har visserligen genom index fått kompensation
            på den mätbara värdeförsämringen, men ingalunda för de kapitalförluster
            som de har gjort. Den i proposition nr 38 vid 1969 års riksdag
            föreslagna folkpensionsökningen för nästa decennium skiljer sig
            från den förra därigenom, att tillskotten endast kan till- komma
            pensionärer med låg eller ingen ATP-pension. Därmed kommer också
            den största låginkomstgruppen, över en halv miljon personer, att
            gynnas, vilket vi anser vara ett riktigt grepp. Tanken i propositionen
            synes oss gå direkt tillbaka till en fp-motion vid 1965 års riksdag,
            vari begärdes utredning och förslag redan 1966 om ”ett särskilt
            pensions- tillskott för de sämst ställda folkpensionärerna” (motion
            i andra kammaren nr 279): Riksdagen biföll andra lagutskottets
            förslag — utlåtande nr 41 — att till Kungl. Maj:ts kännedom bringa
            vad utskottet hade anfört om yrkandena i motion nr 779, som ansågs
            böra tas upp till prövning. Vi kan alltså ansluta oss till grundprincipen
            för den nu föreslagna folkpensionshöjningen. Däremot synes det
            oss att ett decennium denna gång är en alltför lång tidsperiod
            för genomförande av förbättringar. Personer med ingen eller låg
            ATP torde ofta höra till de grupper, som vid ATP-systemets genomförande
            hade låg eller ingen pensions- poäng, d.v.s. i stor utsträckning
            de äldre pensionärerna. För den som t. ex. nu är omkring 80 år
            ter det sig föga lockande att efter tio år ha fått en ökning av
            pen- sionen med 1 800 kr. värdesäkrat. Pensionärernas riksorganisation
            framhöll i ett re- missyttrande över pensionsförsäkringskommitténs
            förslag följande i denna fråga:
          </p>
          <p>
            Riksorganisationens hemställan om en kortare tidsperiod för uppnående
            av en snabb ökningstakt har kommittén ej funnit tillrådligt utan
            föreslår en tioårsperiod. Riksorganisationen vill i detta sammanhang
            erinra om att flertalet folkpensionärer befinner sig i hög ålder
            och kommer således ej att få uppleva denna målsättnings
          </p>
          <p>
            Bihanrg till riksdagens protokoll 1969. 4 saml. Nr 1080—1082
          </p>
          <pb facs="riksdagen-motions-pdf/data/1969/mot_1969__ak__1080/mot_1969__ak__1080-002.pdf"/>
          <p>
            2 Motion i Andra kammaren, nr 1080 år 1969
          </p>
          <p>
            förverkligande. Det är mot denna bakgrund Riksorganisationen
            gjort sitt ställnings- tagande för en kortare period. En förkortning
            av kommitténs förslag i denna del an- ser Riksorganisationen vara
            ofrånkomlig och vidhåller sitt förslag om högst en fem- årsperiod.
          </p>
          <p>
            Vi kan ansluta oss till den citerade uppfattningen. Låginkomstproblemet
            är för närvarande föremål för diskussion och övervägande. Genom
            en förkortning av den av regeringen föreslagna tidrymden för genomförandet
            av reformen med pensions- tillskotten kan samhället visa ett verkligt
            intresse för folkpensionärerna — den största låginkomstgruppen.
            Detta kan lämpligen ske genom att i enlighet med förslaget från
            Pensionärernas riksorganisation besluta om dubbelt så stora tillskott
            men under lop- pet av fem år. Ett möjligt alternativ är att göra
            ett större lyft, t. ex. 3 X 180 kr., sum- ma 540 kr., första budgetåret
            och därefter 180 kr. per budgetår under de följande sju åren.
            Man måste förutsätta att många pensionärer med hänsyn till nuvarande
            penningvärde finner en ökning av 180 kr. på ett år alltför anspråkslös,
            inte minst första budgetåret, när större delen av summan för många
            åtgår till att täcka ökade kostnader för höjda telefonavgifter,
            radio- och TV-licenser samt porton. Av de två här anvisade metoderna
            ansluter vi oss till den som Pensionärernas riksorganisation förordar.
            I det ovan nämnda utlåtandet nr 41 av andra lagutskottet vid 1965
            års riksdag behandlades också grunderna för beviljande av det
            kommunala bostadstillägget. Detta har en mycket stor betydelse,
            det förstår man av uppgiften att omkring 600 000 pensionärer har
            bostadstillägg. Andra lagutskottet föreslog 1965 och riksdagen
            anslöt sig därtill — med anledning av fp- och cp-motioner — att
            även frågan om mildring av reglerna för bostadstilläggens erhållande
            skulle utredas. Enligt nu gällande inkomstprövningsregler kan
            bostadstillägg — liksom änkepen- sion efter man som avlidit före
            den 1 juli 1960 — endast erhållas av ensam pensionär med högst
            1 700 kr. i årsinkomst utöver folkpensionen. För äkta makar kan
            fullt bostadstillägg och hustrutillägg utgå endast när sidoinkomsten
            är högst 2400 kr. Överskrides dessa belopp, blir det kännbara
            reduktioner. Socialministern föreslår i propositionen i anslutning
            till kommitténs yrkande vissa förbättringar. Gränsbelop- pet höjes
            för ensam pensionär till 2 000 kr. och för makar till 3 000 kr.,
            varjämte reduktionen för överskjutande inkomst ändras och blir
            enhetlig med 50 Jo. Man bör dock inte bortse från att nuvarande
            regler har gällt sedan 1963. Med hänsyn till penningvärdets fall
            och den allmänna standardstegringen är de föreslagna summor- na
            alltför låga. Enligt vår uppfattning bör de höjas till 2 500 resp.
            3 500 kr. Vi vill i detta sammanhang också erinra om att årets
            riksdag redan i anledning av andra lagutskottets utlåtande nr
            10 behandlat frågan om de s. k. övergångsänkornas pensionsförhållanden.
            I en reservation från bl. a. folkpartihåll betonades där att man
            fann det angeläget att utan dröjsmål finna en lösning på övergångsänkornas
            pen- sionsförhållanden i syfte att undanröja nuvarande orättvisor.
            Därvid åsyftades den uppdelning av änkor i en grupp för vilken
            inkomstprövning skall gälla och en för vilken sådan prövning inte
            skall gälla. Det bör, som framhölls i reservationen, av rättvise-
            skäl inte förekomma att man låter olika bestämmelser gälla för
            olika grupper för-
          </p>
          <pb facs="riksdagen-motions-pdf/data/1969/mot_1969__ak__1080/mot_1969__ak__1080-003.pdf"/>
          <p>
            Motion i Andra kammaren, nr 1080 år 1969 3
          </p>
          <p>
            säkrade. Det föreslogs mot den bakgrunden att pensionsförsäkringskommittén
            genom tilläggsdirektiv åläggs att med förtur behandla ifrågavarande
            spörsmål. Detta yrkan- de avslogs beklagligtvis av den socialdemokratiska
            riksdagsmajoriteten. Så mycket mer angeläget förefaller det oss
            i den därigenom uppkomna situationen att tills vidare åtminstone
            minska orättvisorna genom ytterligare lindring av inkomstpröv-
            ningsreglerna. Vi föreslår därför att — på samma sätt som i fråga
            om bostadstillägg och hustrutillägg — gränsbeloppet höjs till
            2 500 kr. för änkepensionär efter man som avlidit före den 1 juli
            1960. Under hänvisning till vad ovan anförts hemställer vi, att
            riksdagen vid sin behandling av proposition nr 38 måtte besluta
          </p>
          <p>
            1. om en ökning av folkpensionerna under en femårsperiod — i
            stället för som föreslås i propositionen under en tioårsperiod
            — genom årliga pensionstillskott motsvarande sex procent av basbe-
            loppet — motsvarande 360 kr. vid ett basbelopp av 6 000 kr. —
            upp till en garantinivå på trettio procent av basbeloppet,
          </p>
          <p>
            2. att det avdragsfria beloppet i fråga om inkomstprövningen
            av samtliga inkomstprövade folkpensionsförmåner höjs till 2 500
            kr. för ensam pensionär och till 3 500 kr. för två makar tillsammans,
            samt att vederbörande utskott utarbetar erforderlig lagtext.
          </p>
          <p>
            Stockholm den 27 mars 1969
          </p>
          <p>
            Anders Jonsson (fp) Rolf Sellgren (fp)
          </p>
          <p>
            i Mora
          </p>
        </div>
      </div>
    </body>
  </text>
</TEI>
