<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1085/mot_1969__ak__1085-001.pdf"/>
      <fw>
        Motion i Andra kammaren, nr 1085 år 1969 7
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1085
          </p>
          <p>
            Av fru Sundberg m. fl., i anledning av Kungl. Maj:ts proposition
            nr 28, med förslag till miljöskyddslag m.m.
          </p>
          <p>
            (Lika lydande med motion nr 945 i Första kammaren)
          </p>
          <p>
            Den intensiva miljövårdsdebatt som under de senaste åren präglat
            frågan om utformningen av det framtida samhället gör att det nu
            föreliggande för- slaget om miljöskyddslag har emotsetts med största
            intresse. Det torde i dag inte råda några delade meningar om nödvändigheten
            av att genom lagstift- ning förhindra en fortsatt förorening av
            luft, vatten och mark. Å andra sidan är det nödvändigt att man
            vid genomförandet av en lagstiftningsåt- gärd av ifrågavarande
            slag beaktar de inverkningar som denna kan få då det gäller svenskt
            näringslivs konkurrensförmåga gentemot andra länders. Vi kan icke
            underlåta att påpeka att miljöskyddet icke uteslutande är en inrikespolitisk
            fråga. I ett flertal fall är miljöskyddets effekt beroende av
            att samarbete kommer till stånd ej enbart med våra grannländer
            utan även med stater längre bort. Som exempel härpå må nämnas
            det nedfall av sot, svavelsyra och andra luftföroreningar, som
            tid efter annan drabbar vårt land. De svåra föroreningarna av
            Öresund är liksom motsvarigheten i Ide- fjorden ett annat exempel
            på problemens internationella karaktär. Vi anser det icke erforderligt
            att här komma med särskilt yrkande i denna del, då vi förutsätter
            att regeringen har sin uppmärksamhet fästad vid den internationella
            aspekten och fortsätter att driva fram ett samarbetsbeslut i den
            anda, som präglat dess framstöt i Europarådet. Även om vi i stort
            ansluter oss till den utformning som Kungl. Maj:t givit sitt förslag
            om miljöskyddslag finns det på en del punkter anledning till erinringar.
          </p>
          <p>
            Koncessionsnämndens sammansättning
          </p>
          <p>
            Det är enligt vår mening av största vikt att koncessionsnämnden
            får en i förhållande till naturvårdsverket fri ställning. Av denna
            anledning bör nämndens ledamöter, med undantag för den som skall
            representera natur- vårdsverket, utses bland personer som icke
            vare sig som tjänsteman eller förtroendevald ingår i naturvårdsverkets
            organisation. Vi delar den uppfattning som kommit till uttryck
            i lagrådets behandling av förslaget rörande koncessionsnämndens
            sammansättning och anser det mindre lämpligt att naturvårdsverkets
            chef skall kunna ingå som ledamot i koncessionsnämnden.
          </p>
          <pb facs="riksdagen-motions-pdf/data/1969/mot_1969__ak__1085/mot_1969__ak__1085-002.pdf"/>
          <fw>
            8 Motion i Andra kammaren, nr 1085 år 1969
          </fw>
          <p>
            Det kan på goda grunder antagas att en avsevärd del av de fall
            som blir föremål för koncessionsnämndens prövning kommer att beröra
            jord- och skogsbruksfastigheter. Det är angeläget att vid dessa
            tillfällen i nämnden finnes någon som har direkt erfarenhet från
            verksamhet som berör jord- och skogsbruk. Detta kan lämpligen
            ske genom att, på samma sätt som då det gäller ärenden som avser
            kommunala förhållanden, ordföranden får möjlighet att i fåll som
            i huvudsak berör jord- och skogsbruksfastigheter inkalla som fjärde
            ledamot person med sakkunskap på dessa områden.
          </p>
          <p>
            Ersättningsbestämmelser
          </p>
          <p>
            En förutsättning för att de ofta långtgående ingrepp som kan
            bedömas önskvärda skall kunna genomföras utan att lagstiftningen
            uppfattas som kränkande för den enskilda äganderätten är att ersättningsbestämmelserna
            utformas på ett sådant sätt att de i möjligaste mån håller den
            drabbade ekonomiskt skadefri. Enligt 33 $ skall fastighetsägare
            som vill fordra in- lösen av sin fastighet väcka talan vid fastighetsdomstol.
            Om yrkandet om inlösen ogillas, skall enligt förslaget tillämpas
            allmänna regler om rätte- gångskostnad. Denna bestämmelse kan
            komma att medföra att den som drabbas av miljöfarlig verksamhet
            icke vågar väcka talan i ärendet mot bakgrund av den risk för
            betydande rättegångskostnader som han då kan åsamka sig. Av denna
            anledning bör den som berörs av miljöfarlig verksam- het äga samma
            rätt till fri prövning som tillkommer målsägare enligt expropriationslagen.
            Endast i de fall då det är uppenbart att det föreligger oberättigad
            talan bör allmänna regler om rättegångskostnader tillämpas.
          </p>
          <p>
            Tillståndskravet
          </p>
          <p>
            Enligt 10 $ tillkommer det Kungl. Maj:t att låta upprätta en
            förteckning över de fabriker och andra anläggningar som icke får
            anläggas utan att koncessionsnämnden lämnat tillstånd därtill.
            Vid upprättande av denna förteckning är det givetvis av största
            betydelse att förbud inte i första hand avser fabriken som sådan
            utan, som framgår av 2 och 3 mom., det i första hand är föroreningsgraden
            som skall vara normgivande om koncession måste sökas eller inte.
            I detta sammanhang förtjänar påpekas att frågan om en omfattande
            riksplanering blir aktuell i och med upprättande av en sådan förteckning.
            Det är uppenbart att en stelbent riksplanering kan komma att medföra
            stora olägenheter då det gäller att bygga ut den svens- ka produktionsapparaten.
          </p>
          <p>
            Övergångsproblem
          </p>
          <p>
            Framför allt i ett övergångsskede kan en restriktiv lagstiftning
            medföra stora svårigheter. Industriproduktionens problem vid övergången
            till en miljövänligare framställningsprocess liksom svårigheter
            att snabbt få fram
          </p>
          <pb facs="riksdagen-motions-pdf/data/1969/mot_1969__ak__1085/mot_1969__ak__1085-003.pdf"/>
          <fw>
            Motion i Andra kammaren, nr 1085 år 1969 9
          </fw>
          <p>
            förbättrade anläggningar för rening av luft och vatten kan komma
            att kräva en viss generositet vid koncessionsgivningen. Utformningen
            av lagens tillämp- nings- och övergångsbestämmelser bör därför
            utformas så att detta blir möjligt. Ur samhällsekonomisk synpunkt
            är det också nödvändigt att lagen kan tillämpas på ett sådant
            sätt att befintliga resurser inte spolieras. Koncessionsnämndens
            möjligheter att beakta det enskilda fallets ange- lägenhetsgrad
            ur såväl samhällets som näringslivets och de enskilda män- niskornas
            intressen skall givetvis utnyttjas för dispensgivning där så be-
            dömes önskvärt. Med stöd av ovanstående hemställes, att riksdagen
            vid behandling av proposition nr 28 måtte A. besluta sådan ändring
            av Kungl. Maj:ts förslag att 1. ledamot av koncessionsnämnden
            icke, med undantag för naturvårdsverkets representant, må tillhöra
            naturvårds- verket vare sig som tjänsteman eller förtroendevald
            styrel- seledamot, 2. fjärde ledamoten i koncessionsnämnden, då
            så bedö- mes önskvärt med hänsyn till ärendets art, skall utgöras
            av person med erfarenhet från jord- och skogsbruksföre- tag, B.
            i skrivelse till Kungl. Maj:t anhålla om ändrat förslag rörande
            rättegångskostnader så att den som väckt talan enligt 33 $ skall
            kunna bli ersättningsskyldig för rättegångs- kostnader endast
            i de fall då det är uppenbart att talan är oberättigad.
          </p>
          <p>
            Stockholm den 9 april 1969 Ingrid Sundberg (m)
          </p>
          <p>
            Hans Wachtmeister (m) Carl Eric Hedin (m) Bengt-Olof T hylén
            (m)
          </p>
        </div>
      </div>
    </body>
  </text>
</TEI>
