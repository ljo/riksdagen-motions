<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1109/mot_1969__ak__1109-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 1109 år 1969 7
          </p>
          <p>
            Nr 1109
          </p>
          <p>
            Av herrar Tobé och Ekström, i anledning av Kungl. Maj:ts propo-
            sition nr 58, angående ny organisation av sjöfartsver- ket, m.m.
          </p>
          <p>
            Sjöfartsverkets befattning med oljeskyddet
          </p>
          <p>
            I proposition nr 58 föreslås ny organisation för sjöfartsverkets
            centrala förvaltning. Förslaget innebär bl. a. en renodling av
            de egentliga sjöfarts- uppgifterna så att en del av verkets nuvarande
            uppgifter förs över till andra verk. I fråga om åtgärder mot vattenförorening
            från fartyg främst genom olje- utsläpp föreslås att sådana uppgifter
            fortfarande skall handläggas av sjö- fartsverket. Dock föreslås
            den ändringen att det till verket knutna statens oljeskyddsråd
            skall upphöra och dess uppgifter övertas av naturvårdsver- kets
            vattenvårdsråd (med representant för sjöfartsverket). Denna förändring
            torde i och för sig kunna godtas under förutsättning att nuvarande
            uppgifter och behovet av ökade insatser i fråga om förore- ningsfrågorna
            kommer att tillgodoses. Naturvårdsverkets vattenvårdsråd kan beräknas
            vara mer lyhört för vikten av att bevaka föroreningsfrågorna i
            samband med skeppsfart än vad oljeskyddsrådet i sjöfartsstyrelsens
            regi kunnat vara. Men själva tillsynen av hur gällande stadgar
            för oljeskydds- anordningarna ombord efterlevs liksom granskningen
            av oljedagböckerna föreslås skola behållas hos sjöfartsverket.
            Motivet härför anges vara att na- turvårdsverket inte har någon
            lämplig regional organisation härför. Redan med nuvarande organisation
            har det från såväl miljöskyddsorgan som sjöfartsstyrelsen framförts
            att fartygsinspektionens lokala organ haft svårt att hinna med
            oljeskyddsfrågorna. Egentliga säkerhetsfrågor har helt naturligt
            ansetts vara huvuduppgifter. Det kan därför föreligga risk för
            att oljeskyddsfrågorna kommer att bli än mer styvmoderligt behandlade
            inom sjöfartsverket om initiativ och ansvar för utvecklingen läggs
            över på ett till naturvårdsverket knutet organ. Dessa farhågor
            förstärks av att oljeskydd och övervakning av annan vattenförorening
            inte medtagits i den ärendeför- teckning som hör till departementschefens
            förslag till organisation av sjö- fartsinspektionen inom verket.
            Där talas endast om tillsynen ombord på fartygen enligt säkerhetslagstiftningen,
            vilket inte ens med en vid tolkning torde kunna innefatta även
            oljehanteringen. I propositionens beskrivning över sjöfartsstyrelsens
            nuvarande uppgifter omnämnes dock att utredning
          </p>
          <pb facs="riksdagen-motions-pdf/data/1969/mot_1969__ak__1109/mot_1969__ak__1109-002.pdf"/>
          <p>
            8 Motion i Andra kammaren, nr 1109 år 1969
          </p>
          <p>
            om förbättrade anordningar i hamnar för mottagande av oljerester
            från far- tyg pågår inom styrelsen. Omnämnandet står under rubriken
            Övrig verk- samhet, men propositionen ger ingen antydan om vilken
            befattning sjöfarts- verket har eller beräknas komma att få med
            dessa anordningar. Oljeskyddet och skyddet mot annan vattenförorening
            ingår som viktiga delar i den strävan till ett bättre skydd av
            vår miljö som nu allmänt omfat- tas. Det bör då vid en omorganisation
            av sjöfartsstyrelsen ges garantier för att en försämring inte
            inträder. Det bör klart utsägas hur sjöfartsinspektio- nen har
            att bevaka viktiga delar av detta miljöskydd. Detta kan ske genom
            ett tydligt programuttalande i verkets blivande instruktion. Men
            det bör också ge utslag i tilldelning av tillräcklig personal
            såväl lokalt som centralt. Med stöd av det anförda får vi hemställa,
            att riksdagen i samband med behandlingen av proposition nr 58
            måtte uttala att frågorna om oljeskydd och skydd mot annan vattenförorening
            vid en omorganisation av sjö- fartsverket måtte uppmärksammas
            i verkets instruktion och vid bestämmandet av verkets personaluppsättning
            så att en tillfredsställande handläggning av hithörande angelägenhe-
            ter kan förverkligas. Stockholm den 9 april 1969
          </p>
          <p>
            Erik Tobé (fp) Sven Ekström (s)
          </p>
        </div>
      </div>
    </body>
  </text>
</TEI>
