<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__843/mot_1969__fk__843-001.pdf"/>
      <fw>
        Motion i Första kammaren, nr 843 år 1969 9
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 843
          </p>
          <p>
            Av fru Olsson, Elvy, m. fl., i anledning av Kungl. Maj:ts fram-
            ställning om anslag till Bidrag till naturvårdsupplys- ning, m.m.
          </p>
          <p>
            (Lika lydande med motion nr 967 i Andra kammaren)
          </p>
          <p>
            Nedskräpningen i tätorter, längs våra vägar och vattendrag och
            på land i övrigt har uppmärksammats i många år. Framför allt har
            man angripit det ökande avfallet från hushåll och arbetsplatser
            av typen skrymmande avfall eller engångsförpackningar. Kommittén
            för ett renare samhälle utreder f.n. dessa problem. Vad som mindre
            beaktats är den nedskräpning eller förorening som sker genom oljeutsläpp
            och spridning av olika kemi- kalier och gifter i naturen. Vi avser
            närmast de många små förorenings- källorna som inte kommer att
            omfattas av t. ex. den väntade nya lagstift- ningen mot miljöfarlig
            verksamhet. Särskilt litet beaktat är den nedskräpning och förorening
            som sker till sjöss. Att slänga skräp av diverse slag överbord
            har praktiserats så länge sjöfart bedrivits, men problemen har
            på senare år antagit sådana proportio- ner att krafttag måste
            tas för att hejda utvecklingen. Det är framför allt oljeutsläppen
            som väcker bekymmer, men i de mera trafikerade farvattnen längs
            våra kuster är flytgods av skilda slag också besvärliga. Fiskarna
            lider vidare av att de får sina redskap fulla med sjunket avfall
            t. ex. tomglas och stålwirar. Många, annars inbjudande badvikar
            är fulla med ditflutet skräp, och strandtomtägare har besvär med
            att göra tomterna rena. Exem- plen på skräp och olägenheterna
            av detta kan mångfaldigas.
          </p>
          <p>
            Befintlig lagstiftning
          </p>
          <p>
            Genom lag om åtgärder mot vattenförorening från fartyg jämte
            tillämp- ningsbestämmelser och länskungörelser till densamma föreligger
            förbud mot utsläpp från fartyg av beständig olja jämte andra skadeverkande
            väts- kor samt sot, aska, sopor, glas, köksavfall och andra liknande
            föremål, som kan komma att flyta på vattnet. Lagen gäller beträffande
            olja inom svenskt territorialvatten, och beträffande sådant avfall
            som ej är olja gäller bestämmelserna i det vattenområde som respektive
            länsstyrelse bestämmer. Naturvårdslagen från 1964 ålägger envar
            att tillse att han ej skräper ner så att därav kan uppkomma otrevnad
            eller skada för annan.
          </p>
          <pb facs="riksdagen-motions-pdf/data/1969/mot_1969__fk__843/mot_1969__fk__843-002.pdf"/>
          <fw>
            10 Motion i Första kammaren, nr 843 år 1969
          </fw>
          <p>
            I hälsovårdsstadgan jämte ev. lokala hälsovårdsordningar meddelas
            be- stämmelser om renhållning. Dessa bestämmelser avser områden
            inom hälso- vårdstätort. I lokala hamnordningar för vissa större
            hamnar föreskrivs regler för handhavande av avfall och orenlighet
            från fartyg i hamn. Genom de här nämnda lagarna och författningarna
            har man teoretiskt ett gott skydd mot nedskräpning. Trots detta
            kan man konstatera att ned- skräpning och förorening sker i mycket
            stor omfattning både till lands och i våra vattenområden.
          </p>
          <p>
            Åtgärder
          </p>
          <p>
            1. Lagarna är enkla och lättfattliga, men det gäller att göra
            deras existens kända för alla människor. Allmänheten måste genom
            vidgad upp- lysning i skolorna och eljest göras medveten om nedskräpningens
            omfatt- ning och skadeverkningar. Vi måste bli medvetna om att
            det behövs en helt annan syn på nedskräpningen än den som nu råder.
            Ett särskilt angeläget behov är upplysningsverksamhet angående
            nedskräpning och förorening till sjöss från inte minst småbåtstrafiken.
            Vattenvärnet har tagit initiativ till en upplysningskampanj angående
            framför allt oljeföroreningar- na till lands, i vattendragen och
            längs kusterna. Initiativet bör stödjas. Till detta ändamål vill
            vi därför föreslå att anslaget till naturvårdsupplys- ning höjs
            med 100 000 kr. utöver vad departementschefen föreslagit under
            nionde huvudtiteln i statsverkspropositionen. 2. I kampen mot
            nedskräpning och utsläpp av farliga ämnen måste stor vikt också
            läggas vid att ordna med alternativ för »nedskräparen&gt; beträf-
            fande möjligheterna att kunna göra sig av med olika avfallsprodukter.
            Först då kan en bred upplysningsverksamhet leda till bestående
            positiva resultat. När det gäller stora förorenare, kommuner och
            vissa industrier, finns redan regler anvisade, och ytterligare
            bestämmelser kommer. För mindre företag, småverkstäder och den
            enskilde finns emellertid inte till- räckliga möjligheter att
            göra sig av med t.ex. olja och olika gifter, som även om mängderna
            är små, kan ställa till med stora skador, om de släpps ut i naturen.
            För att möjliggöra insamlandet av olja och farligt skräp bör i
            varje kommun och i mindre enheter ordnas med uppsamlingsställen
            av con- tainertyp där den enskilde utan kostnad skall kunna göra
            sig av med dylika ämnen. Företag som inte ingår i särskilt renhållningssystem
            bör mot sär- skilda avgifter även få kunna utnyttja systemet.
            Containersystemet bör ingå i ett riksomfattande nät där ihopsamling
            av olika ämnen smidigt kan ske till särskilda destruktionsanläggningar
            eller eventuellt utnyttjas som energikällor. Självklart är att
            rastplatser, campingplatser, hamnar och bryggor bör
          </p>
          <pb facs="riksdagen-motions-pdf/data/1969/mot_1969__fk__843/mot_1969__fk__843-003.pdf"/>
          <fw>
            Motion i Första kammaren, nr 843 år 1969 11
          </fw>
          <p>
            utrustas med anordningar för att ta hand om skräp på ett samtidigt
            bekvämt och hygieniskt betryggande sätt. Viktigt är att det ej
            skall vara krångligt att bli av med soporna; eljest hamnar de
            med säkerhet i naturen. Praktiska och tekniska frågor vad beträffar
            såväl formerna för upp- samling som det vidare handhavandet samt
            rörande organisatoriska och ekonomiska frågor bör närmare utredas
            av t. ex. naturvårdsverket. Frågan om införande av här skisserat
            system bör skyndsamt prövas. 3. Slutligen bör inskärpas vikten
            av att befintliga lagar tillämpas i den utsträckning lagstiftaren
            avsett. Vad som krävs är alltså inte skärpta lag- föreskrifter
            i första hand utan effektiva möjligheter till utredning och övervakning
            så att bevissvårigheter inte föreligger vid lagbrott. Olika for-
            mer av märkning av framför allt olja på tankfartyg med radioaktiva
            isotoper och liknande bör prövas. För att med kraft kunna beivra
            lagöverträdelser inom här nämnt område krävs givetvis att statliga
            och kommunala myndigheter går före med gott exempel och bygger
            reningsverk och ser till att soptippar och destruktions- anläggningar
            är upplåtna för allmänheten och fungerar föredömligt.
          </p>
          <p>
            Med hänvisning till det anförda hemställes,
          </p>
          <p>
            att riksdagen för att möjliggöra upplysningsverksamhet om nedskräpning
            och förorening särskilt till sjöss måtte under nionde huvudtiteln
            till Bidrag till naturvårdsupplysning m. m. för budgetåret 1969/70
            anvisa ett reservationsanslag av 750 000 kronor; att riksdagen
            måtte i skrivelse till Kungl. Maj:t hemställa om åtgärder i syfte
            att bygga upp ett system av uppsamlings- platser för t. ex. olja
            och andra farliga ämnen över hela landet i enlighet med vad i
            motionen anförts; att riksdagen måtte i skrivelse till Kungl.
            Maj:t hemställa om åtgärder som underlättar övervakningen av att
            gällande lagstiftning på naturvårdens område följs.
          </p>
          <p>
            Stockholm den 28 januari 1969
          </p>
          <p>
            Elvy Olsson (cp) Harald Pettersson (cp) Thorsten Larsson (cp)
          </p>
        </div>
      </div>
    </body>
  </text>
</TEI>
