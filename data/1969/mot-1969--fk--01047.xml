<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__1047/mot_1969__fk__1047-001.pdf"/>
      <fw>
        14 Motion i Första kammaren, nr 1047 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1047
          </p>
          <p>
            Av fru Segerstedt Wiberg, i anledning av Kungl. Maj:ts skrivelse
            nr 71, med överlämnande av redogörelse från Nordiska rådets svenska
            delegation.
          </p>
          <p>
            Inom Nordiska rådet har under årens lopp stor uppmärksamhet ägnats
            åt frågorna om nordiskt TV-samarbete. Vid sessionen innevarande
            år före- låg ett tilläggsförslag om ett gemensamt TV-program och
            nordisk TV-pro- duktion. På förslag av rådets kulturutskott beslöt
            rådet dock att icke före- taga sig något i anledning av tilläggsförslaget.
            Av utskottets betänkande liksom av debatten i rådet framgår att
            man inte i och för sig motsatte sig förslaget. Men man ansåg att
            nuvarande sam- arbetsformer i första hand borde byggas ut. Det
            finns emellertid ingen anledning dröja med undersökningar av möj-
            ligheterna att vid sidan av de olika ländernas nationella TV-program
            anordna ett gemensamt nordiskt TV-program. Kostnadsskäl torde
            på längre sikt tala för en långtgående samverkan på detta fält.
            Det är önskvärt att man på ett så tidigt stadium som möjligt prövar
            de olika alternativ, som kan ifrågakomma ur tekniska och andra
            synpunkter. Även ur kulturell mening synes det angeläget att frågan
            om införande av ett nordiskt TV-program tas upp. Med den snabba
            utvecklingen i fråga om TV-satelliter synes det mig nödvändigt
            slå vakt om vår kulturella egen- art även om jag är medveten om
            att dessa frågor bör lösas på det inter- nationella planet. Förbereder
            vi oss inte i tid kan vi tänkas få utsänd- ningar endast från
            de av stormakterna uppsända TV-satelliterna. Nordiska TV-program
            kan här tjäna ett värdefullt syfte som förmedlare av nordisk kultur.
            Sedan rådssessionen i mars i år har åtskilligt inträffat. Tiden
            för ett initiativ i saken har därmed ryckt mycket närmare. Det
            har nämligen visat sig att i Danmark en icke obetydlig opinion
            går alltmer bestämt in för in- förande av ett nordiskt program,
            en nordisk TV 2. Många danskar förordar nu ett gemensamt nordiskt
            TV-program som ett TV-program 2. I Norge kan en liknande utveckling
            skönjas. Realiseras Nordek-planen blir behovet av en koordinerad
            TV-verksamhet än större. Det synes önskvärt att de nordiska ländernas
            regeringar icke dröjer med att ta kontakt med varandra för att
            undersöka möjligheterna till ett vidgat samarbete på TV-området.
          </p>
          <pb facs="riksdagen-motions-pdf/data/1969/mot_1969__fk__1047/mot_1969__fk__1047-002.pdf"/>
          <fw>
            Motion i Första kammaren, nr 1047 år 1969 15
          </fw>
          <p>
            Under åberopande av vad ovan anförts hemställes, att riksdagen
            i skrivelse till Kungl. Maj:t ville understryka angelägenheten
            av att en utredning kommer till stånd rörande
          </p>
          <p>
            möjligheterna att vid sidan av de olika ländernas nationella
            TV-program anordna ett gemensamt nordiskt TV-program.
          </p>
          <p>
            Stockholm den 29 april 1969 Ingrid Segerstedt Wiberg (fp)
          </p>
        </div>
      </div>
    </body>
  </text>
</TEI>
