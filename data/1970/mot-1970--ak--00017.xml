<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__17/mot_1970__ak__17-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 17 år 1970
          </p>
          <p>
            Nr 17
          </p>
          <p>
            Av herr Jönsson i Ingemarsgården m. fl., om förläggning av LKAB:s
            hu- vudkontor till Norrbotten.
          </p>
          <p>
            (Lika lydande med motion nr 13 i Första kammaren)
          </p>
          <p>
            Frågan om förläggningen av LKAB:s huvudkontor har vid åtskilliga
            tillfällen tidigare varit föremål för riksdagens behandling. 1956
            beslöt riksdagsmajoriteten att LKAB:s huvudkontor ”i nuvarande
            läge” skulle förläggas till Stockholm. I utskottet (SU nr 155)
            fanns dock en reservation från oppositionens företrädare med begäran
            om ett uttalande från riksdagen för att LKAB:s huvudkontor skulle
            förläggas till Norrbotten. Vid 1964, 1965 och 1966 års riksdagar
            har frågan åter aktualiserats motionsvägen. I de likalydande motionerna
            1:183 av herrar Axel Andersson (fp) och Strandberg (h) och 11:255
            av herrar Pettersson (h) och Öhvall (fp) anhölls 1966 om en skyndsam
            utredning av frågan om förläggningen av LKAB:s huvudkontor. Utskottets
            socialdemokratiska majoritet avstyrkte emellertid motionen (SU
            nr 155). I en reservation fann folkpartiets, centerns och dåvarande
            högerpartiets utskottsleda- möter en skyndsam utredning om förläggningen
            av LKAB:s kontor motiverad ”såväl av psykologiska som lokaliseringspolitiska
            skäl”. Den socialdemokratiska riksdags- majoriteten avslog emellertid
            reservanternas hemställan. Någon utredning tillsattes följaktligen
            icke. Vi finner de skäl som motionärerna och reservanterna åberopade
            — såväl de psykologiska som de lokaliseringspolitiska — fortfarande
            giltiga. De har under tiden efter 1966 snarast fått ökad tyngd.
            De sysselsättningspolitiska svårigheterna främst i Norrlands inland
            har, om man bortser från tillfälliga konjunktursvängningar, för-
            värrats. Förståelsen för att mer omfattande lokaliseringspolitiska
            insatser behövs har också vuxit. Det är svårt att bestrida, att
            en placering av LKAB:s huvudkontor i Norrbotten skulle vara lokaliseringspolitiskt
            värdefull för Norrbotten. Som framhölls redan i motionerna till
            1966 års riksdag ger en rad exempel från den enskilda industrin
            belägg för fördelarna av att huvudkontoren är belägna i anslutning
            till produktions- områdena. Den Eckerbergska lokaliseringsutredningen
            (SOU 1963:69) anför som sin mening, att LKAB:s huvudkontors förläggning
            till Norrbotten innebär fördelar från ekonomiska och administrativa
            synpunkter. Även den Näslundska lokaliseringsut- redningen har
            framhållit hur alla förstärkningar av en landsdels näringsliv
            gynnsamt påverkar hela företagsklimatet där. Länsstyrelsen i Norrbottens
            län har i ett remiss- yttrande över motioner i ärendet 1964 framhållit
            att det från länets synpunkt var ett naturligt och angeläget önskemål
            att LKAB:s huvudförvaltning förlades till Norr-
          </p>
          <pb facs="riksdagen-motions-pdf/data/1970/mot_1970__ak__17/mot_1970__ak__17-002.pdf"/>
          <p>
            Motion i Andra kammaren, nr 17 år 1970 9
          </p>
          <p>
            botten. I detta sammanhang förklarade sig Luleå stad sakna anledning
            att frångå sin tidigare uttalade åsikt att huvudkontoret borde
            förläggas till Norrbotten. Vidare skulle skatteinkomsterna öka
            kraftigt för den ort i Norrbotten, till vilken LKAB:s huvudkontor
            skulle förläggas vid en sådan omlokalisering. För närvarande betalar
            LKAB ca 5 procent av sin kommunalskatt till Stockholms stad. De
            extra skatteinkomsterna för en ny lokaliseringsort kan mycket
            ungefärligt beräknas vara av storleksordningen knappa 1,5 miljarder.
            Som skäl mot en förläggning av huvudkontoret till Norrbotten har
            bl. a. anförts, att företagsledningens kontakter med olika typer
            av centrala verk i Stockholm där- igenom skulle försvåras. Det
            går naturligtvis inte att helt frånkänna detta argument tyngd.
            Dessa nackdelar har dock reducerats genom starkt förbättrade kommunika-
            tionsmöjligheter. För andra statliga företag, som har sitt huvudkontor
            förlagt till en huvudsaklig produktionsort fjärran från Stockholm
            förefaller dessa problem ej heller ha blivit avgörande. Det är
            också väl bekant, att det för många enskilda före- tag med produktionsorten
            belägen på annan ort än Stockholm visat sig vara fördel- aktigare
            med lokalisering av huvudkontoret till produktionsorten än till
            Stockholm. Ej heller för dessa fall förefaller kontakterna med
            t. ex. banker, andra företag, cen- trala organisationer och central
            förvaltning ha på något avgörande sätt försvårats genom lokalisering
            utanför Stockholm. Till dessa lokaliseringspolitiska aspekter
            kommer också de psykologiska synpunk- terna. Där har den senaste
            tidens händelser i LKAB vittnat starkt om en känsla från de anställdas
            sida att de interna förbindelserna inom företaget försvårats genom
            huvudkontorets nuvarande förläggning långt borta från driftställena
            i Norrbotten. Mot denna bakgrund finner vi det motiverat att aktualisera
            kravet på en omlokali- sering till Norrbotten av LKAB:s huvudkontor.
            En skyndsam utredning under med- verkan från företagets ledning,
            de anställda och representanter för Norrbottens län bör avgöra
            till vilken ort i Norrbotten huvudkontoret bör flyttas. Förslag
            om för- läggning av LKAB:s huvudkontor till lämplig ort i Norrbotten
            bör kunna föreläggas nästa års riksdag. Under hänvisning till
            vad ovan anförts hemställer vi, att riksdagen i skrivelse till
            Kungl. Maj:t begär skyndsam utred- ning och förslag om förläggning
            av LKAB:s huvudkontor till lämp- lig ort i Norrbotten, varvid
            utredningsarbetet bör ske under med- verkan från företagets ledning,
            de anställda samt representanter för Norrbottens län.
          </p>
          <p>
            Stockholm den 14 januari 1970
          </p>
          <p>
            Elias Jönsson (fp)
          </p>
          <p>
            1 Ingemarsgården
          </p>
          <p>
            Rolf Sellgren (fp) Olle Westberg (fp) Sigvard Larsson (fp) i
            Ljusdal i Umeå
          </p>
        </div>
      </div>
    </body>
  </text>
</TEI>
