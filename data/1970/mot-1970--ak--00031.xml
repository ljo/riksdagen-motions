<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__31/mot_1970__ak__31-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motion i Andra kammaren, nr 31 år 1970
          </p>
          <p>
            Nr 31
          </p>
          <p>
            Av herrar Sjöholm och Andersson i Örebro, om bättre förmånsrätt
            i konkurs för fordran på lön.
          </p>
          <p>
            (Lika lydande med motion nr 26 i Första kammaren)
          </p>
          <p>
            Det torde icke råda några delade meningar om att arbetstagarens
            allt starkare hävdade rätt till trygghet i anställningen i största
            möjliga ut- sträckning bör bejakas och att samhället därvid bör
            vidtaga de åtgärder som kan vara ägnade att medverka till en utveckling
            i den riktningen. Arbetsgivarens försättande i konkurstillstånd
            spolierar arbetstagarens trygghet i anställningen. Däråt torde
            föga kunna åtgöras i avhjälpande syfte. Den anställde förlorar
            emellertid oftast icke blott sitt arbete utan även helt eller
            delvis den lön som intjänats under viss tid före konkursut- brottet,
            ett förhållande som samhället icke passivt bör acceptera. Inarbetad
            lön har i konkurs en relativt gynnsam placering i förmåns- rättsordningen
            och går före huvudparten av andra fordringar. Kostnader- na för
            konkursförfarandet — bl. a. kungörelsekostnader, arvoden till
            för- valtare och rättens ombudsman — utgår emellertid före lönefordringarna
            och reducerar icke sällan mycket kraftigt utdelningen till de
            anställda, som sålunda ställes mer eller mindre utan gottgörelse
            för utfört arbete. Det torde med betydande fog kunna krävas att
            utdelningen i konkurs i första hand bör tillfalla lönefordringar.
            Detta skulle i en del fall komma att be- tyda att staten skulle
            nödgas träda in för att bestrida själva konkurskost- naderna,
            som nog för övrigt ibland skulle tåla en nedbantning. En omläggning
            av förmånsrättsordningen enligt vad som ovan angivits kan helt
            visst vålla åtskilliga problem, och ett förslag i antydd riktning
            bör därför föregås av en allsidig utredning. Åberopande vad ovan
            anförts hemställer vi, att riksdagen måtte besluta att hos Kungl.
            Maj:t begära utredning och förslag till sådan ändring i konkurslagstift-
            ningen att löntagarens rätt bättre tillgodoses enligt i mo- tionen
            angivna riktlinjer.
          </p>
          <p>
            Stockholm den 10 januari 1970
          </p>
          <p>
            Sten Sjöholm (fp) Sven G. Andersson (fp)
          </p>
          <p>
            i Örebro
          </p>
        </div>
      </div>
    </body>
  </text>
</TEI>
