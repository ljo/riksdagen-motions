<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__41/mot_1970__ak__41-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 41—50 Motion i Andra kammaren, nr 41 år 1970 1
          </p>
          <p>
            Nr 41
          </p>
          <p>
            Av herrar Sjöholm och Strömberg, om vidgat straffansvar för djur-
            plågeri.
          </p>
          <p>
            (Lika lydande med motion nr 41 i Första kammaren)
          </p>
          <p>
            Alltsedan år 1857 har svensk rättsordning funnit det angeläget
            att lagligen beivra djurplågeri, och denna kriminalisering har
            helt visst ett osedvanligt starkt stöd i all- männa opinionen.
            Den egentliga djurplågeriparagrafen är numera 13$ i brotts- balkens
            kapitel 16. Det straffansvar som där regleras är emellertid otvivelaktigt
            alltför snävt begränsat, och stadgandet bör därför bli föremål
            för en ändring i skärpande riktning. För att djurplågeribrott
            skall anses föreligga fordras att gärningen är uppsåtlig. Vårdslöshet
            liksom också grov vårdslöshet utlöser sålunda icke något straffansvar.
            Ett av veterinärstyrelsen i anledning av en tidigare motion i
            detta ämne avgivet yttrande innehåller ett rättsfallsreferat som
            belyser sakförhållandet med ohöljd realism: En djurägare skulle
            föda upp några tjurar till slakt. Dessa ställdes som ganska små
            upp vid ett foderbord och tjudrades på konventionellt sätt med
            ett järnbindsle runt halsen. Till följd av en ur djurskyddssynpunkt
            helt otillbörlig slöhet i vården justerades aldrig bindslena vartefter
            tjurarna växte. Bindslena trängde in i köttet runt halsen och
            kom så småningom att ligga i en tunnel i muskulaturen. Tunneln
            slöt sig delvis, ur kvarvarande öppningar sipprade fram ett illaluktande
            var. Djur-
          </p>
          <p>
            ägaren åtalades men frikändes av rätten då uppsåt att plåga djuren
            inte ansågs ha förelegat.
          </p>
          <p>
            I samma yttrande säger sig veterinärstyrelsen under hand i ett
            stort antal fall ha erfarit att åklagarmyndigheterna avstått från
            att väcka åtal vid djurplågeri därför att uppsåt inte ansetts
            ha förelegat. Det är sålunda uppenbart att grov vanvård av djur
            och utsättandet av djur för svåra lidanden alltjämt kan ske inom
            lagens gränser. Slutsatsen av detta konstate- rande kan inte gärna
            få bli någon annan än att gränserna för det straffbara området
            i fråga om djurplågeri måste vidgas. Naturligast och effektivast
            torde därvid vara att straffbelägga all sådan vårdslöshet som
            medför att djur utsättes för otillbörligt lidande. Med åberopande
            av vad ovan anförts hemställer vi, att riksdagen måtte besluta
            att hos Kungl. Maj:t begära förslag till sådan ändring av 16 kap
            13$ brottsbalken, att däri stadgat straffansvar kommer att omfatta
            även djurplågeri förorsakat av vårdslöshet.
          </p>
          <p>
            Stockholm den 10 januari 1970
          </p>
          <p>
            Sten Sjöholm (fp) K.-E. Strömberg (fp)
          </p>
          <p>
            1 — Bihang till riksdagens protokoll 1970. 4 saml. Nr 41—50
          </p>
        </div>
      </div>
    </body>
  </text>
</TEI>
