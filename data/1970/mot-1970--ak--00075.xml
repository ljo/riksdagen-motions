<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__75/mot_1970__ak__75-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Andra kammaren, nr 75 år 1970
          </p>
          <p>
            Nr 75
          </p>
          <p>
            Av herr Hermansson m. fl., om förstärkning av personalrepresen-
            tationen i nämnder och styrelser inom den offentliga sektorn.
          </p>
          <p>
            I den allt livligare debatten om företagsdemokratins problem
            förekom- mer ibland frågeställningar huruvida lösningen kan uppnås
            på överenskom- melsens väg eller genom lagstiftning. I vpk-motionerna
            I: 281 och II: 311 vid 1969 års riksdag med yrkande om utredning
            och förslag till en ny aktie- bolagslag hänvisas till att den
            fackliga och politiska arbetarrörelsen har strävat efter att såväl
            avtalsvägen som genom lagstiftning vinna ett ökat inflytande för
            de anställda. Den fråga nyssnämnda motioner aktualiserade kan
            självfallet icke lösas avtalsvägen. Det är riksdagen som har kompetens
            att stifta lagarna. I motionsparet I: 35 och II: 35 vid årets
            riksdag ställs förslag rörande lag som omöjliggör för kapitalägarna
            att självrådigt diktera över väsentliga förhållanden. Här åsyftas
            den i Svenska arbetsgivareföreningens stadgar intagna paragraf
            32. I ett annat motionspar tar den kommunistiska riks- dagsgruppen
            upp frågan om att slopa motsvarigheten till paragraf 32 i stats-
            tjänstemannalagen, nämligen dess paragraf 3. För de kommunalanställda
            har denna fråga lösts avtalsvägen. I uppgö- relsen den 5 december
            1969 om kommunalarbetarnas allmänna anställnings- villkor ingick
            överenskommelse om att låta motsvarigheten till SAF:s para- graf
            32 försvinna ur avtalstexten. Detta kan enbart noteras med tillfreds-
            ställelse. I de avseenden gällande lagstiftning utgör hinder för
            en vidgad företags- demokrati bör rimligen dessa hinder avlägsnas.
            Överenskommelsens väg är i sådana fall stängd eller i varje fall
            försvårad. I en skrivelse från Kom- munalarbetareförbundet till
            kommunförbunden togs i fjol frågan upp om möjligheten för de anställdas
            representation i styrelser och nämnder. För- bundet sade sig vara
            medvetet om att lagstiftningen i det hänseendet kan lägga vissa
            hinder. I vissa fall bör man dock kunna komma förbi dem, häv-
            dade förbundet. Den sakkunskap och den erfarenhet på skilda områden
            som de anställda besitter är utan tvekan en värdefull tillgång.
            Exempelvis på vårdområdet skulle ett ökat medinflytande från personalens
            sida verksamt bidra till skapandet av en förbättrad vårdmiljö
            för patienterna.
          </p>
          <pb facs="riksdagen-motions-pdf/data/1970/mot_1970__ak__75/mot_1970__ak__75-002.pdf"/>
          <p>
            Motion i Andra kammaren, nr 75 år 1970 15
          </p>
          <p>
            Hela frågan om former och metoder för ett inflytande för de anställda
            inom offentlig verksamhet togs upp av den kommunistiska gruppen
            bl. a. i motion II: 193 vid 1966 års riksdag. Den omständigheten
            att ledamöterna i de primär- och sekundärkommu- nala nämnderna
            och styrelserna är politiskt förtroendevalda med ansvar och redovisningsskyldighet
            inför de instanser som valt dem motsäger inte behovet och betydelsen
            av rätt till representation från de anställdas sida. Någon olägenhet
            av att sådan rätt skulle finnas föreligger sålunda inte. Det kan
            nämnas att i flera styrelser och nämnder ges möjlighet för chefstjänste-
            män att bevista dessas sammanträden och även medverka i förhandlingarna.
            Motsvarande möjlighet för representanter för personalorganisationerna
            re- presenterande de kollektivavtalsanställda finns f.n. icke.
            Då det förefaller nödvändigt med en lagändring för att undanröja
            hindren för en representa- tion från personalorganisationerna
            — i varje fall att denna fråga klarläg- ges — bör en skyndsam
            översyn företas av gällande lagstiftning i detta syfte. Med stöd
            av det anförda föreslås, att riksdagen i skrivelse till regeringen
            hemställer om översyn och förslag till erforderlig ändring av
            gällande lag- stiftning, så att hinder icke föreligger för representation
            från personalorganisationerna inom offentlig verksamhet i de nämnder
            och styrelser som kan komma i fråga.
          </p>
          <p>
            Stockholm i januari 1970
          </p>
          <p>
            C. H. Hermansson (vpk) Gunvor Ryding (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
