<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__125/mot_1970__ak__125-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 125 år 1970 15
          </p>
          <p>
            Nr 125
          </p>
          <p>
            Av fru Marklund mifl., angående hustrutillägg och kommunalt bostadstillägg
            till folkpension.
          </p>
          <p>
            (Lika lydande med motion nr 115 i Första kammaren)
          </p>
          <p>
            Lagen om hustrutillägg och kommunalt bostadstillägg till folkpension
            medger rätt till kommunalt bostadstillägg förutom för ålderspensionär
            även till person som åtnjuter förtidspension. Däremot medges inte
            denna rätt för person som gjort förtida uttag av folkpension.
            Vid flera riksdagar, senast fjolårets, har vpk-gruppen kritiserat
            detta för- hållande. Bland annat har anförts att någon skillnad
            i belägenheten för en person som gjort förtida uttag av folkpension
            och en förtidspensionär inte torde föreligga. Förtidspensionären
            uppfyller vissa medicinska kvalifika- tioner för att bli pensionerad,
            vilket inte är fallet för den som gör förtida uttag. I senare
            fallet kan emellertid med största sannolikhet förutsättas att
            det rör sig om personer som är hårt märkta av slitsamt arbete
            och som tagit detta steg trots att följden blir en livslång reducering
            av pensionen. Det handlar inte om något större antal. Enligt riksförsäkringsverkets
            utredning om vidgad förtidspensionering är antalet, män och kvinnor
            tillsammans, som åtnjuter förtida uttag 40 300. Antalet som skulle
            bli berörda av exem- pelvis rätt till kommunala bostadstillägg
            skulle sannolikt bli mindre, då det kan förutsättas att det i
            en hel del fall är fråga om en och samma familj. Den vidgade rätt
            till förtidspensionering, som väntas bli genomförd, kom- mer att
            betyda att pensionering före uppnådda 67 år kommer till stånd
            även om icke medicinska kvalifikationsgrunder föreligger. Den
            situationen kom- mer sålunda att uppstå, att förtidspensionerade
            blir berättigade till kommu- nalt bostadstillägg — däremot inte
            personer med förtida uttag av folkpen- sion. I det senare fallet
            har belägenheten som föranlett vederbörande att begära en tidigare
            pensionering varit densamma som kan väntas föreligga vid förtidspensionering
            på även andra än medicinska grunder. Argumentet att pension före
            uppnådda 67 år icke bör utgå utan begränsningar, då det- ta vore
            liktydigt med att sänka pensionsåldern från 67 till 63 år, är
            mot bakgrund av anförda fakta icke relevant. Ett dylikt formalistiskt
            betrak- telsesätt förbigår dessutom den väsentliga frågan om behovet
            av hjälp till bostadskostnaden. Den omständigheten slutligen att
            kommunerna svarar för kostnaden för de kommunala bostadstilläggen
            borde icke motivera att i lag-
          </p>
          <pb facs="riksdagen-motions-pdf/data/1970/mot_1970__ak__125/mot_1970__ak__125-002.pdf"/>
          <p>
            16 Motion i Andra kammaren, nr 125 år 1970
          </p>
          <p>
            stiftningen bibehålla restriktiva bestämmelser av sådant slag.
            Kommuner ges rätt att utöver de statliga bostadstilläggen till
            barnfamiljerna utge kom- pletterande kommunala bostadstillägg.
            Att lägga hinder i vägen för per- soner med förtida uttag av folkpension
            att erhålla bostadsstöd är en orim- lighet som bör avskaffas.
            Med stöd av det anförda föreslås, att riksdagen måtte besluta
            om följande ändring i Lag den 25 maj 1962 (nr 392) om hustrutillägg
            och kommunalt bostadstillägg till folkpension:
          </p>
          <p>
            »2 $. Kommunalt bostadstillägg skall, där kommunen så beslutat,
            utgå till den, som åtnjuter folkpension i form av ålderspension,
            förtidspension, förtida uttag av folkpension eller änkepension
            och är mantalsskriven inom kommunen, eller till där mantalsskriven
            hustru som åtnjuter hustrutillägg. Kommunalt bostadstillägg —
            — — — — — ofördröjligen underrättas.»
          </p>
          <p>
            Stockholm i januari 1970
          </p>
          <p>
            Eivor Marklund (vpk) C. H. Hermansson (vpk) Gunvor Ryding (vpk)
          </p>
          <p>
            Svenska Reproduktions AB, Sthlm 1970
          </p>
        </div>
      </div>
    </body>
  </text>
</TEI>
