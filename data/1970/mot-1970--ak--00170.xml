<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__170/mot_1970__ak__170-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motion i Andra kammaren, nr 170 år 1970
          </p>
          <p>
            Nr 170
          </p>
          <p>
            Av herr Fridolfsson i Stockholm m. fl., om rätt till avdrag vid
            beskattningen för gåvor till religiösa m. fl. ändamål.
          </p>
          <p>
            (Lika lydande med motion nr 155 i Första kammaren)
          </p>
          <p>
            Motioner rörande rätt till avdrag vid beskattning av gåva, som
            i olika former skänkts till organisationer med ändamål att bedriva
            allmänt och socialt nyttig verksamhet med religiös, humanitär,
            kulturell, vetenskaplig och därmed jämställd inriktning, har åtskilliga
            gånger varit föremål för riksdagens uppmärksamhet. Trots behandling
            under flera föregående riks- dagar är frågan fortfarande olöst,
            i varje fall för alla dem som vägrar att anse ett avslag på tidigare
            gjorda motioner i ärendet såsom en slutgiltig och godtagbar avveckling
            av detta problem. Man torde i princip vara enig om att det arbete
            som utföres av exempel- vis religiösa, kulturella och humanitära
            organisationer utgör ett värde- fullt komplement till samhällets
            egna institutioner. I kampen mot bl. a. brottslighet, alkoholmissbruk
            och narkotikamissbruk är frivilliga insatser ett nödvändigt stöd
            till de statliga insatserna. Värdet av detta enskilda stöd kan
            svårligen uppskattas. Från statens synpunkt måste det framstå
            som en väsentlig förmån att enskilda organisationer på det sociala
            och religiösa fältet åtager sig angelägna samhällsfunktioner.
            Starka skäl talar för att samhället bör underlätta dessa organisationers
            frivilliga arbete. För de stora delar av vårt folk som är intresserade
            av de ideella strä- vandena är denna riksdagens intill nu visade
            motvilja att bifalla framlag- da motioner om en utredning av denna
            fråga helt oförklarlig. Mot bak- grund härav synes det helt omotiverat
            att längre förvägra denna betydan- de del av landets befolkning
            en utredning, som man med otålighet motsett under många år. Med
            stöd av vad som ovan anförts hemställes, att riksdagen i skrivelse
            till Kungl. Maj:t måtte anhålla om utredning rörande införande
            av avdrag vid taxering till inkomstskatt för gåvor som den skattskyldige
            skänkt till religiösa, humanitära, kulturella, vetenskapliga eller
            eljest uppenbart allmännyttiga ändamål.
          </p>
          <p>
            Stockholm den 21 januari 1970
          </p>
          <p>
            Filip W. Fridolfsson (m) Mårten Werner (m) Tore Nilsson (m) i
            Stockholm i Agnäs
          </p>
          <p>
            Alfa Boktryckeri AB, Sthlm 1970
          </p>
        </div>
      </div>
    </body>
  </text>
</TEI>
