<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__173/mot_1970__ak__173-001.pdf"/>
      <fw>
        6 Motion i Andra kammaren, nr 173 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 173
          </p>
          <p>
            Av fru Hjelm-Wallén m. fl., om översyn av bestämmelserna om stämpelavgift
            vid förvärv av svenskt medborgarskap.
          </p>
          <p>
            (Lika lydande med motion nr 218 i Första kammaren)
          </p>
          <p>
            Förvärvandet av svenskt medborgarskap är både tidsödande och
            kostsamt för den sökande. En mångfald intyg måste införskaffas.
            Ofta måste detta ske under normal arbetstid med åtföljande ledighet
            från arbetet och för- tjänstbortfall. De flesta upplever också
            det administrativa förfarandet som förnedrande genom utfrågning
            av den sökande och hans närmaste omgiv- ning angående hans »möjlighet
            att försörja sig och sin familj» och huruvida sökanden fört »en
            hederlig vandel». När alla dessa problem väl är övervunna och
            det svenska medborgarskapet är klart, tillkommer ytterligare problem,
            nämligen den expeditionsavgift för medborgarrättsbeviset som utgår
            med 300 kr. per person, när medbor- garskapet beviljats av Kungl.
            Maj:t och 100 kr när förvärvet kunnat ske genom enkel anmälan
            hos länsstyrelsen. Dessa nya avgifter infördes 1 juli 1968. Avgiftsnivån
            är fastställd efter en kalkyl på genomsnittskostnaden per avgjort
            formellt ärende. Om principen att självkostnaden skall täckas
            av stämpelavgiften, torde en höjning av medborgarskapsavgiften
            vara att vänta, då avgiftsnivån är baserad på en kalkyl från våren
            1968. Redan i dag, med en kostnad på 600 kr. för ett vuxet par,
            förutom allt besvär med ansökningshandlingar och den svårmätbara
            kostnad det för med sig, ter det sig alltför avskräckande för
            många invandrare att ansöka om svenskt medborgarskap. I de flesta
            fall krävs dessutom att sökanden befriar sig från sitt tidigare
            medborgarskap. Detta medför en ny kostsam procedur med myndigheterna
            i det gamla hemlandet. Hur många människor som avstår från medborgarskap
            i Sverige är svårt att uppskatta. För åtskilliga utgör dock stämpelavgiften
            orsaken till att de inte ansöker. Såväl länsstyrelser som invandrarverket
            har outtagna med- borgarskapsbevis liggande. Trots att hela ansökningsproceduren
            genomgåtts och beviset är klart, anser sig således en del sökande
            inte ha råd att lösa ut medborgarskapsbeviset och göra sitt medborgarskap
            giltigt. Förvärvet av svenskt medborgarskap borde kunna meddelas
            på ett positivare sätt än med ett krav på 300 kr. respektive 100
            kr. från myndigheterna.
          </p>
          <pb facs="riksdagen-motions-pdf/data/1970/mot_1970__ak__173/mot_1970__ak__173-002.pdf"/>
          <fw>
            Motion i Andra kammaren, nr 173 år 1970 7
          </fw>
          <p>
            Det kan inte vara tillfredsställande att människor boende i Sverige
            och berättigade till medborgarskap här anser sig behöva avstå
            från detta av ekonomiska orsaker. Det samband som finns mellan
            medborgarskap och pengar bör snarast försvinna. Med hänvisning
            till det ovan anförda anhålles, att riksdagen i skrivelse till
            Kungl. Maj:t hemställer om en översyn av stämpelavgifterna för
            bevis om förvärv av svenskt medborgarskap.
          </p>
          <p>
            Stockholm den 21 januari 1970 Lena Hjelm-Wallén (s)
          </p>
          <p>
            Jan Bergqvist (s) Sven Hammarberg (s) Anita Gradin (s)
          </p>
        </div>
      </div>
    </body>
  </text>
</TEI>
