<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__174/mot_1970__ak__174-001.pdf"/>
      <fw>
        8 Motion i Andra kammaren, nr 174 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 174
          </p>
          <p>
            Av herr Josefson i Arrie m. fl., angående resultatutjämningen
            vid beskattningen.
          </p>
          <p>
            (Lika lydande med motion nr 149 i Första kammaren)
          </p>
          <p>
            Svensk skattelagstiftning ger f. n. inte möjlighet till allmän
            öppen resultat- utjämning mellan olika beskattningsår. Frågan
            prövades av 1957 års skatte- utredning men avvisades då under
            hänvisning främst till de stats- och kom- munfinansiella verkningar
            en sådan anordning ansågs medföra. Detta gäller dock enbart på
            kort sikt och under förutsättning att reformen genomföres med
            full verkan redan från början. I det mera långsiktiga perspektivet
            bör det vara till klar fördel såväl för samhället som för den
            enskilde skattebe- talaren att denne inte drabbas av tillfälliga
            variationer i inkomsterna. Olikheterna i inkomst under skilda
            år beror oftast — i varje fall för före- tagare — på omständigheter
            som den enskilde inte kan råda över. Det måste ligga i samhällets
            intresse att mildra denna ryckighet och i stället befordra stabilitet
            i företagarnas ekonomi. Resultatutjämning i beskattningen kan
            uppnås med användning av konto- metoden. För närvarande kan denna
            metod utnyttjas endast av fysisk person, oskiftat dödsbo eller
            familjestiftelse, som i sin självdeklaration har att uppge intäkt
            av skogsbruk. Under vissa förutsättningar kan vederbörande i begrän-
            sad utsträckning erhålla uppskov med beskattning till såväl statlig
            som kommunal inkomstskatt för den del av intäkten som insatts
            å särskilt konto i bank (skogskonto). Insättningar på detta konto
            är således avdragsgilla medan uttag från kontot beskattas i vanlig
            ordning. Resultatutjämning genom ett kontosystem skulle få betydelse
            för i första hand mindre rörelseidkare, jordbrukare och fastighetsägare.
            Kraven på en sådan skattereform har också framförts vid åtskilliga
            tillfällen av berörda organisationer. Ett kontosystem skulle också
            ha en stimulerande verkan på sparviljan inom företagen. En viss
            styrning sker utan tvekan i dag på investerings- sidan genom skattereglernas
            utformning. Detta gäller inte minst lagerhåll- ningen. Det leder
            både till orättvisor mellan olika företag med skilda lager- behov
            och till en ur företagsekonomisk synpunkt orationell bindning
            av tillgängliga resurser i varulager. För rörelseidkare skulle
            ett kontosystem innebära ökad motståndskraft
          </p>
          <pb facs="riksdagen-motions-pdf/data/1970/mot_1970__ak__174/mot_1970__ak__174-002.pdf"/>
          <fw>
            Motion i Andra kammaren, nr 174 år 1970 9
          </fw>
          <p>
            mot konjunkturella växlingar inom branschen. Jordbrukare kunde
            genom ett sådant system få en utjämning mellan olika goda skördeår,
            vilket skulle på ett utmärkt sätt komplettera skördeskadeskyddet.
            Införandet av resultat- utjämning genom kontometod skulle också
            skapa ett alternativ för de många fysiska personer och mindre
            företag, som i dag är utestängda från användningen av investeringsfonderna.
            Med de goda erfarenheter som skogskontolagstiftningen gett hittills
            bör enligt vår mening en breddning av metodens användning snarast
            övervägas. Med stöd av vad ovan anförts hemställer vi, att riksdagen
            i skrivelse till Kungl. Maj:t anhåller om skyndsam utredning och
            förslag i fråga om införande av rätt till öppen resultatutjämning
            i beskattningen genom kontometod i enlighet med vad som anförts
            i motionen.
          </p>
          <p>
            Stockholm den 21 januari 1970
          </p>
          <p>
            Stig Josefson (cp) Erik Larsson (cp) Anna-Lisa Nilsson (cp) i
            Arrie i Öskevik
          </p>
          <p>
            Anders Dahlgren (cp) Tage Sundkvist (cp)
          </p>
        </div>
      </div>
    </body>
  </text>
</TEI>
