<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__204/mot_1970__ak__204-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 204 år 1970 5
          </p>
          <p>
            Nr 204
          </p>
          <p>
            Av herrar Dockered och Eriksson i Bäckmora, om åtgärder för att
            tillse att valsedlar finns tillgängliga i vallokal.
          </p>
          <p>
            (Lika lydande med motion nr 271 i Första kammaren)
          </p>
          <p>
            En förutsättning för att valförrättningen vid allmänna val skall
            löpa smidigt är att väljarna har tillgång till de olika partiernas
            valsedlar i val- lokalen. Enligt nuvarande bestämmelser skall
            valförrättaren tillse, att det finns blanketter till valsedlar
            i vallokalen och att utrymme står till för- fogande i anslutning
            till denna för den som vill lägga ut valsedlar. Däremot har valförrättaren
            ingen skyldighet att övervaka att tryckta valsedlar verk- ligen
            finns tillgängliga under hela den tid vallokalen är öppen. Det
            förut- sätts att partiorganisationerna sörjer för att respektive
            valsedlar alltid finns att tillgå. Från och med 1970 skall tre
            val förrättas samtidigt. Partiorganisationerna har hittills löst
            problemet genom särskilda valsedelsutdelare, som försett väljarna
            med valsedlar utanför vallokalerna. Nu kommer systemet med val-
            sedelsutdelare att framstå som orationellt. Vallokalerna skall
            vara öppna och förrättningen pågå utan avbrott hela dagen. Man
            riskerar att den en- skilde väljaren blir förvirrad av den mängd
            olika sedlar, som delas ut vid ingången till vallokalen. Hela
            systemet innebär då förutom ett slöseri med tid och material en
            risk för att många väljare blir oroade, när de skall ut- öva sin
            medborgerliga rätt att rösta. även om själva valförfarandet kom-
            mer att förenklas, innebär detta ökade risker för att en del väljare
            inte hittar de valsedlar vederbörande tänkt använda bland de många
            som delas ut. Enligt vår mening är det otillfredsställande från
            demokratisk synpunkt att sådana situationer kan uppkomma. Valförrättare
            bör därför också åläggas skyldighet att tillse att tryckta valsedlar
            finns tillgängliga. En sådan skyldighet kan knappast göras ovillkorlig.
            Möjligheter finns att för riksdagsvalen begränsa skyldigheten
            till valsedlar med registrerad par- tibeteckning. För de kommunala
            valen saknas emellertid motsvarande möj- ligheter. Bestämmelserna
            bör enligt vår mening därför utformas så, att valförrättare skall
            vara skyldig att övervaka att valsedlar som anmälts till utläggning
            viss tid före valförrättningens början fortlöpande finns till-
            gängliga i anslutning till vallokalen.
          </p>
          <p>
            Med stöd av vad som anförts i motionen hemställer vi,
          </p>
          <pb facs="riksdagen-motions-pdf/data/1970/mot_1970__ak__204/mot_1970__ak__204-002.pdf"/>
          <p>
            Motion i Andra kammaren, nr 204 år 1970
          </p>
          <p>
            att riksdagen måtte besluta 1) att bestämmelser införs i lagen
            om val till riksdagen samt i kommunala vallagen om skyldighet
            för valförrättaren att övervaka att valsedlar, som i förväg har
            anmälts till ut- läggning, fortlöpande finns tillgängliga i anslutning
            till val- lokalen, i enlighet med vad som anförts i motionen;
            samt 2) att uppdra åt vederbörande utskott att utforma erfor-
            derlig lagtext.
          </p>
          <p>
            Stockholm den 22 jannari 1970 Robert Dockered (cp) John Eriksson
            (cp)
          </p>
          <p>
            i Bäckmora
          </p>
        </div>
      </div>
    </body>
  </text>
</TEI>
