<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__207/mot_1970__ak__207-001.pdf"/>
      <fw>
        Motion i Andra kammaren, nr 207 år 1970 15
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 207
          </p>
          <p>
            Av herr Björck i Nässjö, om upptagande av Chile som s. k. huvud-
            mottagarland för statligt utvecklingsbistånd.
          </p>
          <p>
            I och med det nyvaknade intresset för Latinamerika i den svenska
            de- batten har frågan om svensk u-hjälp till denna kontinent också
            kommit att aktualiseras. Man kan naturligtvis fråga sig om det
            över huvud taget är rimligt att utsträcka de svenska biståndsinsatserna
            till ännu flera länder. Latinamerika är en jungfrulig kontinent
            för statlig svensk hjälp. Från handelssynpunkt är förhållandet
            tvärtom. Svensk handel med Latin- amerika är mycket omfattande,
            efter EFTA, EEC och USA följer Latin- amerika i storlek när det
            gäller det svenska handelsutbytet. Där finns också en högst betydande
            svensk tillverkningsindustri på platsen, inte minst i Brasilien
            och Argentina.
          </p>
          <p>
            Nya mottagarländer
          </p>
          <p>
            Den svenska u-hjälpen har hittills koncentrerats till ett färre
            antal s.k. hunvudmottagarländer, I den aktuella diskussionen har
            man övervägt att ut- öka dessas antal eller också att helt enkelt
            slopa stödet till något av de länder som nu erhåller stöd och
            i stället låta ett latinamerikanskt land komma i fråga. Den nuvarande
            koncentrationen av den svenska statliga u-hjälpen till ett antal
            länder i Afrika och Asien bör revideras. Som ovan konstaterats
            är Latinamerika en kontinent med goda handelsförbindelser med
            Sverige. Där finns också stora hjälpbehov, inte minst på utbildningens
            och familje- planeringens områden. Hittills har hjälpen nästan
            uteslutande kommit från USA. Den har ofta varit förbunden med
            oförmånliga villkor på det ekonomiska planet och lett till politiska
            bindningar.
          </p>
          <p>
            Cuba — ett s. k. progressivt land?
          </p>
          <p>
            Om man sålunda beslutar sig för att låta det svenska biståndet
            gå även till Latinamerika är valet av land en intressant fråga.
            Den svenska vänstern har i Cuba sett idealet för ett s. k. progressivt
            land. Det finns all anledning att motsätta sig detta. Cuba torde
            i dag erhålla den högsta u-hjälpen i världen i förhållande till
            folkmängden. Sovjetunio-
          </p>
          <pb facs="riksdagen-motions-pdf/data/1970/mot_1970__ak__207/mot_1970__ak__207-002.pdf"/>
          <fw>
            16 Motion i Andra kammaren, nr 207 år 1970
          </fw>
          <p>
            nen pumpar in omkring en miljon dollar dagligen. Det skall dock
            sägas att Cuba på grund av den amerikanska handelsblockaden har
            svårigheter på det ekonomiska planet.
          </p>
          <p>
            Kommunistisk diktatur utan frihet
          </p>
          <p>
            Den ryska hjälpen är knappast given av humanitära skäl utan är
            det pris som Sovjet får betala för att ha en kommunistisk utpost
            inpå USA:s knutar. Det är en orimlighet att alla de länder dit
            svensk u-hjälp utgår skall vara fullkomliga demokratier i västerländsk
            mening. Men när man disku- terar att utsträcka den svenska u-hjälpen
            till en ny kontinent, kan det vara lämpligt att en smula diskutera
            de rådande politiska förhållandena. Finns det flera olika hjälpalternativ
            är det lämpligt att då välja det som ur demo- kratisk synvinkel
            är det bästa. Cuba är till sitt politiska system en kommunistisk
            diktatur. Där finns inte någon yttrande- eller pressfrihet. Fria
            val förekommer inte, några opposi- tionspartier får inte existera.
          </p>
          <p>
            Chile — demokrati med fria val
          </p>
          <p>
            Från demokratiska utgångspunkter finns det ett betydligt bättre
            alterna- tiv, nämligen Chile. Till skillnad från Cuba är detta
            en demokrati med fria val där samtliga partier, inklusive kommunisterna,
            är tillåtna. I Chile finns alltså de politiska fri- och rättigheter
            som vi är vana vid här hemma. Chile har visat en stor politisk
            tolerans, sålunda var det dit som de överlevande från Che Guevaras
            misslyckade revolution i Bolivia tog sig för vidare befordran
            till Cuba.
          </p>
          <p>
            Omfattande jordreformer
          </p>
          <p>
            En omfattande chilensk jordreform var en av hörnpelarna i det
            program som Frei valdes till president på 1964. Det organ som
            har hand om jordre- formverksamheten, CORA, förvärvade i början
            främst jordområden som tillhörde staten, och en del exproprierades
            med hjälp av en äldre befintlig lag. Under 1967 gjorde man allt
            mindre landförvärv, då de legala möjlig- heter som stod till buds
            började bli uttömda. På hösten samma år fick man därför igenom
            en jordreformlag som haft till följd att expropriering- arna har
            kunnat ökas kraftigt. Till i somras har CORA sammanlagt förvärvat
            inte mindre än 1,4 mil- joner hektar bevattnad mark. Detta motsvarar
            10 Z av all bevattnad jord i Chile. Exproprieringarna har huvudsakligen
            skett i Aconcagua—Valpara- somprovinsen, som är ett av landets
            bördigaste jordbruksområden.
          </p>
          <pb facs="riksdagen-motions-pdf/data/1970/mot_1970__ak__207/mot_1970__ak__207-003.pdf"/>
          <fw>
            Motion i Andra kammaren, nr 207 år 1970 17
          </fw>
          <p>
            Då krav på omfattande jordreformer alltid framställts, inte bara
            från vänsterhåll, som ett villkor för Latinamerikas framtid, kan
            det vara motive- rat att närmare granska hur man i Chile har löst
            frågan rent tekniskt.
          </p>
          <p>
            Vanhävd och storlek
          </p>
          <p>
            Den nya lagen anger två kriterier som grund för exproprieringen,
            näm- ligen vanhävd och storlek. I lagen sägs klart ut att man
            i första hand skall expropriera egendomar som är i vanhävd. Vad
            gäller storleken så är ex- propriationskriteriet att egendomar
            med mer än 80 hektar bevattnad jord i centralregionen skall köpas
            upp av CORA. Det skall emellertid konstateras att jorden är avsevärt
            bördigare än i Sverige. Under ett normalår ger den i de centrala
            delarna av Chile inte mindre än tre skördar årligen. Har en egendom
            exproprierats på grund av storlek får ägaren behålla en del av
            egendomen för eget bruk. Storleken av denna jordlott, »la reserva&gt;,
            varierar, men den är i de bördigaste delarna aldrig mindre än
            cirka 50 hektar. Betalningens storlek och form varierar beroende
            på om egendomen exproprieras på grund av vanhävd eller storlek.
            I det sistnämnda fallet är betalningen avsevärt gynnsammare. En
            viss del betalas i båda fallen kon- tant och resten erläggs under
            en längre tidsperiod, cirka 20 år. Hittills har ungefär 80 Zo
            av exproprieringarna företagits på grund av vanhävd.
          </p>
          <p>
            Äganderätten till jorden
          </p>
          <p>
            Under den första tiden äger CORA jorden. Efter tre till fyra
            år inträder lantarbetarna som ägare till egendomen. De kan då
            välja mellan att stycka upp jorden på små lotter som var och en
            blir ägare till. De kan också välja att fortsätta att bruka jorden
            i ett kollektiv. En tredje möjlighet är att huvuddelen av jorden
            brukas gemensamt, medan var och en behåller en mindre lott för
            eget bruk. Ännu så länge är det för tidigt att uttala sig om effekterna
            av den chilenska jordreformen, Men av vad som hittills skett finns
            det all anledning till en försiktig optimism för framtiden.
          </p>
          <p>
            Slumsanering i städerna
          </p>
          <p>
            Ett annat intressant projekt i Chile är de åtgärder som påbörjats
            för att sanera slumområdena kring de större städerna. Målsättningen
            är att slum- innevånarna skall få äga sin egen bostad, vilken
            naturligtvis också skall erbjuda en dräglig standard. Regeringen
            ger därför lån till byggnadsmate- rial, och sedan bygger invånarna
            sina egna bostäder efter de modeller som myndigheterna fastställt.
            De behåller sedan husen med full äganderätt.
          </p>
          <pb facs="riksdagen-motions-pdf/data/1970/mot_1970__ak__207/mot_1970__ak__207-004.pdf"/>
          <fw>
            18 Motion i Andra kammaren, nr 207 år 1970
          </fw>
          <p>
            På grund av de låga kostnader som är förenade med att skaffa
            sig dylika bostäder kan man hoppas att slumsaneringen kommer att
            skjuta fart ordentligt. En jämförelse mellan Cuba och Chile utfaller
            klart till det sistnämndas fördel. Om svensk hjälp i framtiden
            skall utgå också till Latinamerika så är Chile ett naturligt huvudmottagarland.
            Den planerade kraftiga ökningen av det svenska biståndet under
            1970-talet gör att vi har plats också för ett land i Latinamerika.
          </p>
          <p>
            Med stöd av vad som i motionen framförts föreslår jag,
          </p>
          <p>
            att riksdagen i skrivelse till Kungl. Maj:t måtte hemställa att
            Chile utses som huvudmottagarland för det svenska u-landsbiståndet.
          </p>
          <p>
            Stockholm den 22 januari 1970 Anders Björck (m)
          </p>
          <p>
            i Nässjö
          </p>
          <p>
            KL Beckmans Tryckerier AB » Stockholm
          </p>
        </div>
      </div>
    </body>
  </text>
</TEI>
