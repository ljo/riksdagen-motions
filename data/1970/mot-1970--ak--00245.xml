<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__245/mot_1970__ak__245-001.pdf"/>
      <fw>
        Motion i Andra kammaren, nr 245 år 1970 5
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 245
          </p>
          <p>
            Av herr Mellqvist m. fl., om befrielse för döva från TV- och
            radiolicens.
          </p>
          <p>
            Vårt lands döva medborgare, som på grund av sitt handikapp ej
            kan tillgodo- göra sig radio- och TV-programmen på samma sätt
            som hörande, är hänvisade till ett passivt mottagande utan hörande
            kommentarer. Däremot har de döva att erlägga sedvanlig licensavgift,
            vilket icke kan stå i överensstämmelse med deras förutsättningar
            att kunna ta del av etersändningar. Televerket, som yttrat sig
            över en tidigare gjord framställning om avgiftsbefrielse, är av
            den uppfattningen att det här rör sig om en teknisk-social fråga.
            Teknisk därför att en nedsättning av avgiften försvårar televerkets
            fakturerings- och betal- ningsrutin. Det framhålles samtidigt
            att hel befrielse ej försvårar denna rutin. På grund av dessa
            tekniska svårigheter vill man göra hela saken till en social fråga
            som kan ge anledning till behovsprövning. Att betrakta befrielse
            från radio- och TV-avgift för döva och gravt hörselska- dade som
            en social fråga med behovsprövning är inte riktigt, ty det gäller
            här en vara med annat och betydligt mera begränsat innehåll än
            eljest vid behovspröv- ningar i sociala frågor. De flesta döva
            kan tillgodogöra sig ca 5 20 av TV-programmen. Radions pro- gram
            är helt uteslutna för döva. Trots detta betyder TV mycket för
            de döva. Den skänker en känsla av kontakt med omvärlden. Det fåtal
            textade program som före- kommer i TV innebär högtidsstunder.
            Vid en vetenskapligt gjord undersökning har det framkommit att
            endast 15 2 av de dövas tal är förståeligt för de normalhö- rande
            och detta medför problem när de döva gifter sig och får normalhörande
            barn. För gifta döva är TV därför en värdefull hjälp när det gäller
            att ge barnen talspråket. TV- och radiolicensen har höjts kraftigt
            och har kommit att bli en dryg utgifts- post för de ofta ekonomiskt
            svaga döva. Utgiften får anses dubbelt dryg, då den erläggs för
            en service man programmässigt får så ringa utbyte av. Det måste
            betraktas som en social och kulturell rättvisa att de döva får
            avgifts- befrielse från TV- och radiolicens, ty de betalar avgifter
            och skatt i samma omfatt- ning som Övriga medborgare. De kan inte
            heller nyttja telefon vilket starkt begrän- sar deras möjlighet
            till social och kulturell service. Vid sammanslagning av licenserna
            för radio och TV fick de blinda, helt riktigt, sina begränsade
            möjligheter att tillgodogöra sig programmen i TV beaktade ge-
            nom avgiftsbefrielse härför. Det är samhällets skyldighet att
            också minska de dövas isolering genom olika
          </p>
          <pb facs="riksdagen-motions-pdf/data/1970/mot_1970__ak__245/mot_1970__ak__245-002.pdf"/>
          <fw>
            6 Motion i Andra kammaren, nr 245 år 1970
          </fw>
          <p>
            åtgärder. Befrielse från skyldighet att erlägga avgift för radio
            och TV är ett vär- defullt led i denna strävan. De barndomsdöva
            och svårt hörselskadade har ett handikapp som är speciellt svårt
            i ett samhälle där all kommunikation bygger på hörsel. Med hänvisning
            till vad som i motionen anförts hemställes, att riksdagen i skrivelse
            till Kungl. Maj:t anhåller om sådan ändring i gällande licensbestämmelser
            att de döva erhåller befri- else från att erlägga radio- och TV-licens.
          </p>
          <p>
            Stockholm den 21 januari 1970
          </p>
          <p>
            Sven Mellqvist (s) Gudrun Sundström (s) Börje Nilsson (s) i Kristianstad
          </p>
        </div>
      </div>
    </body>
  </text>
</TEI>
