<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__255/mot_1970__ak__255-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 255 år 1970 5
          </p>
          <p>
            Nr 255
          </p>
          <p>
            Av berrar Thylén och Oskarson, om en generalplan för utveckling
            av det svenska turistlivet.
          </p>
          <p>
            (Lika lydande med motion nr 303 i Första kammaren.)
          </p>
          <p>
            Som framgår av årets statsverksproposition är utvecklingen av
            den svenska bytesbalansen inte tillfredsställande. Detta kan leda
            till att förtroendet för den svenska valutan försämras med åtföljande
            konsekvenser för det svenska närings- livet. De vägar man har
            att gå då det gäller att förbättra utfallet av vår utrikes- handel
            är att antingen öka den svenska exporten eller minska den svenska
            impor- ten. Det råder väl inga delade meningar om önskvärdheten
            av att svenskt närings- liv vidtager alla åtgärder för att åstadkomma
            en exportökning, men trots allt kan det ifrågasättas om man inte
            också måste vidtaga åtgärder för att åstadkomma en minskning av
            valutautflödet. Det är ingen hemlighet att en väsentlig del av
            underskottet i handelsbalansen är att hänföra till de valutor
            som de svenska turisterna förbrukar utomlands. Om detta kanske
            inte skulle vara så mycket att säga, om vi samtidigt hade motsvarande
            tillflöde av utländsk valuta från turister i vårt land. Så är
            emellertid inte fallet. Tvärtom visar strömmen av utländska turister
            en vikande tendens. Inte minst det förhållandet att man i USA
            ansett sig föranlåten att vidtaga åtgärder för en minsk- ning
            av de amerikanska turisternas dollarförbrukning har gjort att
            svensk turist- industri i dag kämpar med betydande svårigheter.
            Samtidigt som svenskarna genom längre semester och förbättrade
            inkomster anser sig ha råd till relativt långa ut- landssemestrar
            får den ena svenska turistanläggningen efter den andra upphöra
            med sin verksamhet. Det finns gott om svenska fritidsområden och
            turistmål som väl kan konkurrera med utländska anläggningar men
            som trots detta är föga kända av de utlands- resande svenskarna.
            Det är inte underligt att man under sådana förhållanden på dessa
            orter söker finna ett alternativ till turistnäringen. Som exempel
            vill jag nämna den bohuslänska kusten som med sin skärgård torde
            sakna motsvarighet och som kan erbjuda tillfällen till vila och
            rekreation med bad och sol. Den svenska fjäll- världen är med
            sina rika fiskevatten och i stort sett orörda natur unik i världen.
            En semester i vårt land borde kunna vara ett fullgott alternativ
            till vad Spanien, Italien, Tunisien eller Gambia kan bjuda. Det
            är sannerligen inte turistmål som saknas i vårt land. Möjligen
            är det på det viset att man i andra länder långt tidigare kommit
            till insikt om det värde som en utländsk turistström kan medföra.
          </p>
          <pb facs="riksdagen-motions-pdf/data/1970/mot_1970__ak__255/mot_1970__ak__255-002.pdf"/>
          <p>
            Motion i Andra kammaren, nr 255 år 1970
          </p>
          <p>
            Med stöd av ovanstående hemställes, att riksdagen i skrivelse
            till Kungl. Maj:t måtte anhålla om åtgärder för upprättande och
            genomförande av en generalplan för utveckling av det svenska turistlivet.
          </p>
          <p>
            Stockholm den 22 januari 1970
          </p>
          <p>
            B.-O. Thylén (m) Gunnar Oskarson (m)
          </p>
        </div>
      </div>
    </body>
  </text>
</TEI>
