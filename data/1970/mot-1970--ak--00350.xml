<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__350/mot_1970__ak__350-001.pdf"/>
      <fw>
        2 Motion i Andra kammaren, nr 350 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 350
          </p>
          <p>
            Av herr Hugosson m. fl., om skydd för begreppet rättshjälp.
          </p>
          <p>
            (Lika lydande med motion nr 323 i Första kammaren)
          </p>
          <p>
            Under senare år har i våra större städer etablerats olika juridiska
            byråer, som i sina firmanamn och sina annonser i dagspressen etc.
            klart anger att de vänder sig till de människor som bör vara berättigade
            att söka hjälp på rättshjälpsanstalterna eller hos de privatpraktiserande
            advokater som enligt avtal mellan Sveriges advokatsamfund och
            vederbörande landsting förbundit sig att meddela fri utomprocessuell
            rättshjälp. I firmaregistret kan man således återfinna firmanamn
            som Privata rättshjälpen, Göteborgs rättshjälpsbyrå AB och Svensk
            rättshjälp. Genom lagen om fri rättegång och genom statsunderstöd
            till utompro- cessuell rättshjälp har statsmakterna velat ge ett
            ordentligt stöd åt mindre bemedlade. Staten har inrättat Tornedalens
            rättshjälpsanstalt, och lands- tingen och de landstingsfria städerna
            har även visat sin generositet genom att förverkliga den utomprocessuella
            rättshjälpen i enlighet med statsmak- ternas intentioner. I årets
            statsverksproposition aviseras en genomgripande reform av samhällets
            rättshjälp. När denna reform genomföres kommer samhällets insatser
            på rättshjälpens område att väsentligt utökas. Genom de ovan nämnda
            »juridiska byråernas» existens sker ofta av den rättshjälpssökande
            allmänheten en förväxling mellan samhällets rätts- hjälpsanstalter
            och dessa privata företag. Genom att i firmanamnet ingår ordet
            rättshjälp kan således allmänheten lätt förledas att vända sig
            till en dylik byrå i den tron att rättshjälpen är utan kostnad.
            Kostnaderna för klienterna kan bli högst avsevärda. Rättsförluster
            kan också uppstå, då dessa byråer ofta drives av personer utan
            någon som helst juridisk ut- bildning. Vår nuvarande lagstiftning
            öppnar tyvärr inga möjligheter att ingripa mot dessa »juridiska
            byråer». Lagen om illojal konkurrens kan ej åberopas då enligt
            10 8 endast yrkesmässig verksamhet som drives huvudsakligen med
            ekonomisk vinst är skyddad. För att komma till rätta med här ovan
            påtalade missförhållanden får vi hemställa, att riksdagen måtte
            besluta att i skrivelse till Kungl. Maj:t begära att åtgärder
            vidtages för att skydda begreppet rättshjälp i enlighet med vad
            i motionen anförts.
          </p>
          <p>
            Stockholm den 22 januari 1970 Kurt Hugosson (s)
          </p>
          <p>
            Per Bergman (s) Jan Bergqvist (s) Doris Håvik (s)
          </p>
        </div>
      </div>
    </body>
  </text>
</TEI>
