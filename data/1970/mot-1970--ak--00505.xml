<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__505/mot_1970__ak__505-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motion i Andra kammaren, nr 505 år 1970
          </p>
          <p>
            Nr 505
          </p>
          <p>
            Av fru Gradin och herr Hellström, om ökad specialistutbildning
            inom odontologin.
          </p>
          <p>
            (Lika lydande med motion nr 597 i Första kammaren)
          </p>
          <p>
            Ett flertal utredningar har visat på ett vida större behov av
            tandvård än de möjligheter samhället har att erbjuda behandling
            och vård. En fort- satt och snar utbyggnad av samhällets tandvårdsservice
            är därför nöd- vändig. Bristen på tandläkare har under ett stort
            antal år utgjort ett av de största hindren för en önskad utbyggnad
            av samhällets tandvård. En utbyggnad av tandläkarutbildningen
            håller emellertid nu på alt ske. Ytterligare ök- ning av utbildningskapaciteten
            erhålls genom den aviserade propositionen om utbildning vid odontologiska
            fakulteten vid Karolinska institutet i Stock- holm i samband med
            en flyttning till nya lokaler i Huddinge. även årets statsverksproposition
            innehåller förslag om utökad tandläkarutbildning. Sålunda beräknas
            att om något år nettoutbudet av tandläkare blir cirka 300 personer.
            Dessutom har Kungl. Maj:t uppdragit åt UKÄ den 17 oktober 1969
            att utreda förutsättningarna för en snabb ökning av kapaciteten
            för utbild- ning av tandläkare. Den ökade tillgången på tandläkare
            är av betydelse inför de aviserade reformerna på tandvårdens område.
            Såväl förskolebarnen som ungdoms- gruppen i 17—19-årsåldrarna
            väntas få obligatorisk tandvård. Däremot blir resurserna för vuxentandvård
            i samhällets regi de närmaste åren begränsade. De resurser som
            således kan ställas till förfogande bör rim- ligen användas till
            att underlätta för ekonomiskt svaga grupper att er- hålla tandvårdsservice.
            Därutöver bör viss specialistvård, som för den en- skilde är ytterst
            dyrbar, ställas till de vuxnas förfogande. Behoven av tandvård
            är mycket varierande inom de grupper samhället ger service. Samtidigt
            har nya typer av tandsjukdomar uppkommit och fått stor utbredning.
            Detta innebär att behovet av tandläkare med en ut- bildning utöver
            den traditionella ökar. På barntandvårdens område behövs en rad
            specialister, vilket inte minst kommer att visa sig när förskolebarnen
            inlemmas i folktandvården. Tandlossningssjukdomarna är i dag ett
            stort problem och uppkommer i allt yngre åldersgrupper. Bristen
            på kunniga tandläkare att behandla dessa sjukdomar är betydande.
          </p>
          <pb facs="riksdagen-motions-pdf/data/1970/mot_1970__ak__505/mot_1970__ak__505-002.pdf"/>
          <p>
            Motion i Andra kammaren, nr 505 år 1970 11
          </p>
          <p>
            Endast tre procent av den yrkesverksamma tandläkarkåren har i
            dag specialistutbildning. Enligt beräkningar väntas att fem procent
            av tand- läkarna om några år skall ha specialistutbildning av
            något slag. Detta är klart otillräckligt. Den utredning UKAÄ fått
            i uppdrag att göra bör därför ej enbart gälla en kvalitetsökning
            utan även formerna för en ökad specia- listutbildning.
          </p>
          <p>
            Med hänvisning till ovanstående hemställer vi,
          </p>
          <p>
            att riksdagen anhåller att Kungl. Maj:t vidtar åtgärder i syfte
            att öka specialistutbildningen inom odontologin.
          </p>
          <p>
            Stockholm den 28 januari 1970
          </p>
          <p>
            Anita Gradin (s) Mats Hellström (s)
          </p>
        </div>
      </div>
    </body>
  </text>
</TEI>
