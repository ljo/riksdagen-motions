<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__674/mot_1970__ak__674-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Andra kammaren, nr 674 år 1970
          </p>
          <p>
            Nr 674
          </p>
          <p>
            Av herr Gustafsson i Uddevalla m. fl., om statsbidrag till Restenäs-
            skolan.
          </p>
          <p>
            (Lika lydande med motion nr 627 i Första kammaren)
          </p>
          <p>
            I statsverkspropositionen bilaga 10 står under punkterna D17
            och D18 upptagna förslag till bidrag till dels »vissa privatskolor»
            med 23 335 000 kro- nor, dels »vissa internatskolor m.m.» med
            1150 000 kronor. Beloppen är beräknade efter samma principer som
            för innevarande budgetår. Ur det förstnämnda anslaget utgår bidrag
            till bl. a. några privatskolor som ansetts speciellt lämpliga
            som internat för vissa elever som är i behov där- av. Särskilt
            gäller detta barn till utlandssvenskar. Internatskoleutredningen
            utvalde på sin tid fyra privata internatskolor som skulle svara
            för det behov som då uppställdes. Tre av dessa skolor ligger i
            Storstockholmsområdet. Vi anser denna fördelning orättvis. I Ljungskile
            kommun i Göteborgs och Bohus län finns Restenässkolan, som startade
            1944. Skolan är organiserad som grundskola (högstadiet) och har
            sedan hösten 1967 gymnasium med humanistisk, samhällsvetenskaplig,
            naturvetenskaplig och ekonomisk linje. även teknisk linje av gymnasiet
            samt fackskola med samtliga linjer planeras. Elevrekryteringen
            sker från hela landet, och f.n. är 23 län representerade, Skolan
            har även ett antal elever från utlandssvenska familjer. Antalet
            elever utgör vårterminen 1970 346, varav 220 är internatelever.
          </p>
          <p>
            Restenässkolan har ett mycket gynnsamt läge i storstadsregionen
            kring Göteborg och är den enda internatskolan i detta folkrika
            område med dess goda förbindelser med utlandet.
          </p>
          <p>
            Skolan ger företräde åt sökande som har dokumenterat behov av
            internat- skola, såsom utlandssvenska barn, barn från splittrade
            hem samt barn som av barnavårdsnämnd, barnpsykiater eller kurator
            rekommenderats skolgång vid internatskola.
          </p>
          <p>
            Skolan har alltid strävat efter att hålla låga elevavgifter.
            Bland privat- skolorna ligger Restenässkolans avgifter lägst i
            landet — avsevärt lägre än de privatskolor, som erhåller det förmånligare
            statsbidraget. Restenässkolans avgifter utgör cirka 65 2 av medeltalet
            för elevavgifterna vid dessa skolor. Trots detta måste ändock
            7 875 kronor per år tas ut i avgifter vid Restenäs- skolans gymnasium,
            och detta är givetvis betungande för de elever som av olika anledningar
            är hänvisade till undervisning vid internatskola. Det är
          </p>
          <pb facs="riksdagen-motions-pdf/data/1970/mot_1970__ak__674/mot_1970__ak__674-002.pdf"/>
          <p>
            Motion i Andra kammaren, nr 674 år 1970 15
          </p>
          <p>
            så mycket mer betungande som eleverna ej kommer i åtnjutande
            av statligt studiestöd. Framhållas bör att studieresultaten vid
            Restenässkolan alltid varit mycket goda. På senare år har särskilt
            det nya gymnasiet vid skolan uppmärksammats. Det är organiserat
            som ett internatgymnasium med kombinerad lärarledd undervisning
            under muntliga kursperioder vid skolan och självständigt arbete
            med hjälp av självinstruerande studiemateriel under mellanperioderna
            på hemorten eller vid skolan. Gymnasiet lämpar sig särskilt väl
            för vuxna elever med förvärvsarbete samt för vissa elever med
            handikapp. även ur ekonomiska synpunkter är denna skolform mycket
            gynnsam. Lärartätheten är 1/3 av det konventionella gymnasiets.
            Samma besparing gör man då det gäller undervisningslokaler och
            elevbostäder, eftersom dessa användes successivt av alla tre årskurserna,
            frånsett de elevrum som upptages av elever som hela läsåret vistas
            vid skolan. Restenässkolan är etablerad. Den bedriver en utbildningsform
            som skolan tagit initiativ till och som i såväl pedagogiskt som
            ekonomiskt hänseende visat sig fylla ett stort behov. Behovet
            av internatskola på Västkusten har dessutom dokumenterats. Skolans
            lokaler och utrustning är av hög standard. Vi hemställer, att
            riksdagen vid behandling av statsverkspropositionen bilaga 10
            under punkten D 17 Privatskolor: Bidrag till vissa privatskolor
            måtte besluta att driftbidrag enligt kungl. kun- görelse den 23
            april 1964 skall utgå till Restenässkolan.
          </p>
          <p>
            Stockholm den 28 januari 1970
          </p>
          <p>
            Gunnar Gustafsson (s) Henry Berndtsson (fp) Lennart Mattsson
            (cp) i Uddevalla
          </p>
          <p>
            Sven Olsson (s) Georg Åberg (fp) Doris Håvik (s) i Mölndal
          </p>
          <p>
            Bertil Zachrisson (s) Evert Svensson (s) Nils Carlshamre (m)
            i Kungälv
          </p>
          <p>
            Johannes Antonsson (cp) Thorvald Källstad (fp)
          </p>
        </div>
      </div>
    </body>
  </text>
</TEI>
