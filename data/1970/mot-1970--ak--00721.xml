<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__721/mot_1970__ak__721-001.pdf"/>
      <fw>
        Motion i Andra kammaren, nr 721 år 1970 15
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 721
          </p>
          <p>
            Av herr Nordstrandh m. fl., om inrättande av en tjänst som universitets-
            lektor i spanska vid Göteborgs universitet.
          </p>
          <p>
            (Lika lydande med motion nr 621 i Första kammaren)
          </p>
          <p>
            I motionen II:525 år 1969 framhölls att föredragande statsrådets
            förslag att överföra Ibero-amerikanska institutet i Göteborg till
            universitetet i Göteborg som en del av institutionen för romanska
            språk måste betraktas som tillfredsställande. Där- emot ansåg
            motionärerna det mindre lyckligt att föredragande statsrådet icke
            ville förorda en av UKÄ föreslagen universitetslektorstjänst i
            spanska, närmast knuten till institutionen för romanska språk
            och därmed till Ibero-amerikanska institutet. Behovet av en dylik
            tjänst betecknades som uppenbart. Institutet har förmått hålla
            kontakterna levande med 95 latin-amerikanska universitet, bibliotek
            och andra offent- liga institutioner, vilket inneburit att institutet
            årligen fått ca 1000 nya volymer utan annat vederlag än att olika
            donatorer bekostat hälften av institutets egen skrift- serie,
            översända som bytesexemplar. Man beräknar att detta tillskott
            i accessionen motsvarar ett köpvärde här i Sverige av 40 000—50
            000 kronor årligen. Att hålla dessa bytesförbindelser i gång med
            å ena sidan livlig korrespondens på spanska, å andra sidan redigering
            av den egna skriftserien med allt vad därtill hör innebär mycket
            mer än vanlig biblioteksservice. Motionärerna förordade alltså
            UKÄ:s förslag om inrättande av ett sådant lektorat. Statsutskottet
            (SU 46) förklarade sig vara medvetet om betydelsen av institutets
            verksamhet, men under erinran om att universitetet i Göteborg
            i propositionen före- slås få ökade medelsresurser bl. a. med
            hänsyn till att biblioteket skall svara för utökad biblioteksservice
            på det ibero-amerikanska området ansåg sig utskottet icke böra
            tillstyrka motionerna om ett lektorat i spanska. Riksdagen följde
            utskottet. Läget för Ibero-amerikanska institutet i Göteborg är
            nu följande. Det har genom riksdagsbeslut 1969 överförts till
            Göteborgs universitet och är därmed inordnat som en del av romanska
            institutionen vid universitetet. Egna lokaler har inom insti-
            tutionen reserverats för institutet och kommer att inredas så
            snart anslag beviljats av Kungl. Maj:t. För upprätthållandet av
            institutets verksamhet krävs på personal- sidan dels en föreståndarbefattning,
            dels en tjänst som sekreterare och biblioteks- biträde. Frågan
            om den senare tjänsten är tillfälligt löst. De ökade medelsresurser
            som kommit universitetsbiblioteket till del har i viss mindre
            omfattning kommit institutet till godo, nämligen så att hälften
            av avlöningen till en halvtidstjänst som sekreterare och biblioteksbiträde
            har ställts till förfogande. Den andra hälften av denna avlöning
          </p>
          <pb facs="riksdagen-motions-pdf/data/1970/mot_1970__ak__721/mot_1970__ak__721-002.pdf"/>
          <fw>
            16 Motion i Andra kammaren, nr 721 år 1970
          </fw>
          <p>
            bestrides f. n. av avkastningen av de fondmedel som disponeras
            av institutet. Tjäns- ten i fråga är således tills vidare tryggad.
            Det måste dock beklagas att man för detta ändamål måst tillgripa
            de fondavkastningsmedel som egentligen borde användas till bokakvisition.
            Frågan om föreståndarbefattningen (lektorat i spanska) kvarstår
            däremot fort- farande som helt olöst. Så länge en sådan befattning
            icke inrättats kan institutet endast fungera som ett studie- och
            lånebibliotek, icke som det aktiva kulturinstitut som under en
            25-årig verksamhet förskaffat sig en synnerligen vacker internationell
            goodwill. Fortsatt förlängning av det relativa stillestånd i institutets
            aktiva verksamhet som avsaknaden av en föreståndare medför är
            djupt otillfredsställande. Därtill kommer att en för befattningen
            mycket lämplig, väl meriterad person just nu finns att tillgå.
            Under åberopande av vad som ovan anförts hemställes, att riksdagen
            i skrivelse till Kungl. Maj:t hemställer om inrät- tandet av ett
            universitetslektorat i spanska, knutet till romanska institutionen
            vid Göteborgs universitet och därmed till dess Ibero- amerikanska
            institut.
          </p>
          <p>
            Stockholm den 28 januari 1970
          </p>
          <p>
            Ove Nordstrandh (m) Bertil von Friesen (fp) Lennart Mattsson
            (cp)
          </p>
          <p>
            Victor Pettersons Bokindustri AB Stockholm 1970
          </p>
        </div>
      </div>
    </body>
  </text>
</TEI>
