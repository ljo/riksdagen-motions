<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__750/mot_1970__ak__750-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 750 år 1970 15
          </p>
          <p>
            Nr 750
          </p>
          <p>
            Av herrar Fridolfsson i Stockholm och Oskarson, om en upplys-
            ningskampanj angående alkoholbrukets risker.
          </p>
          <p>
            Ett glädjande stort intresse för konsumentupplysning har under
            senare år vuxit fram i vårt land. Producenter, konsumenter och
            samhällsorgan har på skilda sätt tagit itu med dessa frågor. En
            konkret och sanningsenlig konsu- mentupplysning är i dag ett naturligt
            krav. Man kräver, med all rätt, att broschyrer, annonser, skyltreklam
            samt deklarationer, som åtföljer varorna, skall ge begripliga
            och sakliga upplysningar så att konsumenten vet vad han köper.
            Denna konsumentupplysning utvidgas till allt fler områden. Det
            finns emellertid vissa varor som konsumentupplysningen ännu inte
            nått fram till. En sådan mycket stor grupp är de alkoholhaltiga
            dryckerna. Naturligtvis kan det sägas att upplysningsverksamheten
            om alkoholbrukets risker och om hur missbruket uppstår är en form
            av konsumentupplysning. Denna motverkas emellertid på ett allvarligt
            sätt av alkoholreklamen på vil- ken det offras stora summor varje
            år. Det brukar framhållas att en del av denna reklam är avsedd
            för vissa grupper, har en viss syftning, t. ex. att främja övergång
            från starkare till svagare alkoholdrycker. Det är dock inte lätt
            att bedriva selektiv reklam i en dagspress som läses av alla,
            inte bara dem som man önskar påverka. Den selektiva alkoholreklamen
            har såvitt man kan se drivit upp konsumtionen av vissa drycker
            men knappast med- verkat till att begränsa konsumtionen av andra
            och starkare. Bryggeriindustrin satsade flera miljoner kronor
            på introduktionsreklamen för mellanölet, en dryck som man trodde
            skulle ersätta starkare drycker. I själva verket har mellanölet
            mest trängt fram på bekostnad av den vanliga pilsnern som håller
            lägre alkoholhalt. Den väldiga reklamen för mellanölet har emellertid
            aldrig givit några fakta om att ölet kan medföra risker. Det har
            emellertid visat sig att mellanöl synes ha blivit en ganska vanlig
            dryck för vissa tonåringar och för alkoholmissbrukare. Livsmedelsbutikerna
            i Stockholms tunnelbanor har måst införa restriktioner vid försäljningen.
            Pressen har inte så sällan haft uppgifter som ger vid handen att
            mellan- ölets effekt blivit något annat än vad optimisterna väntade.
            Då det nya ölet introducerades på svensk marknad hade det varit
            lämpligt att bryggerinä- ringen haft skyldighet till en varudeklaration,
            omfattande alkoholprocent, och t. ex. ett meddelande om att den
            nya drycken knappast är lämplig för bilförare. även om alkoholhalten
            är låg jämfört med starkvin och starksprit kan drycker av detta
            slag få skadeverkningar på grund av bl. a. det låga priset och
            lättillgängligheten.
          </p>
          <pb facs="riksdagen-motions-pdf/data/1970/mot_1970__ak__750/mot_1970__ak__750-002.pdf"/>
          <p>
            16 Motioner i Andra kammaren, nr 750—751 år 1970
          </p>
          <p>
            Av statsfinansiella skäl har finansministern i proposition nr
            8 föreslagit att maltdrycksskatten på öl och starköl höjs från
            den 1 februari 1970. Häri- genom skulle statens inkomster under
            budgetåret 1970/71 öka med 140 mil- joner kronor. Enligt vår mening
            vore det väl använda pengar att satsa en del av dessa inkomster
            på en konsumentupplysning speciellt riktad till ung- dom rörande
            alkoholhaltiga drycker. Med hänvisning till det anförda hemställes,
            att riksdagen måtte besluta att anvisa två miljoner kronor till
            en upplysningskampanj i enlighet med de i motionen an- förda riktlinjerna.
          </p>
          <p>
            Stockholm den 28 januari 1970
          </p>
          <p>
            Filip W. Fridolfsson (m) Gunnar Oskarson (m)
          </p>
          <p>
            i Stockholm
          </p>
          <p>
            Nr 751
          </p>
          <p>
            Av herrar Dahlgren och Börjesson i Glömminge, om lokaliserings-
            stöd till Kalmar län, m. m.
          </p>
          <p>
            (Lika lydande med motion nr 474 i Första kammaren) Stockholm
            den 28 januari 1970
          </p>
          <p>
            Anders Dahlgren (cp) Fritz Börjesson (cp)
          </p>
          <p>
            i Glömminge
          </p>
          <p>
            MARCUS BOKTR. STHLM 1970 700024
          </p>
        </div>
      </div>
    </body>
  </text>
</TEI>
