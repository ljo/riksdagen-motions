<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__840/mot_1970__ak__840-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motion i Andra kammaren, nr 840 år 1970
          </p>
          <p>
            Nr 840
          </p>
          <p>
            Av herr Oskarson m. fl., om nedsatt radio- och TV-licens för
            äldre personer och handikappade.
          </p>
          <p>
            (Lika lydande med motion nr 485 i Första kammaren)
          </p>
          <p>
            Radio och TV är för många äldre personer och handikappade enda
            sät- tet att bibehålla kontakten med omvärlden och vad där händer
            och sker. Genom nedsatt rörelseförmåga är det ofta svårt och många
            gånger omöjligt för dessa människor att upprätthålla umgänget
            med omgivningen och sin bekantskapskrets. Utan tillgång till radio
            och TV skulle för många isole- ringen bli fullständig. För ett
            flertal av dessa åldringar och handikappade är redan inköp av
            TV och även radio en kännbar ekonomisk utgift. Därtill kommer
            den år- liga licensavgiften, som redan är hög och som efter den
            1 april 1970 blir ännu högre. Avgiften för TV-licens är nu 180
            kronor per år. I denna avgift ingår radiolicens, som separat kostar
            50 kronor. Fr. o. m. den 1 april inne- varande år tillkommer särskild
            avgift för färg-TV med 25 kronor per kvartal eller 100 kronor
            per år. Vi anser därför att det finns starka skäl som talar för
            att äldre perso- ner och handikappade, som endast har sin folkpension
            respektive sjuk- pension som huvudsaklig inkomstkälla, erhåller
            nedsatt avgift för TV- respektive radiolicens. Att en sådan ordning
            medför vissa administrativa problem är vi väl medvetna om men
            anser dem icke vara av den omfatt- ning att detta får förhindra
            den av oss föreslagna åtgärden. Hur och på vilka sätt den föreslagna
            nedsättningen skall genomföras anser vi bör bli föremål för utredning.
            Med stöd av ovanstående hemställes, att riksdagen måtte besluta
            att i skrivelse till Kungl. Maj:t anhålla om utredning angående
            nedsättning av -li- censavgift för radio och TV för äldre personer
            och handi- kappade enligt de riktlinjer som angetts i motionen.
          </p>
          <p>
            Stockholm den 28 januari 1970
          </p>
          <p>
            Gunnar Oskarson(m)
          </p>
          <p>
            Erik Hovhammar (m) Arvid Enarsson (m) Allan Åkerlind (m)
          </p>
        </div>
      </div>
    </body>
  </text>
</TEI>
