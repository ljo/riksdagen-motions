<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__894/mot_1970__ak__894-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 894 år 1970 9
          </p>
          <p>
            Nr 894
          </p>
          <p>
            Av herr Wennerfors, om rätt att anlita valfri resebyrå vid resa
            i statens tjänst.
          </p>
          <p>
            (Lika lydande med motion nr 766 i Första kammaren)
          </p>
          <p>
            Den som avser att anlita resebyrå i samband med resa i statens
            ärenden skall enligt kungörelsen nr 523 av den 30 juni 1952 hänvända
            sig till statens järnvägars resebyrå, om detta kan ske utan särskild
            olägenhet. Denna be- stämmelse tillkom genom beslut av 1952 års
            riksdag efter initiativ av riks- dagens revisorer. Verksamheten
            inom resebyråbranschen har utpräglad servicekaraktär och bör ha
            den stimulans som fri konkurrens innebär. Bestämmelsen från 1952
            måste emellertid ses som en allvarlig konkurrensbegränsning inom
            en expan- derande bransch. Av intresse är att bestämmelsen dessutom
            strider mot ett uttalande som riksdagens andra lagutskott gjorde
            1956 i utlåtande nr 35. De brister i konkurrensen som det här
            gäller att komma till rätta med kan sägas bottna i två i och för
            sig skilda förhållanden. Å ena sidan saknar av flera orsaker konsumenterna
            i tillräcklig grad det prismedvetande som är en förutsättning
            för att de skall söka de förmånligaste villkoren vid sina inköp
            och därmed medverka till effektiv konkurrens. Å andra sidan kan
            orsaken till en försvagad konkurrens vara att finna i konkurrensbegränsande
            åtgärder som vidtagits av företagare eller deras organisationer.
            Samhällets konkurrensfrämjande verksamhet måste inriktas så att
            båda dessa slag av brister i konkurrensförhållandena undanröjes
            eller i vart fall motverkas. Det är uppenbart att bestämmelsen
            från år 1952 strider mot ovanstående av riksdagen antagna utskottsuttalande.
            Med hänvisning till ovanstående hemställes, att riksdagen med
            ändring av 1952 års riksdagsbeslut i skrivelse till Kungl. Maj:t
            måtte anhålla om sådan ändring av principen i kungörelsen nr 523/1952
            att valfri resebyrå kan anlitas för resor som bekostas av statsmedel.
          </p>
          <p>
            Stockholm den 28 januari 1970
          </p>
          <p>
            Alf Wennerfors (m)
          </p>
        </div>
      </div>
    </body>
  </text>
</TEI>
