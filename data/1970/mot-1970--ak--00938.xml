<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__938/mot_1970__ak__938-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 938 år 1970 5
          </p>
          <p>
            Nr 938
          </p>
          <p>
            Av herr Antonsson m. fl., om åtgärder för att motverka maktkon-
            centration hos multinationella företag.
          </p>
          <p>
            De multinationella företagen får allt större utbredning och inflytande.
            De växer med cirka 10 7 om året. Vad som hittills inträffat är
            sannolikt endast inledningen till en stark internationalisering
            av företagsägandet. Det finns ekonomer som hävdar att situationen
            om 30 år kan vara den att 400—500 företag äger och behärskar två
            tredjedelar av världens pro- duktionsresurser. En internationalisering
            i företagandet är naturligtvis inte uteslutande negativ. De multinationella
            företagen bidrar helt visst till att effektivisera produktionen.
            Men de för i andra avseenden med sig stora och mycket svårbemästrade
            problem, kanske särskilt för ett litet land som vårt. De multinationella
            företagen hotar bli en oerhörd ekonomisk maktkoncen- tration,
            som är svår att kontrollera. Utvecklingen innebär därmed också
            att vår suveränitet över vårt lands interna ekonomi hotar att
            minska väsentligt. Det kan anses naturligt att de multinationella
            företagen inte har an- ledning att anlägga den sociala och samhällsekonomiska
            grundsyn som vi finner angelägen inför utvecklingen av vårt lands
            näringsliv och sam- håällsstruktur. De kan bli en ödesdiger motvikt
            mot våra regional- och decentraliseringspolitiska strävanden.
            De multinationella företagen måste också samhällsekonomiskt och
            näringspolitiskt bedömas som ett osäkert moment så till vida att
            de i tider av konjunkturnedgång kan dra hem ka- pital och tillverkning
            till moderlandet. Stora svårigheter kan därmed följa för vår egen
            arbetsmarknadspolitiks möjligheter att trygga syssel- sättningen
            i vårt land. De multinationella företagen representerar en utveckling
            som i stort sett inte kan brytas. Det måste då gälla att se till
            att utvecklingen så långt möjligt kan komma under samhällets kontroll.
            Ämnets svårighetsgrad kan naturligtvis anges som förklaring till
            att man från samhällets sida ännu inte tagit något egentligt initiativ
            i syfte att effektivt motverka att de multinationella företagen
            får en skadlig monopolställning. Det är naturligtvis angeläget
            att det svenska samhället tar till vara de möjligheter som kan
            finnas att trygga dess integritet mot multinationella företagsmonopol.
            Den svenska lagstiftningen måste metodiskt utformas i detta syfte.
            Det gäller i första hand skatte-, närings-, arbets-, social- och
          </p>
          <pb facs="riksdagen-motions-pdf/data/1970/mot_1970__ak__938/mot_1970__ak__938-002.pdf"/>
          <p>
            6 Motion i Andra kammaren, nr 938 år 1970
          </p>
          <p>
            miljölagstiftningen. Samhället måste garantera att de multinationella
            fö- retagen på den svenska marknaden underordnas våra interna
            regionalpo- litiska målsättningar. En fördjupad företagsdemokrati
            måste eftersträvas som ett verksamt medel inte minst mot maktkoncentrationen
            i de multi- nationella företagen. Då problemen kring de multinationella
            företagen är i stort sett desamma för åtskilliga andra länder,
            bör det dessutom vara möjligt att genom internationella överenskommelser
            få till stånd en effek- tiv kontroll. Sverige bör kunna ta initiativ
            till sådana överenskommelser. Det är enligt vår mening angeläget
            att skyndsamt tillsätta en parlamen- tarisk utredning med uppgift
            att överväga åtgärder för lösning av de här diskuterade problemen.
            Med stöd av vad ovan anförts får vi hemställa, att riksdagen i
            skrivelse till Kungl. Maj:t måtte begära skyndsamt tillsättande
            av en parlamentarisk utredning med uppgift att överväga åtgärder
            som kan förhindra en från samhällets och demokratins synpunkter
            icke önskvärd maktkoncentration hos multinationella företag i
            vårt land.
          </p>
          <p>
            Stockholm den 28 januari 1970
          </p>
          <p>
            Johannes Antonsson (cp) Anders Dahlgren (cp) Thorbjörn Fälldin
            (cp)
          </p>
        </div>
      </div>
    </body>
  </text>
</TEI>
