<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__953/mot_1970__ak__953-001.pdf"/>
      <fw>
        Motion i Andra kammaren, nr 953 år 1970 13
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 953
          </p>
          <p>
            Av herr Holmberg m. fl., om åtgärder för att fördjupa företags-
            demokratin, m. m.
          </p>
          <p>
            (Lika lydande med motion nr 809 i Första kammaren)
          </p>
          <p>
            Människan i arbetslivet
          </p>
          <p>
            Kraven på en mer demokratisk samverkan i arbetslivet växer sig
            allt starkare. Genom att målmedvetet utveckla företagsdemokratin
            kan man ge den enskilde större inflytande och möjligheter att
            påverka sin egen situation. Debatten om arbetsplatsens demokrati
            har blivit alltmer intensiv och en- gagerande. Den omfattar också
            åtgärder för att förbättra arbetsplatsens miljö. Allt detta är
            frågor som av tradition anses böra lösas av arbetsmarkna- dens
            parter. Vi delar uppfattningen att principen även fortsättningsvis
            bör vara att ansvaret för reformverksamheten på företagsdemokratins
            område bör ligga hos arbetsmarknadsparterna. Hur samarbetet skall
            utformas, in- formationen läggas upp, arbetsplatsmiljön förbättras
            etc. är åtgärder som man rimligen inte kan klara med en generell
            lagstiftning. I vårt rikt diffe- rentierade näringsliv, där varje
            företag, varje arbetsplats är den andra olik, kan ett gott resultat
            uppnås endast om de närmast berörda parterna själva löser problemen.
            Detta självklara påpekande får emellertid inte utgöra något hinder
            för de politiska partierna att ge till känna sin syn på olika
            frågor som rör männi- skan i arbetslivet. De politiska partierna
            har både rättighet och skyldighet att delta i opinionsbildningen
            och uttala sin mening även i frågor där man inte tillgriper lagstiftning.
            Den mest betydelsefulla verksamheten inom detta område bedrivs
            av re- spektive under tillsyn av det gemensamt av de stora arbetsmarknadsorgani-
            sationerna — SAF, LO, TCO — etablerade utvecklingsrådet. Det är
            en ban- brytande, systematisk försöksverksamhet i fördjupad företagsdemokrati
            som utvecklingsrådet initierat och fortlöpande följer. I detta
            sammanhang bör dock icke den roll som staten kan spela i sin egenskap
            av arbetsgivare undervärderas. Det är sålunda värdefullt att för-
            söksverksamhet med nya former för företagsdemokrati inom de statliga
            aktiebolagen och inom statsförvaltningen igångsatts under föregående
            år. Även genom att stödja olika former av forskning kan staten
            ge värdefulla bidrag till arbetslivets demokratisering.
          </p>
          <pb facs="riksdagen-motions-pdf/data/1970/mot_1970__ak__953/mot_1970__ak__953-002.pdf"/>
          <fw>
            14 Motion i Andra kammaren, nr 953 år 1970 Arbetsplatserna
          </fw>
          <p>
            Arbetslokaler och arbetsplatser i svenskt näringsliv har i allmänhet
            hög standard. Likväl finns det alltjämt arbetsplatsmiljöer som
            är otillfreds- ställande från såväl psykisk som fysisk synpunkt.
            Självfallet bör orsakerna till att en arbetsplatsmiljö är otrivsam
            eller t. o. m. direkt hälsovådlig un- danröjas. I många fall vet
            vi ännu inte hur man rent tekniskt skall komma till rätta med
            luftföroreningar och hörselskadande buller. Det gäller t. ex.
            gruvor, järnverk och kemisk-teknisk industri. Här är det nödvändigt
            att i ökad utsträckning satsa på forskning för att finna nya metoder
            för att komma till rätta med dessa miljöstörningar. När det gäller
            trivseln på arbetsplatsen måste också en ökad uppmärk- samhet
            ägnas åt den yttre miljön. Lika väl som man på senare tid i bostads-
            debatten ägnat ett större intresse åt bostadsområdernas planering
            för att åstadkomma en bättre boendemiljö bör man intressera sig
            för arbetsplatser- nas yttre miljö. Vid planering av arbetsplatser
            och vid stadsplanering av mark för industriändamål bör man ägna
            miljöfrågorna en större uppmärk- samhet än hittills. Ökade svenska
            insatser bör göras för att åstadkomma någorlunda lik- artade normer
            i olika länder beträffande miljökraven på arbetsplatserna. I avvaktan
            på att man uppnår en något så när lika konkurrens i detta av-
            seende mellan vårt land och övriga industriländer bör staten ställa
            ökade medel till förfogande för investeringar i sådana kostnadskrävande
            miljöför- bättringar vilkas förverkligande annars allvarligt skulle
            kunna försämra företagens konkurrensförhållanden.
          </p>
          <p>
            Individen och arbetsuppgiften
          </p>
          <p>
            Varje människa bör ha rätt till ett meningsfullt arbete. Individens
            kun- skaper och färdigheter bör så vitt möjligt överensstämma
            med de krav arbetsuppgiften ställer på sin utövare. Med hänsyn
            till den starka föränder- lighet som kännetecknar arbetslivet
            i det moderna samhället är det såväl från individens som från
            det enskilda företagets och samhällets synpunkter nödvändigt att
            tillfredsställa det allt starkare framväxande kravet på indi-
            videns möjligheter till en personlig utveckling i arbetet. Detta
            ökar behovet av en god samordning mellan samhällets vuxenutbildning
            och företagens internutbildning. Ett nära och aktivt samarbete
            mellan företag och skola i det här avseendet är ett viktigt led
            i en långsiktig trygghetspolitik.
          </p>
          <p>
            Tryggheten i arbetet
          </p>
          <p>
            Inte i något ekonomiskt system kan man garantera anställningstrygghet
            i meningen säkerhet att alltid få bli kvar på den egna arbetsuppgiften
            och i det egna företaget. Det är därför i första hand försörjningstryggheten
            som måste säkerställas. Därför bör tanken på en allmän arbetslöshetsförsäkring
            fullföljas till politiskt beslut. Samhällets ansträngningar för
            att placera friställd arbetskraft försvåras
          </p>
          <pb facs="riksdagen-motions-pdf/data/1970/mot_1970__ak__953/mot_1970__ak__953-003.pdf"/>
          <fw>
            Motion i Andra kammaren, nr 953 år 1970 15
          </fw>
          <p>
            i stor utsträckning av att friställning ofta drabbar den äldre
            arbetskraften. En arbetsför människa bör inte enbart på grund
            av uppnådd högre ålder bli friställd före yngre arbetskraft. Den
            yngre kan som regel erbjudas an- nan anställning till för samhället
            långt mindre kostnader och med mindre personliga uppoffringar
            än dem som föranleds av friställning av äldre arbets- kraft. Enligt
            vår mening bör samråd mellan företag, fackförening och ar- betsmarknadsmyndighet
            ske före beslut om friställning för att skälig hän- syn skall
            kunna tas till möjligheterna att finna annan tillfredsställande
            an- ställning för dem som blir friställda.
          </p>
          <p>
            Medbestämmanderätt
          </p>
          <p>
            I debatten om företagsdemokratin har man utifrån socialistiska
            utgångs- punkter försökt måla upp en motsättning mellan arbetstagare
            och före- tagsägare och menat att en reell arbetsplatsdemokrati
            kan uppnås med ett statligt ägande. Detta är felaktigt. Den insyn
            och medbestämmanderätt för arbetstagaren som en vidgad företagsdemokrati
            syftar till låter sig svårligen förenas med ett socialistiskt
            system. Det är också av vikt att notera att förhållandena på arbetsplatserna
            i det svenska samhället i dag inte skiljer sig nämnvärt vare sig
            det gäller privata, statliga, kommunala eller koopera- tiva företag,
            verk eller organisationer. Inom samtliga finns det ett mer eller
            mindre uttalat behov av att decentralisera beslutsprocessen och
            ge de an- ställda ett större inflytande. De senaste årens debatt
            om demokratin i arbetslivet har i alltför stor utsträckning kommit
            att koncentreras till frågan om styrelserepresentation för de
            anställda. Detta är beklagligt. Vi har för vår del inget principiellt
            att invända emot en sådan ordning. Vi ser gärna en försöksverksamhet
            med representanter för de anställda i företagens styrelser. Det
            finns dock be- rättigad anledning till aktsamhet med hänsyn till
            de förväntningar, som up- penbarligen är knutna till den insyn
            och medbestämmanderätt ett sådant systemet väntas ge. Den allt
            vanligare rollfördelningen mellan styrelse och företagsledning
            innebär att de flesta beslut som berör företagets verksam- het
            fattas av företagsledningen och att de större och långsiktiga
            beslut som fattas av styrelsen bereds av företagsledningen. Det
            är därför hos företags- ledningen som det rikaste informationsmaterialet
            finns att hämta, och det är också genom företagsledningen man
            har de största möjligheterna att på- verka besluten. Om man vill
            åstadkomma en demokratisering inom arbets- livet så är det långt
            angelägnare att fördjupa och vitalisera kontakten mel- lan företagsledning
            och arbetstagarrepresentanter än att med överdrivna förväntningar
            gå in för ett system med arbetstagarrepresentation i bolags- styrelserna.
            Samrådsinstitutionen mellan företagsledning och valda arbets-
            tagarrepresentanter — företagsnämnderna — har nu existerat drygt
            20 år men befinner sig icke desto mindre fortfarande i utveckling
            mot vad den verkligen skall kunna ge. Den utvecklingen är utomordentligt
            väsentlig i arbetslivets demokratiseringsprocess.
          </p>
          <pb facs="riksdagen-motions-pdf/data/1970/mot_1970__ak__953/mot_1970__ak__953-004.pdf"/>
          <fw>
            16 Motioner i Andra kammaren, nr 953—954 år 1970
          </fw>
          <p>
            Företagsnämnderna är samrådsorgan, men i allt flera företag har
            man till företagsnämnden eller inom nämnden tillsatta kommittéer
            i realiteten dele- gerat beslutanderätten i vissa frågor. Denna
            utveckling bör få fortgå ostörd. Hur väl den representativa demokratin
            inom företagen är utvecklad kan den dock aldrig utgöra ersättning
            för eller alternativ till den direkta demo- kratin inom arbetslivet,
            d. v. s. möjligheten för den enskilde anställde att få inflytande
            på beslut som påverkar den egna arbetssituationen. Att få vara
            med och påverka avgöranden som gäller den egna arbetsplatsen och
            den egna arbetsuppgiften är för de allra flesta människor den
            riktigaste formen av medbestämmanderätt. En på riktigt sätt tillämpad
            medbestämmanderätt föder medansvar och ger ökad arbetstillfredsställelse.
            Med stöd av vad ovan anförts hemställer vi, att riksdagen i skrivelse
            till Kungl. Maj:t måtte A. hemställa att Kungl. Maj:t måtte a)
            vidtaga åtgärder för att stimulera forskning rörande arbetsplatsmiljön;
            b) överlämna motionen för beaktande till delegationen för försöksverksamhet
            med fördjupad företagsdemokrati i de statliga aktiebolagen; B.
            uttala att det arbetsplatsdemokratiska reformarbetet intensifieras
            i såväl statlig och kommunal som kooperativ och enskild verksamhet.
          </p>
          <p>
            Stockholm den 28 januari 1970
          </p>
          <p>
            Yngve Holmberg (m) Staffan Burenstam Linder (m) Leif Cassel (m)
          </p>
          <p>
            Rolf Eliasson (m) Carl Eric Hedin (m) Astrid Kristensson (m)
            i Moholm Tage Magnusson (m) Karin Wetterström (m)
          </p>
          <p>
            i Borås
          </p>
          <p>
            Nr 954
          </p>
          <p>
            Av herr Hovhammar m. fl., angående rätten till återlån från all-
            männa pensionsfonden.
          </p>
          <p>
            (Lika lydande med motion nr 821 i Första kammaren)
          </p>
          <p>
            Stockholm den 28 januari 1970 Erik Hovhammar (m) - Carl-Wilh.
            Lothigius (m) Carl Eric Hedin (m)
          </p>
          <p>
            Bengt Börjesson (cp) Anders Jonsson (fp) Gunnar Ericsson (fp)
            i Falköping i Mora i Åtvidaberg Ingrid Sundberg (m) Rolf Clarkson
            (m) B.-O. Thylén (m)
          </p>
          <p>
            MARCUS BOKTR. STHLM 1970 700024
          </p>
        </div>
      </div>
    </body>
  </text>
</TEI>
