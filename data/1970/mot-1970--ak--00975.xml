<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__975/mot_1970__ak__975-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 975— 983 Motion i Andra kammaren, nr 975 år 1970 1
          </p>
          <p>
            Nr 975
          </p>
          <p>
            Av herr Antonsson m. fl., om vidgad tillämpning av kontradikto-
            riskt förfarande i förvaltningsärenden, m. m.
          </p>
          <p>
            Till skillnad från vad fallet är i rättegångsmål förekommer i
            förvaltnings- ärenden endast mer undantagsvis att två parter med
            motsatta intressen möts inför den beslutande neutrala myndigheten.
            I den mån allmänna och enskilda intressen bryter sig mot varandra
            företräds i sådana fall det all- männa intresset av viss myndighet
            eller av särskilt förordnat ombud. Det karakteristiska för förvaltningsförfarandet
            i ärenden av angivet slag är emellertid att det endast finns en
            enda part, nämligen den enskilde, som berörs av ärendet. Beslutsmyndigheten
            har i dessa fall till uppgift såväl att själv tillvarata och skydda
            det allmänna intresset som att objektivt skilja mellan detta och
            de enskildas. Myndigheten skall med andra ord samtidigt fungera
            som s.a.s. både åklagare och domare. Denna dubbelställning är
            uppenbarligen i princip mindre tillfredsställande; särskilt i
            ärenden där motsatsförhållandet mellan det allmänna och det enskilda
            intresset skarpt framträder kan förhållandet menligt inverka på
            myndigheternas möjlighet och förmåga till objektiv bedömning och
            är därjämte ägnat att hos allmän- heten minska förtroendet för
            myndigheternas opartiskhet. I nära samband med nu berörda spörsmål
            står frågan om möjligheterna för det allmänna att anföra besvär
            över beslut, varigenom ett i det aktuella ärendet hävdat allmänt
            intresse fått vika för ett enskilt eller som eljest ur allmän
            synpunkt anses ogrundat eller olämpligt. Dessa möjligheter är
            enligt nuvarande ordning mycket begränsade. Förutom i de fall
            där ett kontradik- toriskt partsförhållande råder anses sålunda
            besvärsrätt för det allmänna enligt fast praxis föreligga endast
            om sådan rätt enligt uttrycklig författ- ningsföreskrift tillagts
            visst organ. Föreskrifter härom finns blott i några få författningar.
            Besvärsinstitutet kan följaktligen i det stora flertalet för-
            valtningsärenden endast begagnas av enskilda parter och avse beslut
            som gålt enskilda — men ej allmänna — intressen emot. Det kan
            förefalla som om en sådan ordning enbart skulle vara gynnsam för
            den enskilde och ägnad att stärka hans rättsskydd. Så är emellertid
            ingalunda fallet. Det förhållandet att besvärsrätt saknas för
            det allmänna torde sålunda ofta medföra en press på beslutsmyndigheten
            att i ärenden där utrymme för tvekan föreligger hellre låta det
            enskilda än det allmänna intresset träda tillbaka; i annat fall
            skulle ju ett för den enskilde gynnsamt beslut redan i
          </p>
          <p>
            Bihang till riksdagens protokoll 1970. 4 saml. Nr 975—983
          </p>
          <pb facs="riksdagen-motions-pdf/data/1970/mot_1970__ak__975/mot_1970__ak__975-002.pdf"/>
          <p>
            2 Motion i Andra kammaren, nr 975 år 1970
          </p>
          <p>
            första instans bli slutgiltigt. Den nuvarande ensidiga funktionen
            hos be- svärsinstitutet — ett institut som har till syfte att
            främja rättssäkerheten — är sålunda i själva verket ägnad att
            leda till en försämring i den enskildes rättsläge. Dessutom framstår
            det ur allmän synpunkt som otillfredsställan- de att beslut, varigenom
            enskild obehörigen gynnats på bekostnad av all- männa intressen,
            inte skall kunna efter besvär överprövas och rättas. Beträffande
            nu berörda båda principfrågor har besvärssakkunniga i sitt år
            1964 avgivna betänkande inte ansett sig böra föreslå några generella
            regler. Behovet av ändringar i rådande ordning borde enligt de
            sakkunniga tillgodoses inom ramen för speciallagstiftningen. De
            sakkunniga har emel- lertid understrukit vikten av att särskilda
            partsrepresentanter för det all- männa införs på sådana områden
            där erfarenhetsmässigt behov gör sig gällande av möjlighet att
            på initiativ av det allmänna få en sak prövad i högre instans.
            I anslutning härtill må erinras att riksdagen år 1965 begärt förutsättningslös
            utredning rörande bl. a. införande av partsombud för det allmänna
            vid försäkringsdomstolen. I remissyttranden över de sakkunnigas
            betänkande har bl. a. regerings- rätten och JK framhållit angelägenheten
            av att tvåpartsförhållande i ökad utsträckning införs i förvaltningsärenden
            genom att särskilda företrädare utses att föra talan för det allmänna.
            Beträffande besvärsrätten för det all- männa har JO, under erinran
            om de olägenheter som är förenade med nu- varande ordning, framhållit
            att behov av sådan rätt föreligger inom prak- tiskt taget alla
            områden av förvaltningen. Enligt JO:s mening borde det viktiga
            spörsmålet om en generell vidgning av det allmännas besvärsrätt
            tas upp till fortsatt, noggrant övervägande. Bestämmelser rörande
            nu berörda frågor har inte intagits i det förslag till förvaltningslag
            som framlades år 1968. Som skäl anfördes att spörsmålen var vittsyftande
            och inte kunde lösas inom ramen för den föreslagna ;be- gränsade
            lagen. Frågan om kontradiktoriskt förfarande genom partsrepresentant
            för det allmänna liksom den därmed nära sammanhängande frågan
            om det all- männas besvärsrätt är av stor principiell betydelse
            ur administrativ rätts- skyddssynpunkt. Nuvarande ordning i dessa
            hänseenden framstår av förut anförda skäl som otillfredsställande.
            I likhet med vad som framhållits av flera rättsinstanser med speciell
            tyngd anser vi att tvåpartsförfarande bör införas i ökad utsträckning
            och att besvärsrätten bör vidgas. En ändamåls- enlig lösning av
            dessa frågor kan uppenbarligen inte ske inom ramen för en mycket
            omfattande och splittrad speciallagstiftning. En gemensam Ööver-
            syn måste ske över hela rättsområdet. I vilken utsträckning och
            på vad sätt reformer i angivet syfte lämpligen kan genomföras
            bör bli föremål för särskild utredning. Med hänsyn till frågornas
            vikt ur rättsskyddssynpunkt bör utredningen bedrivas skyndsamt.
            Under åberopande av det anförda får vi hemställa,
          </p>
          <pb facs="riksdagen-motions-pdf/data/1970/mot_1970__ak__975/mot_1970__ak__975-003.pdf"/>
          <p>
            Motioner i Andra kammaren, nr 975— 976 år 1970 3
          </p>
          <p>
            att riksdagen i skrivelse till Kungl. Maj:t måtte anhålla om
            skyndsam utredning rörande frågorna om utsträckt till- lämpning
            av kontradiktoriskt förfarande genom partsrepre- sentant för det
            allmänna samt om vidgning av det allmännas besvärsrätt i förvaltningsärenden.
            Stockholm den 28 januari 1970
          </p>
          <p>
            Johannes Antonsson (cp) Thorbjörn Fälldin (cp) Anders Dahlgren
            (cp)
          </p>
          <p>
            Tage Sundkvist (cp) Torsten Gustafsson (cp) i Stenkyrka
          </p>
          <p>
            Nr 976
          </p>
          <p>
            Av herr Berndtsson m. fl., om förbud mot ljuddämpare på jakt-
          </p>
          <p>
            gevär. (Lika lydande med motion nr 830 i Första kammaren) Stockholm
            den 28 januari 1970
          </p>
          <p>
            Henry Berndtsson (fp) Georg Äberg (fp) Arvid Nilsson (fp) i Lönsboda
          </p>
        </div>
      </div>
    </body>
  </text>
</TEI>
