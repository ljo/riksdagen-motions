<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__986/mot_1970__ak__986-001.pdf"/>
      <fw>
        4 Motion i Andra kammaren, nr 986 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 986
          </p>
          <p>
            Av herr Lothigius, om värdesäkring av trafiklivräntor, m.m.
          </p>
          <p>
            I vårt alltmer välutvecklade samhälle har en större uppmärksamhet
            kun- nat ägnas också åt de människor som utan egen förskyllan
            råkar ut för olycksfall eller drabbas av särskilda svårigheter.
            Förutom de personliga försäkringar av grupp- eller av individuell
            karaktär som i dag förekommer och som numera omfattas av många
            ger lagen om allmän försäkring nu ett bättre skydd för olycksfall.
            Samtidigt som samhället alltså beretts möjlighet att lämna större
            hjälp för de olycksfall som inträffar står de personer, som tidigare
            drabbats av olycksfall men befinner sig i samma situation som
            dagens, i ett betydligt sämre ekonomiskt läge. Jämlikhetsdebatten,
            som gäl- ler människor i olika åldrar, yrken och inkomstgrupper,
            koncentrerar sig övervägande till friska och arbetsföra personer,
            även om man genom olika åtgärder försöker tekniskt och ekonomiskt
            utveckla hjälpen åt de skadade. Någon jämlikhet mellan dem som
            skadats i ett tidigare skede och nuläget finns dock inte. Det
            egendomliga är att den som under många år fått bära sitt lidande
            har det sämre ställt än en person som i dagens läge drabbas av
            en skada. Skall de skadade — många ännu inte mer än i medelåldern
            — som lever i 1970-talets samhälle behöva vara beroende av exempelvis
            1930- eller 1940-talets sociala syn på tillvaron? Den preskription
            som i många för- säkringsjuridiska mål måste tillämpas får inte
            vara avgörande huruvida en människa skall behöva leva under ytterst
            begränsade ekonomiska omstän- digheter. Det ärende som här upptas
            till behandling behöver ingen närmare pre- sentation, då intyg
            och utlåtande ger tillräcklig insyn i sakförhållandena. En 14-årig
            pojke skadas vid en kollision mellan bil och cykel, där pojken
            frikännes från ansvar för olyckan. På grund av vissa familjeförhållanden
            finns ingen som bevakar hans rätt inför domstol. Preskriptionen
            gör att han som vuxen ej har möjlighet att uppta målet på nytt.
            Hela livet omgestaltas för denne pojke genom hans arbetsoförmåga.
            I jämförelse med kamraterna ter sig allt annorlunda. Han får dock
            så småningom uppleva tillfredsställel- sen att bilda familj, dock
            hela tiden med vissheten att inte kunna uppnå den standard som
            de flesta lyckats nå. Varje dag är en kamp för att klara det nödvändigaste.
            Ingenting finns som kan förgylla vardagen. Vad vore natur- ligare
            än att en sådan person finge sitt fall omprövat för att erhålla
            jämför-
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-002.pdf"/>
          <fw>
            Motion i Andra kammaren, nr 986 år 1970 d
          </fw>
          <p>
            bar ersättning med dagens fall. Försäkringsbolaget Fylgia har,
            efter det jag anhållit därom, som en vänlig gest under 1969 utbetalat
            ett belopp av 5 000 kronor med erkännande av att 1930-talets försäkringsförhållanden
            var helt otillräckliga. Det av dåvarande statsminister Erlander
            besvarade brevet (bilaga 5) ingav en förhoppning att 1964 års
            utredning skulle kunna genom- föra ett system med värdesäkra trafiklivräntor
            som också skulle gälla de äldre trafiklivräntornas problem. Denna
            förhoppning tycks ha grusats. Det borde vara möjligt för riksdagen
            att kunna ta upp detta problem i den anda herr Erlander uttalat
            sig. Under hänvisning till vad ovan anförts och åberopande bifogade
            hand- lingar hemställes, att riksdagen måtte besluta att herr
            Thorild Oldenburg, Gränsgatan 11 A, Jönköping, förklaras berättigad
            att för sitt uppehälle få del av tillräck- ligt stor trafiklivränta;
            samt att en förutsättningslös prövning sker av de äldre trafik-
            livräntorna så att dessa på ett rättvisare sätt anknytes till
            dagens situation. Stockholm den 28 januari 1970
          </p>
          <p>
            Carl-Wilh. Lothigius (m)
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-003.pdf"/>
          <fw>
            6 Motion i Andra kammaren, nr 986 år 1970
          </fw>
          <p>
            Bilaga 1
          </p>
          <p>
            Avskrift av journal över expl. från Jönköpings lasarett, kir.
            avd.
          </p>
          <p>
            1930 Oldenburg, Torild Olof Roland N:o 606 14 år In. 8/4 Ö. Storgatan
            81, Jönköping Inskr. 9/4 Fractura complicata cranii c. contusione
            et protusione partis Ut. 16/5 cerebri — fractura claviculae dex.
          </p>
          <p>
            O.B. Med cykel kört på en bil från sidan. Enligt chaufförens
            uppfattning troligen kört huvudet i dörrhandtaget på bilens sida,
            kastades sedan i gatan. Hitfördes omedelbart. Förlorade med- vetandet,
            men har varit orolig före inkomsten.
          </p>
          <p>
            Inkom kl. 18.35 den 8/4. Status vid inkomsten.
          </p>
          <p>
            Helt omtöcknad, våldsamt agiterad, jämrar sig högt och sparkar
            och slår — tycks ha hallucinationer. Grova kraften i höger sida
            god, i vänster även god, ehuru en påtaglig skill- nad finnes mellan
            höger och vänster. Vänstersidig facialispares, ej uttalad i övre
            grenen. Pulsen något långsam, c:a 60, men liten och jämn. L.s.
            På höger sida motsvarande gränsen mellan frontale och parietale
            sy- nes ett ca 3 cm långt i nästan sagittal riktning förlöpande
            sår, genom vilket ett drygt valnötstort parti hjärnsubstans prolaberar.
            Därutanför palperas lösa benfragment. Op (R.E.) omedelbart. Friläggning,
            excision av hudkanterna, avlägsnande av prolaberad hjärnsubstans,
            reposition av benfragment, periost sitiations- sutur, primär hudsutur.
            1/2 2 novokain lokalt. Excision av hudkanterna, friläggning medelst
            för- längning av såret framåt och medialt. Under de främre delarna
            av såret äro flera benfragment pressade utåt av hjärnsubstansen.
            Bakåt-lateralt är kan- ten jämn och fast. En mindre, c:a 50-öre-stor
            bensplittra, vilken är helt lös, avlägsnas, de prolaberade delarna
            av hjärnan avlägsnas trubbigt, medelst våta kompresser intryckes
            försiktigt hjärnytan och de frambuktande frag- menten på sin plats,
            varpå så gott sig göra låter periostet hopdrages över defekten,
            vilket lyckas med någon cm mellanrum mellan kanterna, varpå huden
            sys primärt med silkworm och lätt kompressionsförband anlägges.
            Strax före och under op. kräkes pat. matrester.
          </p>
          <p>
            40 enh. tetanusantitoxin ges därpå. Efter op. är tillståndet
            ganska gott, pat. klarnar något. Puls 62. Ungefär mitt på höger
            klavikel palperas en splitterfraktur. Provisoriskt stödförband
            med fasta bindor. 17/4. Pat. har raskt klarnat, paresen av v.
            facialis minskar stadigt. Sutu-
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-004.pdf"/>
          <fw>
            Motion i Andra kammaren; nr 986 år 1970 7
          </fw>
          <p>
            rerna tagna, på ett ställe fuktar snittranden något (liquor?)
            — Sedan 15/4 angina med rodnad, svullnad och proppar i tonsillerna.
            16/5. Hem frisk. Överallt kännes nu fast botten å den forna defekten.
            Klavikel läkt. Besvärsfri. 12/7. Pigg och kry. Kan cykla som förr.
            Inga nervrubbn. Full kraft i v. sida. Lok: väl läkt ärr, något
            synligt i hårfästet. 3 X 1,2 cm bred defekt i benet, fast, ej
            pulserande ärr. Subj. 0. | 12/8. Rättsintyg utsägande läkning
            nu, men påpekande risken trauma- tisk epilepsi. a Att en person,
            som enligt lasarettsjournalen Torild Olof Roland Olden- burg,
            Ö. Storgatan 81, Jönköping, vårdats å Jönköpings lasaretts kirurgiska
            avdelning under tiden 8/4—16/5 1930 för följande skador, vilka
            han ådragit sig enligt uppgift vid kollision med bil strax före
            inkomsten, nämligen kom- plicerat brott å skallen med öppen hjärnskada
            och högersidig nyckelbens- fraktur, att han undergick omedelbar
            operation och att efterförloppet gestal- tat sig gynnsamt utan
            komplikationer, att han på grund av dessa sina skador varit arbetsoförmögen
            under en tid av 3 månader från den 8/4, att vid undersökning den
            12/7 1930 följande iakttagits: defekt i benet mätande 3 ggr 1,5
            cm, utfylld av fast, ej pulserande bindväv, ingen ömhet, inga
            tec- ken till kvarstående rubbningar från nervsystemet, funktionellt
            väl läkt nyckelbensbrott; alt han nu företer läkning utan kvarstående
            men av någon betydelse men att möjlighet finnes för framtida rubbning
            i hans hälsa, framför allt uppkomsten av en s.k. traumatisk epilepsi,
            hänförlig till dessa skador, ehuru för närvarande därom intet
            bestämt kan utsägas, intygas härmed på heder och samvete att företes
            inför rätta. Jönköping den 12/8 1930.
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-005.pdf"/>
          <fw>
            8 Motion i Andra kammaren, nr 986 år 1970 Bilaga 2
          </fw>
          <p>
            Avskrift.
          </p>
          <p>
            Sedan undertecknad den 26 mars 1935 avgivit utlåtande angående
            härstä- des vårdade Olof Torild Roland Oldenburg, född den 7/2
            1916, från Jön- köping, har Oldenburg under tiden den 22/8—6/9
            1935 varit intagen å Jön- köpings lasarett, där han undergått
            operation å platsen för den förut ådrag- na huvudskadan. Då Oldenburgs
            hälsotillstånd därefter icke undergått nå- gon påtaglig förändring
            och de epileptiska anfallen även därefter uppträtt, anser jag
            mig böra vidhålla mitt tidigare utlåtande, att han måste anses
            vara för framtiden oförmögen till arbete. Ryhovs sjukhus, Jönköping
            den 2 maj 1936.
          </p>
          <p>
            H. Bagger-Jörgensen
          </p>
          <p>
            Överläkare
          </p>
          <p>
            Vidimeras: Vera Nordin Arne Dehlin
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-006.pdf"/>
          <fw>
            Motion i Andra kammaren, nr 986 år 1970 9 Bilaga 3
          </fw>
          <p>
            Stockholm den 4 februari 1964.
          </p>
          <p>
            Herr T. Oldenburg Gränsgatan 11 a Jönköping
          </p>
          <p>
            Jag är tacksam för Ert brev av den 23/1 och den tidningsartikel
            om Er situation som Ni bifogat. Vi är inte obekanta med problemet.
            Eftersom tidningsartikeln inte är alldeles färsk, vore jag tacksam
            för någ- ra kompletterande rader om situationen just nu: Har Ni
            inte kunnat arbeta sedan maj månad 1962 heller? Har Ni nu någon
            förtidspension med anledning av skadorna? Detta är ett så pass
            allvarligt problem att jag är tacksam för en liten redo- görelse
            som svar.
          </p>
          <p>
            Er tillgivne
          </p>
          <p>
            Tage Erlander
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-007.pdf"/>
          <fw>
            10 Motion i Andra kammaren, nr 986 år 1970
          </fw>
          <p>
            Bilaga 4
          </p>
          <p>
            Dir.ass B Törnblad/S-B K Den 13.4.1964
          </p>
          <p>
            Skantzes Advokatbyrå Jönköpings Juridiska Byrå Advokaten Åke
            Grunditz Box 1057 JÖNKÖPING
          </p>
          <p>
            Broder!
          </p>
          <p>
            Betr. O T R Oldenburg
          </p>
          <p>
            Skada nr AK 1364/30 — AK 70126
          </p>
          <p>
            Brevet av den 6.4.1964 jämte avskriften av brevet den 1.11.1963
            bekräftas. Tyvärr har originalet av sistnämnda brev — trots intensiva
            efterforsk- ningar — icke kunnat spåras. Oldenburgs skada är naturligtvis
            ytterst beklaglig, inte minst av den an- ledningen att ansvarssummorna
            för trafikförsäkring vid tiden för olyckan ej uppgick till högre
            belopp än 20 000 kr. Det är alltså detta belopp som sam- manlagt
            är tillgängligt för reglering av Oldenburgs skada. | Av ansvarssumman
            hade t. o. m. den 6.6.1941 utbetalats omkring 11 000 kr. för att
            täcka uppkomna kostnader under den akuta sjukdomstiden. Åter-
            stående belopp avsattes till en livränta på livstid, och Oldenburg
            erhöll där- efter inte fullt 385 kr. per år. Är 1962 önskade Oldenburg
            ett större engångsbelopp, och det utbetalades då på en gång 5
            000 kr. till honom. Livräntans återstående kapitalvärde upp- gick
            därefter till omkring 2 000 kr., och livräntan måste därför nedsättas
            för återstående livstid. Givetvis är den livränta som Oldenburg
            nu kan erhålla från den återstå- ende ansvarssumman av ganska
            obetydligt värde för honom. Men å andra sidan är det oss bekant
            att Oldenburg numera uppbär icke obetydliga belopp från de sociala
            försäkringarna vartill kommer vanliga barnbidrag m. m. Med hänsyn
            härtill torde Oldenburg och hans familj i varje fall inte helt
            sakna medel för sitt uppehälle, även om det naturligtvis inte
            kan bli tal om något överflöd. Detta ärende har efter utredning
            varit föremål för överläggningar på vårt bolag. De enda möjligheter
            som står oss till buds är emellertid att betala antingen livränta
            med ett årligt mindre belopp under Oldenburgs återståen- de livstid
            eller också på en gång det återstående kapitaliserade värdet av
            livräntan med cirka 2 000 kr. Det är vår förhoppning att Oldenburg
            är införstådd med våra svårigheter att tillfredsställa hans anspråk
            på annat sätt än genom någon av de här angivna möjligheterna.
            Om Oldenburg önskar erhålla återstående kapitalbelopp på en gång
            skall vi gärna gå honom till mötes och utbetala detta så snart
            vi får hans besked.
          </p>
          <p>
            Högaktningsfullt TRYGG-FYLGIA Bilförsäkring B.S.
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-008.pdf"/>
          <fw>
            Motion i Andra kammaren, nr 986 år 1970 11
          </fw>
          <p>
            Bilaga 5
          </p>
          <p>
            Stockholm 28.1.65
          </p>
          <p>
            Herr Thorild Oldenburg Gränsgatan 11 A JÖNKÖPING
          </p>
          <p>
            Ni har i ett par skrivelser riktat Er till mig och påpekat den
            situation som Ni befinner Er i. Jag har i frågan haft kontakt
            med Social- och Justitiemi- nistern och vill svara följande. En
            rättsutredning har företagits i justitiedepartementet på grundval
            av handlingarna i Ert ärende hos högsta domstolen angående återställande
            av försutten tid. Denna utredning kom till slutsatserna att en
            av Er mot skade- vållaren eller dennes försäkringsbolag riktad
            skadeståndstalan skulle, efter invändning från motparten, komma
            att ogillas på grund av inträdd preskrip- tion och att också en
            eventuell skadeståndsfordran från Er sida gentemot Er förre förmyndare
            numera torde vara preskriberad. Det förefaller alltså uteslutet
            att Ni domstolsvägen skulle kunna få någon ersättning utöver vad
            Ni redan tillförsäkrats på grund av trafikolyckan. Upplysning
            har inhämtats om omfattningen av den ersättning Ni uppbär med
            stöd av lagen om allmän försäkring. Från Jönköpings läns allmänna
            försäkringskassa har även meddelats att man är medveten om att
            Ni och Er familj lever under svåra ekonomiska förhållanden och
            att man inte tänker försitta någon möjlighet att inom den allmänna
            försäkringens ram göra vad man kan för Er. Kungl. Maj:t förfogar
            tyvärr inte själv över något anslag, från vilket Ni kan erhålla
            ekonomiskt bistånd. Den trafiklivränta, som Ni fått på grund av
            olyckan, uppgår enligt upp- gift från försäkringskassan för närvarande
            till 126 kronor om året. Att liv- räntan är så oansenlig beror,
            som Ni vet, på att högsta ersättningsbelopp vid personskada i
            trafik år 1930 var endast 10 000 kronor och att trafiklivrän-
            torna inte är värdeförsäkrade. Statsmakterna har länge haft sin
            uppmärk- samhet riktad på hithörande frågor, och i början av år
            1964 tillsattes en ut- redning med uppgift att undersöka möjligheterna
            att genomföra ett system med värdesäkra trafiklivräntor. I utredningens
            direktiv rekommenderades de sakkunniga att om möjligt i ett första
            delbetänkande redovisa förslag till lösning av de äldre trafiklivräntornas
            problem. På längre sikt kan detta kanske leda till att Er situation
            förbättras. Det är ett omfattande uppdrag, som de sakkunniga fått
            att fullgöra. Ut- redningen pågår, och det är ännu för tidigt
            att förutspå hur länge det dröjer innan den är slutförd. Jag ber
            Er därför att ha tålamod en tid till och inte se alltför pessimistiskt
            på framtiden. En promemoria över Ert fall kommer att överlämnas
            till utredningen för kännedom.
          </p>
          <p>
            Er Tage Erlander
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-009.pdf"/>
          <fw>
            12 Motion i Andra kammaren, nr 986 år 1970 Bilaga 6
          </fw>
          <p>
            Jönköping 11.12 -62
          </p>
          <p>
            Bäste Thorild!
          </p>
          <p>
            Till svar på ditt brev av den 6 dennes vill jag svara Dig. Jag
            har icke nå- gonsin fullföljt någon talan och sålunda har jag
            aldrig fått några pengar. Du frågar varför jag inte förde någon
            talan mot bilföraren. Härpå kan jag säga Dig, att jag aldrig varit
            behörig att tala för Din räkning. Så länge Du av ålder var omyndig
            tillkom talerätten Din mor och sedan Du omyndigför- klarats Din
            förmyndare. Av Dig angivet citat från polisrapporten kommer jag
            själv inte ihåg så här lång tid efteråt. Jag minns emellertid,
            att jag var mycket intresserad av hur det skulle gå. Jag är ledsen
            såsom Du att olyckan fick sådana konsekvenser men Du kan inte
            i något avseende med fog göra mig ansvarig för händelsernas utveckling.
          </p>
          <p>
            Anton.
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-010.pdf"/>
          <fw>
            Motion i Andra kammaren, nr 986 år 1970 13 Bilaga 7
          </fw>
          <p>
            Jönköping den 29/5 1962
          </p>
          <p>
            Då det är min önskan att nedanstående skall komma till vederbörande
            myndigheters kännedom, ber jag få framföra följande. Jag har aldrig
            på något sätt, skriftligt eller muntligen, från Ryhovs sjuk- hus
            eller annorstädes, blivit underrättad om de allvarliga konsekvenser,
            vilka voro en följd av den trafikolycka min son, Olof Thorild
            Roland Olden- burg, utsattes för den 8 april 1930.
          </p>
          <p>
            På heder och samvete:
          </p>
          <p>
            Ellen Anderson
          </p>
          <p>
            Att ovanstående underskrivits av Oldenburgs moder, intygas härmed:
          </p>
          <p>
            Walfrid Eklöf Brita Eklöf
          </p>
          <pb facs="riksdagen-motions-pdf/data/1970/mot_1970__ak__986/mot_1970__ak__986-011.pdf"/>
          <fw>
            14 Motion i Andra kammaren, nr 986 år 1970 Bilaga 8
          </fw>
          <p>
            F. svetsaren Thorild Oldenburg, f. 16 02 07, Gränsgat. 11 A,
            Jönköping, som sedan åtskilliga år tillbaka vid olika tillfällen
            konsulterat mig, lider av en posttraumatisk encephalopathi (hjärnsjukdom
            efter traumatisk hjärn- skada) på grund av en mycket svår hjärnskada
            med hjärnsubstansförlust vid trafikolycksfall i april 1930. De
            symptom, han sedan lidit av, voro i bör- jan epileptiska anfall,
            som sedermera med medicinering ha hållits tillbaka. Någon traumatisk
            demens har icke utvecklats, väl däremot alltmer fram- trädande
            ixofrena förändringar i psyket. Han är abnormt uttröttbar, har
            nedsatt mnemofixation, svårt att klara psykiska ansträngningar.
            Ibland har han besvärlig huvudvärk, lider även av kron. sömnlöshet.
            Viss överkänslig- het för sinnesintryck, synnerligast buller,
            är omisskännlig. Han är utpräg- lat alkoholintolerant. Hjärnskadetest
            utfaller positivt. — Framtidsutsikterna äro dåliga. Härtill kommer
            att han även har ett glaukom (grön starr), som orsakar viss synnedsättning.
            På grund av de nämnda, posttraumatiska skadorna är han sedan flera
            år helt arbetsoförmögen, vilket allt härmed intygas. Jönköping
            den 28/12 1969.
          </p>
          <p>
            Gunnar Adell
          </p>
          <p>
            överläkare
          </p>
        </div>
      </div>
    </body>
  </text>
</TEI>
