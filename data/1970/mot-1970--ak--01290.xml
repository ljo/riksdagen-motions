<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1290/mot_1970__ak__1290-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 1290 år 1970
          </p>
          <p>
            Nr 1290
          </p>
          <p>
            Av herr Östrand m. fl., i anledning av Kungl. Maj:ts proposition
            nr 84, angående transportstöd som regionalpolitiskt me- del.
          </p>
          <p>
            I Kungl. Maj:ts proposition nr 84 angående transportstöd som
            regional- politiskt medel föreslås vissa avgränsningar i rätten
            att utfå transportstöd vilka undantar mindre sändningar. Restitutionsförfarandet
            skulle därmed förenklas administrativt samtidigt som företagen
            skulle stimuleras att ord- na sina transporter på ett rationellt
            sätt. Som riktpunkt anges att en lägsta gräns bör sättas så att
            en enskild sändning skall ha en vikt överstigande 500 kg verklig
            vikt. En ytterligare avgränsning föreslås, nämligen att sändningarna
            skall ha en sammanlagd fraktkostnad om minst 3 000 kr. per år.
            Med den föreslagna begränsningen om 500 kg för varje enskild sändning
            föreligger stor risk att många mindre företag ej kommer att få
            del av stö- det, även om deras sammanlagda transportkostnad skulle
            överstiga 3 000 kr. En enskild sändning kan för deras del i många
            fall ej uppgå till den föreslagna minimivikten, även om den ordnas
            rationellt. Detta försämrar givetvis dessa företags möjligheter
            att på likartade villkor konkurrera med större företag inom stödområdet
            och även med större och mindre företag utom stödområdet. Ett sådant
            förhållande måste givetvis undvikas, efter- som de mindre företagen
            i regionalpolitiskt hänseende även i fortsättning- en kommer att
            ha stor betydelse. För att i görligaste mån undvika detta utan
            att restitutionsförfarandet i någon nämnvärd utsträckning behöver
            försvåras administrativt bör en kraftig sänkning av minimivikten
            på varje enskild sändning göras. Med hänvisning till vad ovan
            anförts hemställer vi, att riksdagen godkänner riktlinjer för
            ett transportstöd som regionalpolitiskt medel vilka innebär att
            fraktbidrag utgår för enskild sändning överstigande 200 kg verklig
            vikt.
          </p>
          <p>
            Stockholm den 9 april 1970 Olov Östrand (s)
          </p>
          <p>
            Sven Ekström (s) Ingvar Svanberg (s) Sven Mellqvist (s)
          </p>
        </div>
      </div>
    </body>
  </text>
</TEI>
