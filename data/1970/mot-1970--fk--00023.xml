<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__23/mot_1970__fk__23-001.pdf"/>
      <fw>
        Motion i Första kammaren, nr 23 år 1970 3
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 23 Av herr Bengtson, om upphovsmannaskydd för audiovisuella
            verk.
          </p>
          <p>
            (Lika lydande med motion nr 26 i Andra kammaren)
          </p>
          <p>
            Upphovsmannarätten är i flertalet avseenden skyddad såväl i fråga
            om litterära och musikaliska verk som i fråga om andra skapande
            arbeten. De tankar som tagit sig uttryck i skrift, musik, arkitektur,
            teknik eller på annat sätt har skyddats för upphovsmannen genom
            lagstiftning eller konventioner. Ett huvudsyfte med detta skydd
            är, utom det ekonomiska intresset, givetvis att skydda upphovsmannens
            verk så att det inte förkortas, förvanskas eller felaktigt behandlas
            på ett sådant sätt att den ursprungliga formen inte längre klart
            framgår. Skyddet för kreativa verk är olika utformat i det att
            t. ex. uppfinningar för att erhålla skydd måste patentskyddas
            medan däremot ett litterärt eller musikaliskt verk automatiskt
            erhåller skydd. För litterära och musikaliska verk torde det dock
            erfordras att arbetet finns tryckt eller nedskrivet i någon form.
            Tveksamhet kan råda då t. ex. ett litterärt alster endast intalats
            på band och icke har framförts, nedtecknats eller tryckts. Under
            senare år har tekniken för bevarandet av kreativa verk i hög grad
            förändrats. Diktafoner, bandspelare, film och TV-upptagningar
            och andra audiovisuella metoder används i stor utsträckning för
            upptagandet och bevarandet av kreativa verk. Det vore därför önskvärt
            att lagstiftningen och konventionerna förändrades så att de överensstämde
            med den tekniska ut- vecklingen. En annan sida av detta problem
            är skyddet för upphovsmannen till utta- landen som t. ex. upptagits
            med audiovisuellt hjälpmedel av annan person. Varje tanke eller
            idé som producerats av någon borde i princip tillhöra upp- hovsmannen
            och skyddas så långt det av praktiska skäl rimligen är möjligt.
            Nu förekommer det emellertid att s. k. intervjuer upptages på
            band och där- efter av någon, utan upphovsmannens vetskap eller
            tillåtelse, censureras, förkortas och förvanskas till oigenkännlighet
            men ändå senare publiceras som upphovsmannens tankar eller åsikter.
            Ett sådant förfarande måste anses strida mot individens frihet
            att själv förfoga över sina åsikter och kreativa verk. Samtidigt
            som en enhällig utredning föreslagit filmcensurens avskaf- fande
            är vi sålunda inom detta område på väg att få en godtycklig censur
            utförd av personer utan auktorisering. Det vore önskvärt om audiovisuellt
            upptagna uttalanden kunde få någon form av skydd för upphovsmannen.
          </p>
          <pb facs="riksdagen-motions-pdf/data/1970/mot_1970__fk__23/mot_1970__fk__23-002.pdf"/>
          <fw>
            Motion i Första kammaren, nr 23 år 1970
          </fw>
          <p>
            Med hänvisning till det anförda hemställes, att riksdagen i skrivelse
            till Kungl. Maj:t måtte anhålla om utredning av frågan om upphovsmannaskydd
            för audio- visuellt upptagna verk. Stockholm den 14 januari 1970
          </p>
          <p>
            Torsten Bengtson (cp)
          </p>
        </div>
      </div>
    </body>
  </text>
</TEI>
