<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__43/mot_1970__fk__43-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 43—44 Motion i Första kammaren, nr 43 år 1970 1
          </p>
          <p>
            Nr 43
          </p>
          <p>
            Av herr Olsson, Johan, m. fl., om statsbidrag till underhåll
            av skogs- vägar.
          </p>
          <p>
            (Lika lydande med motion nr 45 i andra kammaren)
          </p>
          <p>
            Skogsbilvägnätet i Sverige omfattar för närvarande omkring 170
            000 km enskilda vägar. Skogsvägarnas primära uppgift är naturligtvis
            att möjlig- göra transporter för skogsprodukter och underlätta
            förflyttningen för dem som är sysselsatta i skogsarbetet. Dessa
            vägar har emellertid mer och mer kommit att användas även för
            andra ändamål. En stor del av trafiken där utgöres sålunda av
            fritidsåkande av olika slag. Jägare, fiskare, bärplockare, fritidsstugeägare
            samt bad- och friluftsidkare av mera allmänt slag är be- tydelsefulla
            trafikantkategorier i sammanhanget. Skogsvägarnas väsentligaste
            uppgift skall vara att göra virkes- och perso- naltransport för
            skogsbruket möjliga, och den härför erforderliga trafiken måste
            naturligtvis ha företräde. Fortsatt planering av underhåll och
            utbygg- nader bör sålunda i första hand inriktas på skogsnäringens
            behov. De nya möjligheterna som utbyggnaden av skogsvägnätet gett
            friluftslivet bör emellertid hälsas med tillfredsställelse. Utvecklingen
            har främjat en sund inriktning av fritidsverksamheten, och därigenom
            har ett bl.a. för landets ekonomi påfrestande utlandsresande kunnat
            motverkas. Ett väl utbyggt skogsvägnät har sålunda stor betydelse
            när det gäller att stimulera turismen i vårt land. Den på detta
            sätt åstadkomna ökningen av landsorts- regionernas attraktionskraft
            är också betydelsefull från lokaliseringspolitisk synpunkt. Det
            måste anses vara en samhällelig angelägenhet att skogsvägarna
            vid- makthålls och förstärkes. De nuvarande huvudmännen, markägarna,
            kan enligt vår mening inte rimligen åläggas att ensamma svara
            för kostnader förorsakade av trafik som inte har direkt med skogsnäringen
            att göra. Den kraftigt ökade personbilstrafiken medför omfattande
            slitage på vägarna. Bland annat ger de högre hastigheter som ifrågakommer
            för denna trafik upphov till en omfattande grusavkastning. Den
            ökande trafikintensiteten ställer också krav på exempelvis mötesplatser.
            Enligt nu gällande bestämmelser utgår bidrag för byggande av skogsväg
            och skogshuvudväg. Med skogshuvudväg förstås skogsväg som kan
            använ- das året runt för tung trafik, under förutsättning att
            vägen är till nytta för
          </p>
          <p>
            1 — Bihang till riksdagens protokoll 1970. 3 saml. Nr 43—44
          </p>
          <pb facs="riksdagen-motions-pdf/data/1970/mot_1970__fk__43/mot_1970__fk__43-002.pdf"/>
          <p>
            2 Motion i Första kammaren, nr 43 år 1970
          </p>
          <p>
            ett större skogsområde och, om särskilda skäl inte föranleder
            annat, även ett större antal skogsägare. Byggnadsbidrag utgår
            till skogshuvudväg med högst femtio procent och till annan skogsväg
            med högst fyrtio procent av den kostnad för företaget som skogsvårdsstyrelsen
            godkänner. är skogshuvudväg som tillfartsväg till naturområde
            för rekreation och friluftsliv eller på annan grund av särskild
            betydelse för fritidsändamål, må bidraget bestämmas till högst
            sjuttio eller, om synnerliga skäl föreligger, högst åttiofem procent
            av den godkända kostnaden. Med hänsyn till att trafikantkategorier
            som inte är knutna till skogs- näringen i ökande omfattning använder
            sig av skogsvägarna och till ange- lägenheten av att här ifrågavarande
            vägnät erhåller en så god standard som möjligt bör enligt vår
            mening statsbidrag utgå även till underhåll av skogs- vägnätet.
            Införande av underhållsbidrag bör dock inte sammankopplas med
            krav på vägarnas öppethållande under alla förhållanden och under
            alla tider på året. Denna fråga bör vara beroende av ekonomiska
            beräkningar och trafik- mässiga överväganden från fall till fall.
            Ett statsbidrag av här föreslagen art bör emellertid leda till
            en upprustning av vägarna och därigenom minskat behov av avstängning
            till följd av tjällossning och andra naturhinder. En utredning
            bör företas för utarbetande av förslag till statsbidragets utformning.
            Därvid bör naturligtvis fritidstrafikens omfattning på skogs-
            vägarna belysas liksom behovet av upprustning av dessa vägar.
            Ett med hänsyn till trafikintensiteten varierande bidrag bör kunna
            tänkas. Med hänvisning till vad som ovan anförts hemställes, att
            riksdagen måtte i skrivelse till Kungl. Maj:t anhålla om skyndsam
            utredning av frågan om statsbidrag för un- derhåll av skogsväg.
            Stockholm den 14 januari 1970
          </p>
          <p>
            Joh. A Olsson (cp) Nils-Eric Gustafsson (cp) Axel Georg Pettersson
            (cp)
          </p>
        </div>
      </div>
    </body>
  </text>
</TEI>
