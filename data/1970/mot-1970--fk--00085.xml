<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__85/mot_1970__fk__85-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 85 år 1970 7
          </p>
          <p>
            Nr 85
          </p>
          <p>
            Av herr Pettersson, Karl, och fröken Stenberg, om statsbidrag
            för transitotrafik över norska hamnar, m.m.
          </p>
          <p>
            (Lika lydande med motion nr 100 i Andra kammaren)
          </p>
          <p>
            För inlandet och särskilt för Norrlands inland betyder transportkostnader
            för rå- varor och färdiga produkter mycket för möjligheterna till
            sysselsättningsskapande åtgärder. Även för övriga delar av Norrland
            har transportkostnaderna betydelse. Under viss tid av året föreligger
            för Norrlands kustland svårigheter med trans- porterna på grund
            av ishinder. Hamnutredningens förslag att koncentrera den transoceana
            sjöfarten till Göteborg skulle komma att medföra merkostnader
            i storleksordningen 20—50 kr. per ton vid järnvägsfrakt och skulle
            medföra en ökning av transportkostnaderna för norrländsk industri
            med 35—40 milj. kr. per år. Dessutom skulle den siffran stiga
            ytterligare i takt med SJ:s kontinuerliga höjning av taxorna.
            En kapitalisering av dessa kost- nader till 10 procents ränta
            uppgår till 350—400 milj. kr. Det torde vara ytterst tveksamt
            om fördelarna med en koncentrerad skeppning över Göteborg uppgår
            till denna storleksordning. Det är uppenbart att den norrländska
            exportindustrin inte kan bära ytterligare merkostnader vare sig
            som en följd av föreslagna sjöfartsavgifter eller som en följd
            av kostnader för alternativ landtransport för transoceana skeppningar
            över Göte- borg. För inlandet har möjligheterna till import och
            export över de året runt isfria hamnarna i Norge mycket stor betydelse.
            Ett effektivare utnyttjande av dessa möj- ligheter skulle stärka
            förutsättningarna för företagsamhet och sysselsättning i in- landet.
            En förstärkning av dessa positiva effekter skulle bli följden
            om transporterna från andra delar av Norrland förlades till dessa
            isfria hamnar även under annan tid än då isförhållandena är särskilt
            svåra i Bottniska viken. På grund av de svåra förhållanden som
            kan uppstå, bl. a. genom svår isbrytning m. m., har samhället
            betydande kostnader för dessa åtgärder. Det skulle vara ett värdefullt
            bidrag till sysselsättningsskapande insatser i inlandet och skogslänen
            om dessa kostnader kunde användas till bidrag för nedsättande
            av transportkostnaderna för transporter över de isfria norska
            hamnarna. Staten har dessutom avsevärda kostnader för de svenska
            hamnarna. Någon del av dessa kostnader skulle också kunna överföras
            till att främja en lokaliseringsvänlig
          </p>
          <pb facs="riksdagen-motions-pdf/data/1970/mot_1970__fk__85/mot_1970__fk__85-002.pdf"/>
          <p>
            8 Motion i Första kammaren, nr 85 år 1970
          </p>
          <p>
            transportpolitik för inlandet genom att transporterna kunde överföras
            till de norska isfria hamnarna mer än vad fallet är för närvarande.
            Statens kostnader för en sådan transportpolitik skulle icke öka
            kostnadsmässigt, men sådana transportbidrag skulle ha en mycket
            värdefull inverkan från lokaliserings- politisk synpunkt för inlandet
            och skogslänen. Med stöd av vad här anförts hemställes, att riksdagen
            i skrivelse till Kungl. Maj:t måtte begära utred- ning och förslag
            om bidrag för sänkning av fraktkostnaderna för transitotrafik
            över de isfria norska hamnarna med beaktande av vad i motionen
            anförts, att hänsyn därvid tages till de ökade kostnaderna för
            samhället och företagen vid svåra isförhållanden och för transoceana
            trans- porter över Göteborg för den norrländska industrin, samt
            att lokaliseringspolitiska synpunkter för inlandet och skogslänen
            överväges vid bedömningen av sådana åtgärder.
          </p>
          <p>
            Stockholm den 20 januari 1970
          </p>
          <p>
            Karl Petterson (m) Gunvor Stenberg (m)
          </p>
        </div>
      </div>
    </body>
  </text>
</TEI>
