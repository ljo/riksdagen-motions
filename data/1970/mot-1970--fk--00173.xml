<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__173/mot_1970__fk__173-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 173 år 1970 9
          </p>
          <p>
            Nr 173
          </p>
          <p>
            Av herr Svenungsson m. fl., angående kreditgarantier till deltidsjord-
            brukare.
          </p>
          <p>
            (Lika lydande med motion nr 194 i Andra kammaren)
          </p>
          <p>
            När 1967 års riksdag antog riktlinjer för jordbrukspolitiken
            sattes som mål en successiv uppbyggnad av rationella företag,
            som möjliggör en effektiv och konkur- renskraftig produktion.
            Det står alltmera klart att rationaliseringsprocessen inom jordbruket
            inte längre kan bedrivas efter de ensidiga premisser som var vägledande
            för 1967 års riks- dagsbeslut. De mycket uppmärksammade miljö-
            och naturvårdsproblem som följer i spåren av en rationalisering
            med målsättning att krympa och koncentrera jordbruksproduktionen
            måste beaktas vid den fortsatta tillämpningen av rationa- liseringskungörelsen.
            I detta sammanhang bör framhållas att en särskild arbets- grupp
            har tillsatts inom naturvårdsverket för att söka finna vägar för
            att på ett ekonomiskt tillfredsställande sätt hävda landskapsvården.
            För allt fler människor har sambandet mellan jordbruket och det
            svenska land- skapet klarlagts. Ängar, hagar och öppna fält —
            det är jordbruket som ger oss detta. I allt tal om rationalisering,
            prispress och nedläggning av jordbruk glömmer man något väsentligt:
            jordbrukarens funktion som miljövårdare. Ett artificiellt öppethållande
            av det svenska landskapet i t.ex. arbetsmarknadsstyrelsens regi
            kommer att belasta samhället med stora kostnader. En samordning
            av jordbruks- och naturvårdspolitiken måste därför eftersträvas.
            Enligt vår mening talar starka skäl — inte minst miljöpolitiska
            — för att man från samhällets sida intar en mera positiv inställning
            till det s. k. deltidsjordbruket. Det torde för närvarande finnas
            omkring 70 000 jordbrukare som enligt ratio- naliseringskungörelsens
            bestämmelser är att hänföra till deltidsjordbrukare och är uteslutna
            från det statliga rationaliseringsstödet. Med stöd av ovanstående
            hemställes, att riksdagen i skrivelse till Kungl. Maj:t måtte
            anhålla om sådan ändring av rationaliseringskungörelsen, att kreditgarantier
            kan lämnas till förvärv av deltidsjordbruk, som från natur- och
            miljövårdssynpunkt bör bevaras som brukningsform.
          </p>
          <p>
            Stockholm den 20 januari 1970 Årne Svenungsson (m)
          </p>
          <p>
            Karl Pettersson (m) Carl Eskilsson (m) Ragnar Sveningsson (m)
          </p>
        </div>
      </div>
    </body>
  </text>
</TEI>
