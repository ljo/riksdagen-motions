<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__178/mot_1970__fk__178-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motion i Första kammaren, nr 178 år 1970
          </p>
          <p>
            Nr 178
          </p>
          <p>
            Av herr Tistad, om rätt för kommun att utan vederlag överlåta
            viss sjukvårdsutrustning till u-land.
          </p>
          <p>
            (Lika lydande med motion nr 203 i Andra kammaren)
          </p>
          <p>
            Vid utrangering av sjukhusutrustning har fråga uppkommit om möjlig-
            heterna för kommunal huvudman att utan vederlag överlämna sådan
            ut- rustning som gåva till utvecklingsland. Svenska landstingsförbundet
            har verkställt en utredning i ärendet varav framgår i huvudsak
            följande. I enlighet med landstingslagen äger landstingskommun
            vårda sina an- gelägenheter avseende bl. a. hälso- och sjukvård.
            Befogenheten att besluta gäller emellertid endast inom ramen för
            stadganden i allmän lag eller författ- ning. Av särskilt intresse
            i detta sammanhang är bestämmelsen i 56 $ lands- tingslagen. Enligt
            denna bör landstingskommun så förvalta sin fasta och lösa egendom
            att dess förmögenhet ej minskas. Med hänsyn till att befintliga
            tillgångar sålunda skall utnyttjas till sitt fulla värde, bör
            enligt Landstingsförbundets uppfattning överlåtelse utan vederlag
            icke ske av annan övertalig utrustning än sådan som för landstinget
            saknar bruksvärde och heller icke har något marknadsvärde. Egendom
            med restvärde får icke överlåtas utan skäligt vederlag. Motsvarande
            förutsättningar föreligger för disposition av övertalig sjuk-
            vårdsutrustning som tillhör primärkommunal sjukvårdshuvudman.
            Samhällelig hjälp till utvecklingsländer anses enligt gällande
            rättspraxis primärt som en statlig uppgift och faller utanför
            den kommunala kompe- tensen, Jag anser det emellertid vara angeläget
            att sjukvårdsutrustning som ej längre finner användning för kommunens
            egna behov utan vederlag kan överlåtas till utvecklingsländer.
            Jag anser att lagändring som möjliggör detta bör komma till stånd.
          </p>
          <p>
            Med stöd av vad som anförts i motionen får jag hemställa, att
            riksdagen i skrivelse till Kungl. Maj:t måtte anhålla om förslag
            till bestämmelser som möjliggör för kommunal sjuk- vårdshuvudman
            att utan vederlag överlåta övertalig sjuk- vårdsutrustning till
            utvecklingsland.
          </p>
          <p>
            Stockholm den 22 januari 1970 Eskil Tistad (fp)
          </p>
        </div>
      </div>
    </body>
  </text>
</TEI>
