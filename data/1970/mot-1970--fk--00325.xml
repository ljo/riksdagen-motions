<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__325/mot_1970__fk__325-001.pdf"/>
      <fw>
        8 Motion i Första kammaren, nr 325 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 325
          </p>
          <p>
            Av herrar Tistad och Ernulf, om rätt för tullen att utfärda provi-
            soriskt körförbud för inkommande fordon.
          </p>
          <p>
            (Lika lydande med motion nr 351 i Andra kammaren)
          </p>
          <p>
            Det finns mycket som tyder på att lastbilar — ej minst utländska
            sådana — som inkommer i trafik från utlandet ofta har för stor
            last och för höga axel- och boggietryck samt också i många fall
            är felaktigt eller olämpligt lastade. Under sin färd till bestämmelseorten
            inom landet kan de därigenom skada vägar och broar och även utgöra
            en fara för andra trafikanter. Polisen torde sakna resurser för
            att underkasta till landet ankommande lastbilar speciell övervakning
            på gränsorterna. Alla sådana lastbilar skall emellertid undergå
            tullkontroll, och det skulle därför vara en rationell an- ordning
            att uppdra åt tullverkets personal att utföra den kontroll av
            maxi- milast, axeltryck och boggietryck samt lastens anordning
            som kan utföras i samband med tullkontrollen. Motioner i syfte
            att ålägga tullpersonalen en sådan uppgift har väckts vid 1967,
            1968 och 1969 års riksdagar. Motionerna har avslagits av riksdagen.
            Som motiv härför har vederbörande utskott vid samtliga tillfällen
            anfört, att det möter betänkligheter att dela ansvaret för fordonskontrollen
            mellan polisen och tullverket; ansvaret bör åvila polisen och
            kontrollen ske i dess regi. Utskottet har emellertid vid samtliga
            tillfällen också uttalat sig för att man väl tillvaratar de möjligheter
            som kan finnas att förbättra och rationalisera fordonskontrollen
            genom samarbete mellan polisen och tullverket. Utskottet har dock
            ansett sig kunna förutsätta att des- sa praktiska samarbetsfrågor
            skulle kunna lösas utan särskild framställning från riksdagens
            sida. Som tredje lagutskottet kunde kontatera i sitt utlåtande
            över motionerna i ämnet till 1969 års riksdag hade dessa uttalanden
            dittills inte föranlett några särskilda initiativ från de närmast
            berörda myndigheternas sida. Lä- get i detta hänseende torde fortfarande
            vara oförändrat. På en del orter har dock sedan gammalt förekommit
            ett visst samarbete mellan polisen och tullpersonalen. Anledningen
            till att något närmare samarbete mellan polisen och tull- verket
            i avseende å trafikkontrollen ännu ej etablerats torde till en
            del vara att tullpersonalen har otillräckliga befogenheter för
            en meningsfull med- verkan i kontrollen. Om en tulltjänsteman
            i samband med tulikontroll av ett fordon konstaterar brister i
            fråga om trafiksäkerheten skulle hans enda
          </p>
          <pb facs="riksdagen-motions-pdf/data/1970/mot_1970__fk__325/mot_1970__fk__325-002.pdf"/>
          <fw>
            Motion i Första kammaren, nr 325 år 1970 9
          </fw>
          <p>
            åtgärd bestå i att underrätta polisen härom. I avvaktan på polisens
            ankomst, som — särskilt nattetid — kan dröja timmar, har tulltjänstemannen
            ingen befogenhet att kvarhålla fordonet, även om han bedömer dess
            fortsatta färd vara synnerligen riskabel. I många fall hinner
            fordonet fram till bestämmel- seorten och till och med lossa sin
            last innan något polisingripande, som i sådant fall merendels
            är helt verkningslöst, kan ske. Om en samverkan av det slag som
            förutskickats skall ha någon mening måste tullverkets tjänstemän
            tilldelas befogenhet att utfärda provisoriskt körförbud för från
            utlandet inkommande fordon i fall då polisman utan särskilt förordnande
            äger förbjuda fordonets användande. Däremot synes det inte vara
            erforderligt att ge tullpersonalen befogenhet att förhindra fortsatt
            körning med fordon som belagts med provisoriskt körförbud. Om
            utfärdat sådant förbud bör närmast tillgängliga polisman underrättas
            så snart ske kan. På samma sätt bör underrättelse lämnas i fall
            då förare av fordon som belagts med körförbud inte efterkommer
            förbudet. Med åberopande av vad som anförts i motionen får vi
            hemställa, att riksdagen i skrivelse till Kungl. Maj:t måtte anhålla
            om sådan ändring i vägtrafikförordningen att tulltjänste- man
            erhåller befogenhet att utfärda provisoriskt körförbud för från
            utlandet inkommande fordon i enlighet med vad som anges i motionen.
          </p>
          <p>
            Stockholm den 23 januari 1970 Eskil Tistad (fp) Gudmund Ernulf
            (fp)
          </p>
        </div>
      </div>
    </body>
  </text>
</TEI>
