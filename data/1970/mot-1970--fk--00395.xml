<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__395/mot_1970__fk__395-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 395—412 = Motion i Första kammaren, nr 395 år 19:0 1
          </p>
          <p>
            Nr 395
          </p>
          <p>
            Av herr Nilsson, Ferdinand, m. fl., om effektivisering av rätts-
          </p>
          <p>
            vården. (Lika lydande med motion nr 436 i Andra kammaren)
          </p>
          <p>
            Rättsvården är fundamental för samhället. Någon forskare har
            hänvisat till möjligheten att bekämpa vissa brott — s.k. grövre
            brott — men låta resten florera eller rent av »avkriminalisera»
            dem. Men varje svensk med- borgare har rätt att kräva skydd till
            person och egendom. Det strider mot rättens principer och krav
            på elementär jämlikhet inför lagen att — som nu — i stor utsträckning
            lämna ss. k. lindrig misshandel, lindrigt övervåld och mindre
            egendomsbrott obeivrade. Den som litet har har samma rätt som
            den bättre ställde att få sin egendom skyddad. Den som orkar utstå
            miss- handel och våld har samma rätt till skydd mot våldsverkare
            som den som faller samman och kommer i fara till liv och hälsa.
            Och brottslingen skall inte få bedriva sin trafik obehindrat.
            Detta är synpunkter som man trodde det rådde allmän enighet om.
            Den som råkar ut för brottslingen är den som i första hand bör
            ha anspråk på samhällets skydd och hjälp. Det är beklagligt att
            man på sina håll för omvårdnaden av brottslingen glömmer samhällets
            plikt mot offret för hans verksamhet. De senaste decennierna har
            på många områden inneburit betydande vär- defulla framsteg. Klart
            är att under samma tid rättsvården katastrofalt försämrats. Med
            tröttsam cenformighet har av de ansvariga och deras supporters
            bekänts att läget innebär allvarliga bekymmer. Regeringens se-
            kundanter i riksdagens första lagutskott har lika allvarligt försäkrat
            att »regeringen har sin uppmärksamhet riktad härpå». Men dess
            officiella brottmålsstatistik, som i början av 1950-talet redovisade
            ca 200 000 för polisen anmälda brottmålsfall per år, visar för
            1965 siffran 393 000, för 1967 434 000 och för 1968 463 000. För
            1969 torde siffran vara ca 500 000. Årets statsverksproposition
            hänvisar till denna successiva ökning men tillfogar att preliminära
            uppgifter visar på något lägre siffror för vissa brott jäm- fört
            med 1968. Anledningen antyds vara att på några punkter koncentre-
            rade polisaktioner satts in. Detta tyder på sambandet mellan -brottslighe-
            tens ökning och bristande resurser i FräRa om POlisväsende, åklagar-
            och domstolsorganisation. Dessa statistiska uppgifter har ett
            begränsat värde, då sköfesena i stort
          </p>
          <p>
            Bihang till riksdagens protokoll 1970. 3 saml. Nr 395—412
          </p>
          <pb facs="riksdagen-motions-pdf/data/1970/mot_1970__fk__395/mot_1970__fk__395-002.pdf"/>
          <p>
            2 Motion i Första kammaren, nr 395 år 1970
          </p>
          <p>
            sett endast i underkant redovisar situationen inom rättsvården.
            När, som siffrorna visar, de grova våldsbrotten visar ökning men
            icke de lindriga i samma mån, förklaras detta av att arbetsbelastningen
            inom polisväsendet är sådan att det erfarenhetsmässigt »inte lönar
            sig» att anmäla lindrigare fall, då polisen ändå inte hinner med
            att utreda dem. Här är uppenbarligen ett betydande område för
            sambhällsfrid och trivsel helt enkelt rätltslöst. När beträffande
            egendomsbrottet anmälningsfrekvensen är hög, beror detta ingalunda
            på att samhällets rättsskydd är bättre. Av anmälda fall är frekvensen
            närmast den att av fem fall ett leder till påföljd medan i de
            fyra fallen intet resultat medhinnes. Anledningen till polisanmälan
            vid egen- domsbrott i sådan omfattning är inte heller större förtroende
            för rätts- vården, utan att de enskilda genom försäkring fördelar
            skadan sig emellan och att för försäkringen förutsätts att polisanmälan
            göres. En annan mä- tare för polisorganisationens överbelastning
            är övertidsuttaget, som för 1967/68 angetts till en och en halv
            miljon övertidstimmar. Att märka är alt övertidstimmarna i polisdistrikten
            till sitt antal är begränsade genom centrala direktiv och sålunda
            endast delvis visar läget. Övertiden har så- lunda minskats under
            1968/69, och i årets statsverksproposition uttalas att »åtgärder
            vidtagits i syfte att minska uttaget av övertid ytterligare».
            Beträffande den lokala polisorganisationen uttalas från alla håll
            att den behöver förstärkas. Polischeferna har yrkat på sammanlagt
            2 383 tjänster och länsstyrelserna på 2 258. Rikspolisstyrelsen
            med dess närmare kontakt med de centrala budgetdirektiven har
            i år stannat vid 977 nya tjänster. I propositionen föreslås omkring
            440 tjänster inom polisväsendet varav 300 polismanstjänster. Ökningen
            beskäres emellertid av från 1 januari 1970 gällande nya arbetstidsavtal
            för polisen, vilket anses motsvara ett bortfall av 100 årsarbetskrafter.
            De anförda siffrorna talar för sig själva. De människor som under
            åren efter 1947 drabbats av våld och egendomsförlust är dock en
            realitet som icke låter sig bortresoneras. Deras rättsförlust
            utgör en skamfläck i det s. k. välfärdssamhället. Det är beklämmande
            att de ansvariga — som enligt första lagutskottets av riksdagen
            godkända yttrande »följer&gt; denna fruktansvärda utveckling — funnit
            sin uppgift vara att dämpa brottsvågen i stället för att söka
            bringa den tillbaka. Uppenbart är att ett förstärkt polisväsende
            erfordras. Lika klart är att domstols- och åklagarväsendet behöver
            effektiviseras. Snabbt verkställda bestraffningar torde ofta nog
            vara minst lika viktiga som kännbara straff. Här torde lagtillämpningens
            praxis böra övervägas liksom även sådana lag- ändringar som härav
            kan behöva påkallas. Väsentligt är att man inom olika åsiktsriktningar
            enas om en positiv målsättning, ägnad att värna vår gamla på lag
            och rätt uppbyggda samhällsordning. Tiden för genomförande av
            ett verkligt reformarbete på detta område har länge varit inne.
          </p>
          <pb facs="riksdagen-motions-pdf/data/1970/mot_1970__fk__395/mot_1970__fk__395-003.pdf"/>
          <p>
            Motion i Första kammaren, nr 395 år 1970 3
          </p>
          <p>
            Därför hemställes, att riksdagen måtte i skrivelse till Kungl.
            Maj:t anhålla om utredning under parlamentarisk medverkan för
            utar- betande av lagstiftningsåtgärder och förslag syftande till
            en snar effektivisering av rättsvården. Stockholm den 27 januari
            1970
          </p>
          <p>
            Ferdinand Nilsson (cp) Egon Andreasson (cp) Ernst W. Olsson (cp)
          </p>
          <p>
            i Kungsängen
          </p>
          <p>
            Olle Eriksson (cp) Ivan Svanström (cp) Thorsten Larsson (cp)
          </p>
        </div>
      </div>
    </body>
  </text>
</TEI>
