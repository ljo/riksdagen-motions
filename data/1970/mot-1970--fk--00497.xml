<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__497/mot_1970__fk__497-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 497 år 1970 15 Nr 497
          </p>
          <p>
            Av herr Schött, om rätt att avlämna självdeklaration till valfri
            länsstyrelse eller lokal skattemyndighet.
          </p>
          <p>
            (Lika lydande med motion nr 570 i Andra kammaren)
          </p>
          <p>
            Enligt 35 $ 1 st. taxeringsförordningen skall självdeklaration,
            som av- gives utan anmaning, avlämnas till länsstyrelsen eller
            till lokal skattemyn- dighet i det län där taxeringen äger rum
            eller till ordföranden i vederbö- rande taxeringsnämnd. Bestämmelsen
            ovan tillkom år 1956, alltså för drygt 14 år sedan. Den tidens
            arbetsmarknad var på ett helt annat sätt än i dag bunden och trög-
            rörlig. Utvecklingen har emellertid gått mot en allt rörligare
            arbetsmark- nad. Människor kommer sålunda i större utsträckning
            än tidigare att byta arbete och därmed också bostadsort flera
            gånger under sina aktiva år. Härav följer att ett ökande antal
            skattskyldiga kommer att taxeras i mer än ett län för ett och
            samma år, eller vid tidpunkten för avlämnandet av självdeklara-
            tionen vara bosatta i ett annat län än det län där taxeringen
            skall äga rum. Sådana förhållanden försvårar naturligtvis ett
            riktigt avlämnande av självdeklarationen. De skattskyldiga bör
            därför ha möjlighet att avlämna sina självdeklarationer till vilken
            länsstyrelse eller lokal skattemyndighet som helst oavsett i vilket
            län taxeringen skall äga rum. Med hänsyn till vad som ovan anförts
            hemställes, att riksdagen måtte antaga följande
          </p>
          <p>
            Förslag till Förordning
          </p>
          <p>
            om ändring i taxeringsförordningen den 23 november 1956 (nr 623)
          </p>
          <p>
            Härigenom förordnas att 35 $ taxeringsförordningen den 23 november
            1956 skall erhålla ändrad lydelse på sätt nedan angives.
          </p>
          <p>
            35 $ Självdeklaration, som avgives utan anmaning, skall jämte
            tillhörande handlingar avlämnas till länsstyrelse eller lokal
            skattemyndighet eller ock till ordföranden i den taxeringsnämnd
            där taxeringen skall äga rum.
          </p>
          <p>
            Denna förordning träder i kraft dagen efter den, då förordningen
            enligt därå meddelad uppgift utkommit från trycket i Svensk författningssamling.
            Stockholm den 28 januari 1970 Lars Schött (m)
          </p>
        </div>
      </div>
    </body>
  </text>
</TEI>
