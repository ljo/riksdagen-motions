<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__563/mot_1970__fk__563-001.pdf"/>
      <fw>
        4 Motion i Första kammaren, nr 563 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 563 Av herr Svanström m. fl., om lön till värnpliktig.
          </p>
          <p>
            De sparsamma dagersättningar som inkallade värnpliktiga erhåller
            ru- briceras litet storvulet som ”värnpliktsförmåner”. Det låter
            nästan som så, att några egentliga rättigheter har inte den värnpliktige
            inkallade, men i nåder skall han få förmånen att tjäna en femma
            om dagen. I den allmänna demokratiseringsprocess som för närvarande
            försiggår på de mest skiftande områden kan säkerligen inte vår
            försvarsmakt komma att stå helt oberörd. Därvid betyder väl rubriceringen
            av de värnpliktigas ”penningbidrag” inte särskilt mycket, men
            enligt vår mening vore det än- dock berättigat att i stället införa
            begreppet ”värnpliktslön”. Denna lön består då av mat, kläder
            och husrum, utbildning och andlig vård samt fria hemresor och
            kanske något ytterligare in natura samt därtill kontant lön —
            för närvarande 150 kronor i månaden. En kraftig höjning av denna
            lön ter sig ofrånkomlig. I fråga om mate- rialkostnader av olika
            slag såsom korv, kulor och krut får de militära myndigheterna
            räkna med att betala dagspris, men den viktigaste detal- jen,
            den levande värnpliktiga personalen, kan på sin höjd få ett ”penning-
            bidrag”. Vi vill i detta sammanhang inte påyrka en omprövning
            av värnplikten som sådan, men en höjning av värnpliktslönen till
            300 kronor per månad jämte naturaersättning bör kunna inordnas
            inom den nuvarande samlade kostnadsramen för rikets försvar. Med
            anledning av det anförda föreslås, att riksdagen måtte besluta
            att den kontanta ersättningen till inkallad värnpliktig personal
            omrubriceras till värnpliktslön och, räknat från 1 juli 1970,
            utgår med 300 kronor per månad, samt att erforderliga medel för
            den ökade värnpliktslönen genom omdisposition av materialanslagen
            kan erhållas in- om den kostnadsram som anvisats av riksdagen.
          </p>
          <p>
            Stockholm den 28 januari 1970
          </p>
          <p>
            Ivan Svanström (cp) Ernst W. Olsson (cp) Axel Georg Pettersson
            (cp)
          </p>
        </div>
      </div>
    </body>
  </text>
</TEI>
