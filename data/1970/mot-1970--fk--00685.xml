<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__685/mot_1970__fk__685-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 685 år 1970 3
          </p>
          <p>
            Nr 685
          </p>
          <p>
            Av fröken Pehrsson och herr Eriksson, Olle, om statsbidrag till
            glasögon.
          </p>
          <p>
            (Lika lydande med motion nr 791 i Andra kammaren)
          </p>
          <p>
            Enligt nu gällande bestämmelser kan synskadade i vissa fall erhålla
            stats- bidrag till anskaffande av tekniska hjälpmedel. Det är
            emellertid endast mycket svårt synskadade som kan komma i fråga,
            och det gäller i så fall hjälpmedel som är speciellt gjorda för
            den synskadade, exempelvis försto- ringsglas, kikarglas, kontaktlinser
            eller vissa elektrotekniska hjälpmedel. Vanliga glasögon är undantagna
            från de bidragsberättigade hjälpmedlen. Detta kan för många synskadade
            innebära svåra ekonomiska belastningar. I synnerhet för familjer
            med synskadade barn kan kostnaderna för glas- ögon uppgå till
            avsevärda belopp, då glasögonen måste bytas ut allteftersom barnens
            syn förändras. Det ligger också nära till hands att barnen under
            lek skadar sina glasögon så att de måste bytas ut. Det ter sig
            därför som i hög grad angeläget att möjligheterna till statsbidrag
            ökas i detta hänseende. För andra grupper av handikappade har
            möjligheterna att kostnadsfritt få hjälp- medel successivt byggts
            ut under 1960-talet. Statsbidrag utgår exempelvis för hörapparat
            samt till bröstprotes, ögonprotes, peruk, ryggutfyllnad, vadut-
            fyllnad eller därmed jämförligt hjälpmedel. Det vore därför rimligt
            att bi- dragsmöjligheterna också kom att omfatta glasögon. En
            första åtgärd i detta avseende skulle lämpligen kunna vara att
            inom ramen för de nuvarande bestämmelserna om bidrag till vissa
            hjälpmedel för handikappade också in- rymma bidrag till glasögon
            till svårt synskadade. Ett mål på längre sikt måste emellertid
            vara att bidrag till glasögon kan utgå via den allmänna för- säkringen.
            Undersökningar på bilförare har visat att en mycket stor del av
            dessa lider av nedsatt syn. Många saknar helt glasögon, och andra
            har på grund av syn- förändringar felaktiga glasögon. Till följd
            av detta utgör de en trafikfara. Även i det dagliga livet för
            övrigt måste emellertid en nedsatt syn ha en ned- sättande effekt
            på människans förmåga att fungera på ett tillfredsställande sätt
            i sin omgivning. Av nedsatt synförmåga följer ofta trötthetssymtom
            och stress. Ett betydligt större antal människor än nu skulle
            stimuleras till att skaffa sig korrekta glasögon om bidrag kunde
            utgå via den allmänna för- säkringen. En sådan reform skulle följaktligen
            ha en allmänt hälsoförbätt- rande effekt. Med hänvisning till
            vad som ovan anförts hemställes,
          </p>
          <pb facs="riksdagen-motions-pdf/data/1970/mot_1970__fk__685/mot_1970__fk__685-002.pdf"/>
          <p>
            Motion i Första kammaren, nr 683 år 1970 att riksdagen i skrivelse
            till Kungl. Maj:t måtte begära ut- redning om möjligheterna att
            erhålla statsbidrag till glas- ögon enligt vad som anges i motionen.
          </p>
          <p>
            Stockholm den 28 januari 1970
          </p>
          <p>
            Maj Pehrsson (cp) Olle Eriksson (cp)
          </p>
        </div>
      </div>
    </body>
  </text>
</TEI>
