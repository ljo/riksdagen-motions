<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__967/mot_1970__fk__967-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motion i Första kammaren, nr 967 år 1970
          </p>
          <p>
            Nr 967
          </p>
          <p>
            Av herr Lindblad, om åtgärder för att dokumentera den tekniska
          </p>
          <p>
            utvecklingen, m. m.
          </p>
          <p>
            Datamaskinerna tillhör det som mest bidrar till att öka vår kapacitet
            på många områden. Den första svenska datamaskinen, BARK, färdigställdes
            1950. Den hade blygsam kapacitet, och framtidens människor kommer
            att betrakta den med samma blandning av leende och sentimentalitet
            som vi känner vid åsynen av ångloket Prins August, de tidigaste
            telefonerna eller en höghjuling. Så kan tyckas, men framtidens
            människor kommer inte alls att få se förstlingen BARK. Den såldes
            som skrot sedan Tekniska museet genom platsbrist inte kunde ta
            emot den. Forskning om tidigare skeden, grävande i gravfält, upptagande
            av 1600- talsskepp, sådant ger historisk kunskap och förklarar
            mycket; det uppfattas av många som intressant. Det gäller också
            att snabbt teckna upp och banda folkliga berättelser och dialekter
            i allmogemiljöer, ty urbanisering och mass- medier splittrar de
            tidigare slutna miljöerna. Det är riktigt att ägna intresse åt
            att bevara det gamla, om inte i praktiskt liv så på museer, i
            arkiv och på institutioner. Alltför mycket av tidigare skeden
            har förlorats, därför att dåtidens människor inte förstod vilket
            in- tresse efterkommande skulle ha för det. Endast slumpen att
            Wasa sjönk i relativt sött vatten gör att vi fått de många kunskaperna
            om tidigare sjö- mansliv. De föremål som undgått förödelse är
            sådana som av någon anled- ning kommit åt sidan, glömts bort och
            sedan hittats. Wasa kunde tas upp. I dessa månader skrotas det
            sista svenska pansar- skeppet, tillhörande en marinepok som också
            i nästan alla andra länder där den var företrädd tagits bort från
            efterkommande. Tyvärr måste vi också konstatera att intet exemplar
            av de seglande handelsfartygen från 1800-talet eller den första
            generationen ångfartyg finns kvar. Däremot finns tre tidigare
            seglande skolfartyg kvar, i Stockholm, Göteborg och Karlskrona.
            Få lär hävda att urvalet är det som bäst passat om man sökt bevara
            det för efter- världen intressanta. När BARK skrotades var den
            kanske inte särskilt intressant; de då nya datamaskinerna var
            mer fascinerande. Redan nu, och ännu mer i framtiden, kommer man
            att beklaga att förstlingen inte räddades. Flyget är ett liknande
            fält. Få av pionjärerna från 1910-talet finns kvar, men än har
            inte flygets barndom systematiskt kartlagts, något som kan kännas
            oreparabelt på
          </p>
          <pb facs="riksdagen-motions-pdf/data/1970/mot_1970__fk__967/mot_1970__fk__967-002.pdf"/>
          <p>
            Motion i Första kammaren, nr 967 år 1970 11
          </p>
          <p>
            samma sätt som när vi vet att unika biblioteksband gått förlorade
            vid en brand. Genom förstånd hos flygvapnet har en rad äldre typer
            bevarats i Linköping, men det är enskilda funktionärers initiativ,
            ty flygvapnet har inte fått ett museum motsvarande det armén har
            i Stockholm och flottan i Karlskrona. Det civila flyget tycks
            kunna få ett museum i Arlanda i sinom tid, men åtminstone fyra
            årtionden — de för framtiden förmodligen intres- santaste — når
            man inte i dag. Att spara flygplan — inte nödvändigtvis för att
            visa dem för publik redan nu; det viktiga är att framtiden har
            en chans att ta fram några exemplar som representerar klara steg
            i utvecklingen — är naturligtvis lokalkrävande, och urvalet måste
            göras med omsorg. Men redan upplevs hur man bara för några år
            sedan skrotade sista exemplaret av typer som borde ha bevarats.
            Industrimaskiner har till en del bevarats hos företag, men det
            är lätt gjort att det man tänkt spara kommer åt sidan vid större
            omställningar. Vem skulle inte ha önskat ett ångsågverk kvar någonstans
            efter norrlands- kusten eller en hytta i Bergslagen? Vår historia
            kan orimligen få uppfattas så att bara riddarborgar och herresäten
            hör till arvet för framtiden. Tekniska museet i Stockholm drevs
            länge med insamlade medel och var ekonomiskt för svagt för att
            kunna göra tillräckliga insatser. I samlingarna finns t. ex. Sveriges
            första militärflygplan, men det har under över 30 år stått utan
            tillsyn och har aldrig visats för allmänheten. Trots begränsade
            resurser har museet kunnat ge råd åt industrier och enskilda som
            kommit med frågan om det eller det skall bevaras, men någon uppsökande
            verk- samhet har man knappast haft folk och pengar till. En viss
            upprustning har skett genom att staten sedan några år lämnar hjälp,
            men ingen lär våga hävda att samlandet av tekniken för framtiden
            sker så systematiskt som vore önskvärt. När några rymdforskare
            sänder upp en rymdsond och får fram resultat är det naturligt
            att de därmed anser att tingesten gjort sin tjänst, och man sätter
            in intresset på nästa raket. Det är tekniska historiker som då
            skulle komma fram och fråga om inte fornminneslagen ger dem rätt
            att hindra förstöring av den första sonden. Lagen skyddar stenåldersyxor
            och vikinga- gravar; den bör också skydda en och annan rymdsond
            eller datamaskin. Tekniska museer kan knappast fullgöra sin insats
            utan kontakt med forskare och utbildningsanstalter. Men det är
            svårt att nå resultat så länge ingen forskningsgren känner ett
            direkt ansvar. Professorer i idé- och lär- domshistoria ligger
            med nuvarande uppdelning kanske närmast till; de borde kunna hävda
            att flygplanets tillkomst och användning påverkat människor- nas
            syn på världen och sina egna möjligheter. En teknolog lär inte
            kunna lägga fram en teknikhistorisk avhandling; det är inte ett
            område för tekniker. På handelshögskolorna är man nog mer intresserad
            av vad ångmaskinerna gav i pengar än hur olika tekniska prin-
          </p>
          <pb facs="riksdagen-motions-pdf/data/1970/mot_1970__fk__967/mot_1970__fk__967-003.pdf"/>
          <p>
            12 Motioner i Första kammaren, nr 967—968 år 1970
          </p>
          <p>
            ciper slogs med varandra och hur impulser om förbättringar slogs
            med varandra och med traditionella krafter. »Att bevara vår tid»
            — särskilt när det gäller teknik — är måhända ett exempel på »de
            två kulturernas» oförmåga att kommunicera. Teknikern ser kanske
            sin roll så i dagen och framtiden att han inte samlar det som
            hänt tidigare. Humanisten förstår att världen utvecklas men har
            svårt att en- gagera sig i studier av teknikens bidrag till detta.
            En professor i teknisk historia skulle inte bara ha mycket att
            forska i för egen del; han skulle av allt att döma kunna räkna
            med att få träffa och sammankoppla forskare av många slag. Med
            hänvisning till ovanstående hemställes, att riksdagen i skrivelse
            till Kungl. Maj:t begär tilläggs- direktiv till musei- och utställningssakkunniga
            i syfte att åstadkomma lagregler och rutiner för dokumentation
            och bevarande av föremål som belyser den tekniska utveck- lingen,
            samt att riksdagen i skrivelse till Kungl. Maj:t begär förslag
            om en forsknings- och utbildningsinstitution i teknisk histo-
            ria att inordnas i lämpligt organ. Stockholm den 28 januari 1970
          </p>
          <p>
            Hans Lindblad (fp)
          </p>
          <p>
            Nr 968
          </p>
          <p>
            Av herr Lindblad, om lagstiftning mot könsdiskriminering på arbetsmarknaden.
          </p>
          <p>
            (Lika lydande med motion nr 1144 i Andra kammaren) Stockholm
            den 28 januari 1970
          </p>
          <p>
            Hans Lindblad (fp)
          </p>
        </div>
      </div>
    </body>
  </text>
</TEI>
