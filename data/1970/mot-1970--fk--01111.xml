<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__1111/mot_1970__fk__1111-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Första kammaren, nr 1111 år 1970
          </p>
          <p>
            Nr 1111
          </p>
          <p>
            Av herr Möller m. fl., i anledning av Kungl. Maj:ts proposition
            nr 705, med förslag om den fortsatta regionalpolitiska stöd- verksamheten,
            m. m.
          </p>
          <p>
            (Lika lydande med motion nr 1305 i Andra kammaren)
          </p>
          <p>
            I Kungl. Maj:ts proposition nr 75 om lokaliseringspolitiken föreslås
            en utvidgning av stödområdet till att omfatta även vissa delar
            av Värmlands och Kopparbergs län. Däremot föreslås ingen ändring
            av gränsen för Gäv- leborgs län. Där är situationen att gränsen
            för stödområdet skär tvärs ge- nom länet så att landskapet Hälsingland
            tillhör stödområdet men Gästrik- land lämnats utanför. Detta är
            otillfredsställande och kan försvåra en balanserad utveckling
            av länet. Under flera tillfällen tidigare har detta framhållits
            men hittills inte vunnit tillräckligt gehör. Inte heller utredningsmannen,
            landshövding Lemne, fann påkallat att föreslå utvidgning av stödområdet
            i fråga om Gävleborgs län. Han anför- de som främsta skäl att
            de regioner som kunde komma i fråga är belägna inom ”relativt
            god närhet till en av de mer expansiva kustregionerna”, varmed
            han torde ha syftat på Gävleregionen. Han tillfogade att om regio-
            nen Falun-Borlänge överförs till stödområdet — som han föreslagit
            och som nu Kungl. Maj:t förordat — torde detta ”innebära möjligheter
            till en utbyggnad i vissa inre delar av Gävleborgs län”. Vad utredningsmannen
            grundade denna förhoppning på framgår inte av någon argumentering.
            Man måste ställa sig frågande till hans antagande som verkar föga
            realistiskt. Vill man förbättra förutsättningarna för en väl avvägd
            och balanserad näringspolitisk utveckling i Gävleborgs län bör
            hela länet tillhöra stödom- rådet och inte Gästrikland lämnas
            utanför. Skälen för en sådan utvidgning har senast framhållits
            av länsstyrelsen i dess remissyttrande över lokaliseringsutredningens
            här avsedda delbe- tänkande. Länsstyrelsen betonade att nuvarande
            ordning för Gävleborgs län är en olycklig konstruktion och att
            de skäl utredningsmannen anfört för att lämna Gästrikland utanför
            inte är tillräckligt bärande. Starka skäl talar för att länet
            odelat bör ingå i stödområdet. I Gävle kommunblock har den industriella
            utvecklingen, erinrade läns- styrelsen, under senare år varit
            klart otillfredsställande. Under åren 1966 —1967 minskade industrins
            sysselsättning i staden med ca 1 500 personer
          </p>
          <pb facs="riksdagen-motions-pdf/data/1970/mot_1970__fk__1111/mot_1970__fk__1111-002.pdf"/>
          <p>
            Motion i Första kammaren, nr 1111 år 1970 15
          </p>
          <p>
            genom nedläggning av företag och personalinskränkning. En viss
            åter- hämtning har senare skett, delvis med hjälp av lokaliseringsstöd,
            men än- nu är arbetslösheten betydande och behovet av industriell
            expansion klart markerat. Det kan här nämnas att arbetsmarknadsstyrelsen
            den 10 november 1967 beslöt att stödja lokaliseringsprojekt i
            vissa regioner som gränsar till stöd- området. Bland dessa befann
            sig Gävleregionen (samt Norrköping och Fa- lun- och Karlstadsområdena),
            och som motiv för beslutet åberopade sty- relsen akuta arbetsmarknadsskäl,
            bl. a. förorsakade av företagsnedläggel- ser och en allmänt otillräcklig
            expansionstakt som tog sig uttryck i en av- sevärd sänkning av
            antalet arbetstillfällen. Dessa faktorer gör sig ännu gällande
            och påkallar särskild uppmärksam- het i bl. a. Gävleregionen.
            I såväl Sandviken som Hofors finns en starkt bärande industri,
            men be- hovet av bättre differentiering av näringslivet är påtagligt,
            såsom även länsstyrelsen understrukit. För att medverka till att
            bredda den industri- ella verksamheten i Hofors medgav Kungl.
            Maj:t 1969 lokaliseringsstöd till företagsutbyggnad. Anförda skäl
            talar för att stödområdets gräns vidgas så att även Gäst- rikland
            överförs till stödområdet och nuvarande delning av länet i detta
            hänsende upphör. Vi noterar också att Arbetsledareförbundet (SALF)
            i sitt remissyttran- de ansåg det befogat att ytterligare analysera
            förhållandena i Gävleborgs län innan stödområdet slutligt fastställs.
            De skäl som ovan anförts avser att bidra till en sådan ytterligare
            analys. Vi har visserligen med tillfredsställelse noterat vad
            Kungl. Maj:t anför på s. 203—204 i propositionen, att möjligheter
            till lokaliseringsstöd allt- jämt måste finnas för orter utanför
            det allmänna stödområdet och att detta får särskild betydelse
            i gränsområdena mot stödområdet, där punkt- insatser kan behöva
            sättas in. När vi ändå yrkar på att Gästrikland skall tillföras
            stödområdet är det med tanke på att detta för näringslivet och
            1o- kaliseringsintresserade företag kan skapa en helt annan säkerhet
            och möj- lighet till förhandsbedömning. Behovet av en förankring
            i stödområdet är alldeles särskilt starkt i nor- ra delen av Gästrikland,
            nämligen Ockelbo kommunblock. Befolkningen däri har åren 1950—1969
            minskat med 1 671 invånare till 6 883 eller med ca 20 procent.
            Näringslivets struktur inom kommunblocket överensstäm- mer i allt
            väsentligt med den nordsvenska med stark inriktning på jord- och
            skogsbruk. Om ingen särskild näringspolitisk insats sker i området
            är det risk att den negativa tendensen i befolkningens storlek
            och samman- sättning håller i sig. Skogsvårdsstyrelsen har framhållit
            vikten av att Oc-
          </p>
          <pb facs="riksdagen-motions-pdf/data/1970/mot_1970__fk__1111/mot_1970__fk__1111-003.pdf"/>
          <p>
            16 Motion i Första kammaren, nr 1111 år 1970
          </p>
          <p>
            kelbo tätort bevaras livskraftig för att bl. a. kunna utgöra
            en basort för skogsbrukets behov. Om inte det skulle befinnas
            lämpligt för riksdagen att besluta att över- föra hela Gästrikland
            till stödområdet yrkar vi alternativt på att detta åtminstone
            sker med Ockelbo kommunblock. Med stöd av det anförda hemställer
            vi, att ovanstående synpunkter och yrkanden beaktas vid fastställandet
            av det allmänna stödområdet.
          </p>
          <p>
            Stockholm den 14 april 1970
          </p>
          <p>
            Yngve Möller (s) Arne Carlsson (Ss) Hans Lindblad (fp)
          </p>
          <p>
            Alfa Boktryckeri AB, Sthlm 1970
          </p>
        </div>
      </div>
    </body>
  </text>
</TEI>
