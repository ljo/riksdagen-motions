<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__1165/mot_1970__fk__1165-001.pdf"/>
      <fw>
        12 Motion i Första kammaren, nr 1165 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1165
          </p>
          <p>
            Av herrar Tistad och Levin, i anledning av Kungl. Maj:ts propo-
            sition nr 84, angående transportstöd som regionalpoli- tiskt medel.
          </p>
          <p>
            (Lika lydande med motion nr 1365 i Andra kammaren)
          </p>
          <p>
            I proposition nr 84 föreslås transportstöd i syfte att minska
            de kostnads- mässiga olägenheter som följer med långa avstånd
            inom det allmänna stöd- området. Endast transporter från och inom
            stödområdet föreslås omfattas av transportstödet, medan transporter
            till stödområdet ställs utanför. För utvecklingen av en livskraftig
            differentierad industriell verksamhet inom stödområdet är en utjämning
            av transportkostnaderna av utomordent- ligt stor betydelse. Emellertid
            gäller detta transporter till stödområdet i lika hög grad som
            transporter därifrån. I propositionen ger departementsche- fen
            uttryck för uppfattningen, att ett transportstöd för införsel
            till stöd- området av högförädlade färdigprodukter skulle kunna
            försätta den norr- ländska industri som har sin huvudsakliga avsättning
            på den norrländska hemmamarknaden i ett ogynnsamt konkurrensläge.
            Detta är knappast något skäl för att utesluta all införsel till
            stödområdet från transportstöd. Regio- nalpolitikens mål bör inte
            vara att skydda företagen inom stödområdet från konkurrens utan
            att skapa möjligheter för dem att konkurrera på lika vill- kor
            med företag utanför stödområdet. Ej heller syftar regionalpolitiken
            till regional självförsörjning utan till en industriell utveckling
            inom stöd- området, som förutsätter och i sin tur leder till ett
            ökande varuutbyte med övriga delar av landet. För näringslivet
            inom stödområdet är det av mycket stor betydelse att det kan tillgodose
            sitt tillförselbehov av varor från orter utanför stödområdet till
            så låga transportkostnader som möjligt. Vi anser därför att också
            transporter till stödområdet bör omfattas av transportstödet.
            Enär det inte helt kan uteslutas, att viss industri inom stödområdet,
            som uteslutande är inriktad på en mera lokal marknad, skulle få
            svårt att hävda sig om konkurrenter utanför stödområdet skulle
            komma i åtnjutande av transportstöd för sina produkter, bör undantag
            göras för varuslag som är särskilt konkurrenskänsliga. För den
            industriella utvecklingen inom stödområdet är inte endast varu-
            transporterna utan också persontransporterna av betydelse. Möjligheterna
            att med statsmedel 'rabattera resor med allmänna kommunikationsmedel
            till, från och inom stödområdet bör därför övervägas. Särskilt
            angeläget är att flygresor till och från Norrland rabatteras.
            En flygresa Luleå—Stock-
          </p>
          <pb facs="riksdagen-motions-pdf/data/1970/mot_1970__fk__1165/mot_1970__fk__1165-002.pdf"/>
          <fw>
            Motion i Första kammaren, nr 1165 år 1970 13
          </fw>
          <p>
            holm och åter kostar nu 462 kronor, medan en flygresa Malmö—Stockholm
            och åter endast kostar 336 kronor. Prisskillnaden är som synes
            betydande. Därtill kommer att tågresa i de flesta fall är ett
            realistiskt alternativ vid resa från Malmö men av tidsskäl mera
            sällan vid resa från Luleå till Stockholm. Med åberopande av det
            anförda får vi hemställa, att riksdagen vid behandlingen av proposition
            nr 84 måtte besluta att i skrivelse till Kungl. Maj:t anhålla
            om förslag till höstriksdagen i enlighet med vad i motionen anförts
            om 1. transportstöd för transporter av varor till allmänna stödområdet
            ; 2. rabattering av persontransporter till, från och inom allmänna
            stödområdet.
          </p>
          <p>
            Stockholm den 17 april 1970
          </p>
          <p>
            Eskil Tistad (fp) K.-A. Levin (fp)
          </p>
        </div>
      </div>
    </body>
  </text>
</TEI>
