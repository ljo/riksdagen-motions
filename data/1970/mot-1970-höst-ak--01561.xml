<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1561/mot_1970_höst_ak__1561-001.pdf"/>
      <fw>
        14 Motion i Andra kammaren, nr 1561 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1561
          </p>
          <p>
            Av fru Ryding m.fl., i anledning av Kungl. Majt:s proposition
            nr 162, angående bistånds- och katastrofutbildning av värnpliktiga
            m. fl.
          </p>
          <p>
            (Lika lydande med motion nr 1346 i Första kammaren)
          </p>
          <p>
            Med proposition 1970: 162 föreligger förslag angående bistånds-
            och kata- strofutbildning av värnpliktiga m.fl. Propositionens
            förslag baserar sig på 1968 års utredning om biståndsutbildning.
            Enligt propositionen är bakgrunden till utredningen bl. a. hänsyn
            till den starka opinionen bland ungdomen för ökat u-landsbistånd,
            FN-resolutioner om förberedelser för bistånd i katastroffall samt
            säkerhetspolitiska aspek- ter på biståndspolitiken. Denna uppfattning
            om bakgrunden till utredningen bortser från den om- fattande och
            växande opinionen för en lagändring, som skulle möjliggöra u-landstjänst
            som ett värnpliktsalternativ. Följden av detta har blivit att
            direktiven till utredningen enligt vår uppfattning varit för snäva.
            Proposi- tionens förslag har därför helt kommit att hålla sig
            inom ramen för nuvarande värnpliktssystem, biståndsprinciper etc.
            Således avvisas varje tanke på att själva värnpliktstiden skulle
            kunna nyttiggöras för direkta insatser i u-länder och katastrofområden.
            Att utredningen bortsett från frågan om värnpliktsalternativ framgår
            också av utbildningens mål, som enligt propositionen är »att skapa
            en reserv för rekrytering av personal för bilateralt och multilateralt
            utveck- lingssamarbete samt för katastrofhjälp&gt;.
          </p>
          <p>
            Vi vill särskilt understryka att det alltså endast handlar om
            en reserv för rekrytering, varför man kan ifrågasätta i vilken
            mån propositionen ur biståndssynvinkel innebär ett framsteg. Ingen
            tjänst i u-land föreslås, utan utbildningen skall föras ut på
            »öppna marknaden» där det står var och en fritt att rekrytera.
            Utbildningen syftar till krigsplacering inom det svenska nationella
            försvarets krigsorganisation. Utbildningen i sig tillförsäkrar
            endast totalförsvaret resurser, medan u-landsbiståndet endast
            får en poten- tiell resurs.
          </p>
          <p>
            Ur biståndssynvinkel finns alltså anledning att förbättra förslaget
            i rikt- ning mot en direkt insats från de utbildades sida.
          </p>
          <p>
            Om förslaget ses från värnpliktssynpunkt framgår det av utredningens
            angivna bakgrund och av utbildningens mål att frågan om värnpliktsalter-
          </p>
          <pb facs="riksdagen-motions-pdf/data/1970/mot_1970_höst_ak__1561/mot_1970_höst_ak__1561-002.pdf"/>
          <fw>
            Motion i Andra kammaren, nr 1561 år 1970 15
          </fw>
          <p>
            nativ egentligen inte berörs i propositionen. Detta påstående
            kan förtydligas med följande citat från propositionen:
          </p>
          <p>
            &gt;——— att ett utnyttjande av värnpliktstjänstgöring och vapenfri
            tjänst för direkta insatser inom ramen för utvecklingssamarbetet
            inte är förenligt med det i Sverige tillämpade värnpliktssystemet».
            (s. 7 i prop.) &gt;——— har utredningen begränsat sig till frågan
            om hur de resurser som samhället, främst med stöd av värnpliktslagen,
            disponerar för rikets försvar till vissa delar skall kunna utnyttjas
            för utbildning och förberedelser för deltagande i bilateralt och
            multilateralt utvecklingssamarbete, katastrofinsatser m. m». (s.
            7i prop.) »Utredningen utgår från att utbildningen bör utformas
            med sikte på tjänst- göring inom totalförsvarets krigsorganisation.»
            (s. 7 i prop.) &gt;——— att beslut om eventuellt tillgodoräknande
            av tjänstgöring inom utvecklingssamarbete som tjänstgöringstid
            enligt värnpliktslagen och lagen om vapenfri tjänst tills vidare
            bör fattas i varje enskilt fall.&gt; (departe- mentschefen s. 44
            i prop.)
          </p>
          <p>
            I propositionen föreslås alltså inga alternativ till värnpliktstjänstgöring
            utöver vapenfrilagens, varför förslaget i detta avseende inte
            innebär några som helst förbättringar. För dem som inte uppfyller
            vapenfrilagens krav står fortfarande valet mellan soldatutbildning
            och fängelse. Opinionen för u-landstjänst som ett värnpliktsalternativ
            är inte bara om- fattande i Sverige utan finns också i många andra
            länder. I flera västeuro- peiska länder har detta lett till skapandet
            av u-landstjänst som ett värn- pliktsalternativ. Så länge tjänstgöringen
            bygger på frivillighet och är för- lagd till u-länder borde enligt
            vår mening inga hinder föreligga för att ett sådant alternativ
            skapas också i Sverige. Flera remissinstanser har krävt att man
            skall »pröva formerna för u-landstjänst som ett värnpliktsalternativ&gt;
            och då inte bara för vapenfria tjänstepliktiga.
          </p>
          <p>
            Vi delar uppfattningen om lämpligheten i att ordna svensk — eller
            varför inte nordisk — biståndsutbildning utanför själva militärsystemet.
            Då blir det dessutom naturligare och lättare att också öppna utbildningen
            för kvin- nor och att göra sådana ändringar i värnpliktslagen
            och lagen om vapenfri tjänst att värnpliktiga och vapenfria tjänstepliktiga
            kan få uppskov för egen eller särskilt organiserad yrkesutbildning
            med sikte på u-landsbehov och inom givna ramar få avräkna biståndsarbete
            som tjänstgöringstid enligt dessa lagar.
          </p>
          <p>
            Med hänvisning till vad vi ovan anfört hemställer vi, att riksdagen
            avslår Kungl. Maj:ts proposition 1970: 162, samt
          </p>
          <pb facs="riksdagen-motions-pdf/data/1970/mot_1970_höst_ak__1561/mot_1970_höst_ak__1561-003.pdf"/>
          <fw>
            16 Motion i Andra kammaren, nr 1561 år 1970 att regeringen i
            ny undersökning låter pröva formerna för u-landstjänst som ett
            värnpliktsalternativ och framlägger
          </fw>
          <p>
            förslag i enlighet med i motionen anförda synpunkter.
          </p>
          <p>
            Stockholm den 23 november 1970
          </p>
          <p>
            Gunvor Ryding (vpk) Eivor Marklund (vpk) C.H. Hermansson (vpk)
          </p>
          <p>
            N. O. Mauritzons Boktryckeri AB, Stockholm 1970
          </p>
        </div>
      </div>
    </body>
  </text>
</TEI>
