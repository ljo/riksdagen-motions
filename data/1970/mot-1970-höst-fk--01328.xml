<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1328/mot_1970_höst_fk__1328-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 1328 år 1970 3
          </p>
          <p>
            Nr 1328
          </p>
          <p>
            Av herrar Tistad och Österdahl, i anledning av Kungl. Maj:ts
            proposition nr 178, med förslag till förordning om änd- ring i
            förordningen (1941: 251) om särskild varuskatt, m.m.
          </p>
          <p>
            (Lika lydande med motion nr 1543 i Andra kammaren)
          </p>
          <p>
            I proposition nr 178 föreslås en omläggning av den särskilda
            varuskatten på choklad- och konfektyrvaror från värde- till viktskatt.
            Samtidigt föreslås en ändrad avgränsning av det skattepliktiga
            området. Enligt förslaget kommer vissa matvaror som innehåller
            choklad att bli beskattade. Detta gäller viss färdig barnmat,
            chokladsås samt choklad- puddingar och andra efterrätter. Mat
            bör inte lyxbeskattas. Varor som har karaktär av matvaror bör
            därför undantagas från det skattepliktiga området. Vissa chokladvaror,
            som i sig själva är skattefria, blir likväl belastade med skatt
            genom att vid framställningen använda halvfabrikat är skatte-
            belagda. Importerade varor kommer därigenom i en gynnad ställning
            om inte särskilda åtgärder vidtages för utjämning av skattebelastningen.
            Som exempel kan nämnas biscuits och wafers innehållande choklad,
            som till en del faller utanför det skattepliktiga området. För
            ett par år sedan belades importerade varor av detta slag med en
            särskild avgift som skulle utjämna skattebelastningen på i Sverige
            tillverkade bakverk. En sådan skattekonstruktion är enligt vår
            mening olämplig. Endast fär- diga konsumtionsvaror bör beläggas
            med skatt, medan vid yrkesmässig till- verkning använda råvaror
            och halvfabrikat bör vara skattefria. Med en sådan utformning
            av skatten försvinner behovet av särskilda importavgifter för
            icke skattepliktiga färdigvaror. Med stöd av det anförda får vi
            hemställa, att riksdagen i skrivelse till Kungl. Maj:t måtte begära
            förslag till vårriksdagen om ändring av det skattepliktiga området
            för den särskilda varuskatten på chokladvaror i enlighet med vad
            som anförts i motionen.
          </p>
          <p>
            Stockholm den 17 november 1970
          </p>
          <p>
            Eskil Tistad (fp) S.-0. Österdahl (fp)
          </p>
        </div>
      </div>
    </body>
  </text>
</TEI>
