<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00467">
  <teiHeader>
    <fileDesc>
      <titleStmt>
        <title>angående familjepolitiken.</title>
        <author>av herrar Fälldin och Helén </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående familjepolitiken.</title>
          <idno type="rdwebb">FV02467</idno>
          <rs type="number">467</rs>
          <ref type="dokument_url_text">http://data.riksdagen.se/dokument/FV02467/text</ref>
          <ref type="dokument_url_html">http://data.riksdagen.se/dokument/FV02467</ref>
          <ref type="dokumentstatus_url_xml">http://data.riksdagen.se/dokumentstatus/FV02467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HZxzfbkeBFwybSSqU4oB7k" type="signed"/>
        <correspContext corresp="i-HZxzfbkeBFwybSSqU4oB7k">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-Qz4kjjKSzCm5RwSxi2vkro"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__467/mot_1972__467-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:467 14
          </p>
          <p>
            Nr 467
          </p>
          <p>
            av herrar Fälldin och Helén angående familjepolitiken.
          </p>
          <p>
            Inledning
          </p>
          <p>
            Under senare år har samhällets familjepolitiska åtgärder framför
            allt karakteriserats av planlöshet. Det har inte funnits någon
            plan eller något program för utbyggnaden av de familjepolitiska
            åtgärderna och deras anpassning till de förändrade förhållandena
            i samhället. Dellösningar och improvisationer har blivit allt
            vanligare. Någon samlad familjepolitisk reform där de olika komponenterna
            vägts mot varandra har inte kommit till stånd. Enligt statsverkspropositionen
            kommer inget förslag om en samlad reform att föreläggas årets
            riksdag. Inte heller framgår det av statsverkspropositionen att
            familjepolitiska kommittén kommer att fram- lägga förslag om en
            samlad reform. En viktig del av kommitténs arbete — frågan om
            stödet till låginkomstfamiljerna — förändrades genom att ett av
            kommittén ännu ej slutbehandlat förslag infordrades av regeringen
            och fick ligga till grund för proposition 1971:156. Det tycks
            nu vara accepterat att det pågående arbetet inom familjepolitiska
            kommittén inte skall utgöra hinder mot riksdagsbeslut i frågor
            som ligger inom kommitténs arbetsområde. I denna motion lägger
            vi fram allmänna riktlinjer för det familjepolitiska förslag som
            bör föreläggas nästa års vårriksdag. Samhällets familjepolitiska
            åtgärder skall vara ett led i strävan för större jämlikhet och
            solidaritet olika grupper emellan. De bör syfta till en ekonomisk
            standardutjämning mellan dem som har barn och dem som inte har
            barn. Den fortgående ekonomiska tillväxten bör givetvis också
            komma barnfamiljerna till del i form av förbättrad levnadsstandard.
          </p>
          <p>
            De allmänna barnbidragen
          </p>
          <p>
            I den plan för familjepolitikens utbyggnad som skall föreläggas
            riksdagen bör barnbidragen liksom hittills utgöra ett centralt
            inslag för att utjämna standarden mellan dem som har barn och
            dem som inte har barn. En höjning av barnbidragen bör ingå i programmet.
            Barnbidragen motsvarar endast en mindre del av de totala barnkostnaderna.
            Den höjning av barnbidragen som skedde efter beslut av 1970 års
            riksdag innebar ingen standardhöjning för barnfamiljerna jämfört
            med situatio- nen vid det tillfälle då bidragen höjdes föregående
            gång. Prisstegringar och skattehöjningar hade urholkat värdet
            av barnbidraget. Så har också skett efter den senaste barnbidragshöjningen.
            I kommun efter kommun kan konstateras stora svårigheter för familjerna
            att klara ekonomin. Det bör i fortsättningen inte tillåtas att
            prishöjningar urholkar barnbidragens
          </p>
          <pb facs="riksdagen-motions-pdf/data/1972/mot_1972__467/mot_1972__467-002.pdf"/>
          <p>
            Mot. 1972:467 15
          </p>
          <p>
            värde. Därför behövs en teknik som automatiskt tillför barnfamiljerna
            kompensation för kostnadsökningar, Det finns flera sätt att åstadkomma
            en värdesäkring genom indexreglering. En teknik är att anknyta
            barnbidragen till basbeloppet. Detta ändras automatiskt när priser
            och kostnader ändras. Genom en teknik, där man använder sig av
            procenttal, anknutet till detta basbelopp är det möjligt att automatiskt
            kompensera barnförsörjarna för levnadskostnadsstegringen som annars
            reducerar bidragens realvärde. Indexreglering av barnbidragen
            bör ingå i det familjepolitiska förslag som regeringen bör förelägga
            riksdagen.
          </p>
          <p>
            Familjetillägg
          </p>
          <p>
            Det särskilda stödet till familjer med låga inkomster och flera
            barn behandlades av höstriksdagen. Beslut fattades om utbyggnad
            av stödet till låginkomstfamiljerna och omkonstruktion av de statliga
            bostadstilläggen så att uppbyggnaden med grundbelopp och bostadsknutna
            tilläggsbelopp ersattes med ett enhetligt inkomstprövat stöd med
            75 kr. per månad för varje barn oberoende av bostadsstandard.
            Vidare beslutades om en kraftig höjning av de kommunala bostadstilläggen.
            En utbyggnad av stödet till låginkomstfamiljerna stod i god överens-
            stämmelse med vår jämlikhetsmålsättning. Det är emellertid angeläget
            att de tröskeleffekter som vidlåder den utformning som bostadstilläggen
            fått blir föremål för en snar utredning samt att stödet till dessa
            grupper efter hand görs mer konsumtionsneutralt.
          </p>
          <p>
            Vårdnadsbidrag
          </p>
          <p>
            Föräldrarna bör i så stor utsträckning som möjligt kunna välja
            mellan hemarbete och förvärvsarbete utanför hemmet. Stat och kommun
            skall medverka till att ekonomiska förutsättningar för föräldrarnas
            valmöjlig- heter i detta avseende skapas. Samhället bör ta särskild
            hänsyn till kostnaderna för vård av barn i de åldrar där regelbunden
            tillsyn är nödvändig. Samhällsstödet till vård och tillsyn går
            nu huvudsakligen till den av samhället organiserade barntillsynen.
            En utbyggnad av denna har skett under senare år. Stödet ges delvis
            av staten genom statsbidrag till barnstugor, fritidshem och familjedaghem.
            Den största andelen av kostnaden bäres av kommunerna. En del betalas
            genom avgifter från föräldrar vilkas barn anlitar den organiserade
            barntillsynen. För den tillsyn och vård som ges i hemmet betalas
            ingen ersättning från samhällets sida. För vår del finner vi det
            angeläget att ett vårdnadsbidrag införes för barn upp till en
            viss ålder. Olika möjligheter finns då det gäller att fastställa
            den åldersgräns under vilken vårdnadsbidrag skall utgå. Vård-
            nads- och tillsynsbehovet är störst i de lägsta åldrarna, Det
            finns skäl för vårdnadsbidrag under hela förskoleåldern; det finns
            också skäl för att bidraget utgår under kortare period. Vi anser
            att vårdnadsbidrag i vart fall under ett ingångsskede bör utgå
            till barn under tre år. Samma belopp bör
          </p>
          <pb facs="riksdagen-motions-pdf/data/1972/mot_1972__467/mot_1972__467-003.pdf"/>
          <p>
            Mot. 1972:467 16
          </p>
          <p>
            utgå för varje barn under denna ålder, Det bör börja utgå när
            de förmåner som finns i samband med nedkomsten och under de första
            månaderna därefter trappas ned. Föräldrarna skall själva få avgöra
            om bidraget skall användas som ersättning till den av föräldrarna
            som i hemmet svarar för vård och tillsyn av barnen eller för att
            betala avgift för barntillsyn ordnad på annat sätt. Förslag om
            vårdnadsbidrag bör ingå i den plan för utbyggnad av familjepolitiken
            som föreläggs 1973 års riksdag.
          </p>
          <p>
            Program
          </p>
          <p>
            I statsverkspropositionen nämns endast ett antal mindre i och
            för sig viktiga frågor som återstår för familjepolitiska kommittén
            att framlägga förslag om. Detta tyder på att ingen plan av det
            slag vi anser angeläget kommer att framläggas. För vår del finner
            vi det mycket väsentligt att familjepolitiska kommitténs slutbetänkande
            innehåller ett samlat pro- gram för den familjepolitiska reformverksamheten.
            Sammanfattningsvis anser vi att detta bör innehålla förslag om
            utbyggnad av de allmänna barnbidragen, värdesäkring av barnbidragen
            genom indexreglering, över- syn av stödet till familjer med låga
            inkomster och flera barn samt införande av vårdnadsbidrag. Detta
            program bör remissbehandlas och föreläggas 1973 års vårriksdag.
          </p>
          <p>
            Hemställan
          </p>
          <p>
            Under hänvisning till det anförda hemställs att riksdagen hos
            Kungl. Maj:t anhåller om förslag till en plan för familjepolitiken
            innehållande utbyggnad av de allmänna barnbidragen, värdesäkring
            av barnbidragen, översyn av stö- det till familjer med låg inkomst
            och flera barn samt införande av vårdnadsbidrag i enlighet med
            vad i motionen anförts.
          </p>
          <p>
            Stockholm den 25 januari 1972 THORBJÖRN FÄLLDIN (c) GUNNAR HELÉN
            (fp)
          </p>
          <p>
            Göteborgs Offsettryckeri AB 72 1055 S
          </p>
        </div>
      </div>
    </body>
  </text>
</TEI>
