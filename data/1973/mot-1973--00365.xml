<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00365">
  <teiHeader>
    <fileDesc>
      <titleStmt>
        <title>angående det statliga utrednings- och remissväsendet.</title>
        <author>av herr Ahlmark m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående det statliga utrednings- och remissväsendet.</title>
          <idno type="rdwebb">FW02365</idno>
          <rs type="number">365</rs>
          <ref type="dokument_url_text">http://data.riksdagen.se/dokument/FW02365/text</ref>
          <ref type="dokument_url_html">http://data.riksdagen.se/dokument/FW02365</ref>
          <ref type="dokumentstatus_url_xml">http://data.riksdagen.se/dokumentstatus/FW02365</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-HkRfm34QRnYJtBXctyaMk</idno>
            <name>GUDMUND ERNULF</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PyiwQBpejCpREAaq6BBAgf</idno>
            <name>ERIC NELANDER</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-X1ToJn6x8wK4Am2pyYt2KG</idno>
            <name>SÖREN NORRBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8yjyoyFKAJj6hTy6Vqw8mk" type="signed"/>
        <correspContext corresp="i-8yjyoyFKAJj6hTy6Vqw8mk">
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-HkRfm34QRnYJtBXctyaMk"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-PyiwQBpejCpREAaq6BBAgf"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-X1ToJn6x8wK4Am2pyYt2KG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__365/mot_1973__365-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973:365 6
          </p>
          <p>
            Nr 365
          </p>
          <p>
            av herr Ahlmark m. fl. angående det statliga utrednings- och
            remissväsendet.
          </p>
          <p>
            Sammanfattning
          </p>
          <p>
            De offentliga utredningarna är av tradition ett centralt led
            i den demokratiska beslutsprocessen i vårt land. Rätt begagnade
            kan de bidra inte bara till ett säkrare beslutsunderlag utan också
            till att stimulera den offentliga debatten och öka förankringen
            av statsmakternas beslut. Under senare år har emellertid utvecklingen
            i fråga om utredningsväsendet fått drag som är i viss mån oroande.
            Allt fler utredningar har tillsatts. Kostnaderna för utredningsväsendet
            har stigit. Regeringens intresse för ett allsidigt kommittéarbete
            har avtagit. Andelen kommittéer med parlamentariskt inslag har
            minskat. En allt större del av utredningsarbetet sker numera inom
            departementen. Utredningsväsendet är otillräckligt samordnat.
            Respekten för utredningarnas arbete har minskat till följd av
            att regeringen i vissa fall lagt förslag trots pågående utredning
            och i andra fall inte brytt sig om utredningarnas betänkanden.
            Möjligheterna att ge kommittéväsendet en fastare reglering bör
            prövas. Riksdagen bör i ökad utsträckning själv tillsätta utredningar.
            Vi föreslår att riksdagen nu tillsätter en arbetsgrupp, med representanter
            från partierna, för att utarbeta förslag till regler för utredningsväsendet.
            Arbetsgruppen bör också undersöka remissförfarandet.
          </p>
          <p>
            Ett föremål för högaktning och kritik
          </p>
          <p>
            Det statliga kommittéväsendet är formellt ett led i beredningen
            av regeringsärendena före Kungl. Maj:ts avgörande. I regeringsformen
            föreskrivs att vederbörande ämbetsverk skall höras innan ärendena
            föredras i konselj. Det åligger vidare departementens tjänstemän
            att bereda ärendena innan de föredras inför departementschefen.
            Vid sidan av detta beredningsförfarande har Kungl. Maj:t sedan
            länge ansetts ha möjlighet att bereda ärenden genom särskilt tillkallad
            kommitté eller utredningsman. Vissa generella bestämmelser om
            kommittéer är med- delade i kommittékungörelsen. Systemet med
            offentliga kommittéer har varit föremål för uppskatt- ning men
            också för kritik. ”Kommittéslakt” har varit ett ofta återkom-
            mande krav. Den aktuella kritiken är mer nyanserad. Den 27 maj
            1971 riktade riksdagens revisorer en framställning till Konungen,
            innehållande kritik av kommittéväsendet och reformförslag. Framställningen
            inleds med följande beskrivning av kommittéväsendets konstruktion
            och uppgif- ter.
          </p>
          <pb facs="riksdagen-motions-pdf/data/1973/mot_1973__365/mot_1973__365-002.pdf"/>
          <p>
            Mot. 1973:365 7
          </p>
          <p>
            För den svenska samhällsutvecklingen har kommittéväsendet varit
            av stor betydelse. Dess värde torde ha legat framför allt däri,
            att förutsättningar har skapats för en systematisk genomgång och
            bedömning av de frågor som aktualiserats av behovet att anpassa
            samhällsverksam- heten efter ändrade förhållanden. Detta har i
            sin tur medfört att innehållet i det material som ställts till
            statsmakternas förfogande för att tjäna som underlag för deras
            beslut i berört avseende har kommit att präglas av saklighet och
            objektivitet, vilket skänkt det fortgående reformarbetet en fast
            grund. Genom att kommittéerna ofta haft ett parlamentariskt inslag
            har det vidare blivit möjligt att ge reformarbetet en bredare
            förankring och fånga in uppfattningar hos skilda medborgar- grupper.
            Den beslysning av tillståndet inom olika samhällsområden som kommittébetänkandena
            i allmänhet förmedlat har också varit av värde, bl. a. från forskningssynpunkt.
          </p>
          <p>
            Samma tankegångar utvecklas i grundlagberedningens yttrande över
            revisorernas granskningspromemoria. Förre statsministern, Tage
            Erlander, framhöll i ett interpellationssvar i andra kammaren
            1964 bl. a. följande:
          </p>
          <p>
            Det offentliga utrednings- och remissväsendet har i vårt land
            en omfattning och betydelse som i få andra länder. Den svenska
            regeringen kan basera sina beslut och sina propositioner till
            riksdagen på ett utförligt och gediget, ofta vetenskapligt sakmaterial,
            som samlats och bearbetats utanför regeringskansliet. Detta är
            ur flera synpunkter utomordentligt värdefullt. Bl. a. torde oppositionspartierna
            i Sverige härigenom ha större möjligheter att få insyn i sakfrågorna
            och att påverka politiken än vad oppositionen i andra länder har.
          </p>
          <p>
            Ett vanligt tema i den aktuella kritiken är kommittéarbetets
            bristande effektivitet. Kritiken gäller också utredningsväsendets
            kvalitet. Bl. a. har påståtts att snäva direktiv, som förhindrar
            ett förutsättningslöst inför- skaffande av fakta, blivit allt
            vanligare. Vidare har påtalats att riksdagens och intresseorganisationernas
            representation i kommittéerna minskar samtidigt som alltfler utredningar
            verkställs internt inom departementen. Bland de kritiska observationerna
            i övrigt kan nämnas att remissförfaran- det missbrukas eller förbigås
            och att remissinstansernas opinion negli- geras.
          </p>
          <p>
            Kommittéväsendets utveckling
          </p>
          <p>
            Det grundläggande arbetet rörande det statliga kommittéväsendet
            är Hans Meijers doktorsavhandling ”Kommittépolitik och kommittéarbete.
            Det statliga kommittéväsendets utvecklingslinjer 1905—1954 samt
            nu- varande funktion och arbetsformer”. Meijer har i en uppsats
            i Scandi- navian Political Studies 1969 utvidgat en del av avhandlingens
            kvantita- tiva undersökningar. Antalet kommittéer är under de
            av Meijer behandlade femtio åren ungefär fem gånger större än
            under närmast föregående femtioårsperiod. Utvecklingen har emellertid
            inte skett jämnt och successivt. Under 1920- och 1940-talen skedde
            ökningen språngvis.
          </p>
          <pb facs="riksdagen-motions-pdf/data/1973/mot_1973__365/mot_1973__365-003.pdf"/>
          <p>
            Mot. 1973:365 8
          </p>
          <p>
            Antalet utredningar
          </p>
          <p>
            Antalet nytillsatta utredningar har fortsatt att öka något efter
            1954. Det ligger nu mellan 70 och 80 per år. Stegringen efter
            1920 kan inte sägas stå i någon klar proportion till den statliga
            verksamhetens expansion över huvud. Samtidigt som antalet utredningar
            successivt har ökat, har antalet propositioner per år minskat.
            Antalet avgivna proposi- tioner och antalet tillsatta utredningar
            påverkas naturligtvis av en mängd faktorer: förändringar i den
            offentliga sektorns storlek, uppgiftsfördel- ningen mellan stat
            och kommuner, ärendenas ökade komplexitet, den ökande samlade
            kunskapsmängden etc. Trots detta hade man kanske väntat att det
            ökande antalet utredningar skulle motsvaras av ett ökande antal
            propositioner. Att så inte är fallet förklaras delvis av utredningarnas
            förlängda arbetstid. Under den av Meijer studerade perioden var
            det vanligast att utredningarna arbetade mellan ett och två år.
            Efter 1954 är det vanligaste att utredningarna arbetar mer än
            fyra år. Detta gäller numera för mer än hälften av utredningarna.
            Under sextiotalet har det främst varit andelen ettårsutredningar
            som minskat. Den ökande kommittéverksamheten avsätter naturligtvis
            också ett ökande antal betänkanden. Under sextiotalet har dessutom
            en ökning av antalet utredningar inom departementen ägt rum. Dessa
            redovisas oftast i s.k. departementspromemorior. Fr. o. m. 1963
            redovisas dessa i riksdags- berättelsen. Det totala antalet utredningsrapporter
            var då ungefär hälften av antalet propositioner. Sedan har både
            antalet departementsprome- morior och antalet betänkanden ökat
            så att summan nu är något högre än antalet propositioner. Departementspromemoriornas
            andel av utrednings- rapporterna har samtidigt blivit större.
          </p>
          <p>
            År SOU-betänkande Departements-PM Propositioner 1963 99 1 202
            1964 126 9 204 1965 116 31 180 1966 144 38 166 1967 141 29 175
            1968 116 43 171 1969 114 68 171 1970 128 57 205 1971 153 42 181
          </p>
          <p>
            Inom konstitutionsutskottets kansli gjordes 1972 en undersökning
            beträffande omfattningen av å ena sidan den utredningsverksamhét
            som bedrivs genom särskilt tillkallade kommittéer utanför departement
            och ämbetsverk och å andra sidan det utredningsarbete som utförs
            av arbetsgrupper o.d. inom departementen. Man konstaterade att
            de publicerade departementspromemoriorna är färre än publicerade
            be- tänkanden, vilket också redovisats ovan. På basis av denna
            information kan man emellertid enligt vår mening inte uttala sig
            om huruvida utredningsarbetet fortfarande i huvudsak äger rum
            utanför departe-
          </p>
          <pb facs="riksdagen-motions-pdf/data/1973/mot_1973__365/mot_1973__365-004.pdf"/>
          <p>
            Mot. 1973:365 9
          </p>
          <p>
            menten. En rad exempel under senare år visar dock att betydelsefulla
            frågor ofta bereds av departementsutredningar eller arbetsgrupper
            inom departement och ges offentlighet först när proposition föreläggs
            riks- dagen. Det ökande antalet utredningar skulle möjligen kunna
            förklaras av att riksdagen allt oftare begär utredningar och att
            dessa önskemål faktiskt tillgodoses. Av 151 motioner under allmänna
            motionstiden 1971 med begäran om tillsättande av utredning eller
            överlämnande till utredning har 23 behandlats positivt. Utskotten
            har därutöver föreslagit tillsättande eller överlämnande till
            utredning i nio fall. I ännu större utsträckning väcktes emellertid
            förslag om utredning eller dylikt utan närmare angivande av formen
            för utredningen. I dessa motioner synes tanken i allmänhet ha
            varit att utredningen skulle ske inom verk eller departe- ment.
            288 motioner med sådant yrkande väcktes. Av dessa erhöll 35 en
            positiv behandling. Därutöver ansåg utskottet i ytterligare ett
            fall att någon form av översyn skulle företagas. Motioner med
            utredningsyrkan- den utgjorde emellertid sammanlagt endast ca
            en tredjedel av samtliga motioner under allmänna motionstiden
            1971. Vi har inte haft möjlighet genomföra någon systematisk granskning
            om dessa utredningskrav i allmänhet beaktas. Denna frågeställning
            berördes i viss mån i 1972 års dechargememorial. Konstitutionsutskottet
            redovisar ett antal fall, där det ifrågasätts om riksdagens viljeyttringar
            blivit vederbörligen beaktade. Ett av dessa fall gäller en begäran
            av riksdagen om viss utredning som utan närmare motivering avskrivits
            av Kungl. Maj:t. Av de yrkanden som framfördes i motioner under
            allmänna motions- tiden 1971 har avslag i 481 fall motiverats
            med hänvisning till sittande utredning.
          </p>
          <p>
            Kommittéernas storlek och sammansättning
          </p>
          <p>
            Det totala antalet ledamöter i befintliga kommittéer var 1 498
            vid början av 1972. Antalet hade samma storleksordning 1950 men
            fluktuerade betydligt mellan dessa år. Antalet experter har ökat
            kraftigt. 92 20 av samtliga medverkande är män. En viss ökning
            synes ha skett både av andelen enmansuppdrag och av andelen stora
            utredningar under sextiotalet. Denna tendens är emellertid inte
            påfallande stark. Andelarna varierar år från år. Ledamöterna indelades
            av Meijer i riksdagsmän, statstjänstemän och övriga. Till sistnämnda
            kategori hörde intressegruppsrepresentanterna. Denna grupp ökade
            från 21 procent före första världskriget till 34 procent 1945—1954.
            1955—1967 blev andelen 20 procent och 1972 var den 18 procent.
            Den minskade andelen övriga motsvaras av en ökande andel statstjänstemän.
            Riksdagsmännens andel av ledamöterna hade en topp på 32 procent
            under perioden 1925—1934. Under 1935—1954 var den i genomsnitt
            24 procent och under 1955—1967 19 procent, en andel som också
            gäller för
          </p>
          <pb facs="riksdagen-motions-pdf/data/1973/mot_1973__365/mot_1973__365-005.pdf"/>
          <p>
            Mot. 1973:365 10
          </p>
          <p>
            1972. Även andelen kommittéer med riksdagsmän bland sina medlemmar
            gick länge ned. Ända fram till mitten av 1950-talet fanns det
            riksdagsmän i 45—47 procent av samtliga kommittéer. 1955—1960
            sjönk andelen till 30 procent och 1961—1967 till 24 procent. Riksdagsmännen
            anlitas också i mindre utsträckning som ordförande.
          </p>
          <p>
            Mångsyssleriet
          </p>
          <p>
            Bland den återkommande kritiken mot kommittéväsendet har märkts
            påståendet att alltför många uppdrag läggs på samma person. Göran
            C.-O. Claesson har i en nyligen publicerad studie av kommittéväsendet
            (Statens ostyriga utredande, SNS) gjort en genomgång av de medverkande
            i kommittéer som var i gång vid inträdet av 1972. Det visade sig
            att det fanns en person som hade 6 kommittéuppdrag. Antalet personer
            med 5 kommittéuppdrag var 13, vilket utgjorde mindre än en halv
            procent av hela antalet medverkande. Detta antal var 2 865. Bland
            de 13 märks en statssekreterare som var ordförande i 5 kommittéer.
            Ytterligare 5 var departementstjänstemän. 52 personer hade 4 uppdrag
            och 123 hade 3. Det betyder att 6 procent av de medverkande hade
            3 eller 4 kommittéuppdrag. 392 medverkande eller 14 procent av
            samtliga hade 2 kommittéuppdrag. Sammanlagt betyder detta att
            20 procent av alla medverkande hade mer än ett kommittéuppdrag.
            Rent kvantitativt karakteriseras kommittéväsende i allmänhet således
            ej av mångsyssleri. Att ett antal höga departementstjänstemän
            kombinerar sin ordinarie tjänst med flera tunga utredningsuppdrag,
            ibland som ordföran- de, kan emellertid karakteriseras som en
            skadlig uppdragskoncentration.
          </p>
          <p>
            Kommittékostnadernas utveckling
          </p>
          <p>
            De officiella redovisade kommittékostnaderna ökade från 5,5 miljoner
            kronor 1949/50 till 76 miljoner kronor 1971/72. Härvid bör också
            beaktas att kostnaderna för vissa kommittéer ej bestrids från
            kommitté- anslag utan med andra medel. Ökningen av antalet kommittéer,
            den ökade tidsåtgången och ökning- en av antalet betänkanden förklarar
            sammantaget den kraftiga kostnads- ökningen i början och mitten
            av 1960-talet. Vad som kan förklara kostnadsökningen därefter
            är främst en stegring av antalet biträdande sekreterare och antalet
            experter — bland vilka det finns ett starkt inslag av heltidsanställda.
          </p>
          <p>
            Kommittéernas uppgifter
          </p>
          <p>
            De offentliga kommittéerna har mycket olika uppgifter. Där finns
            expertgrupper som skall fullgöra biträdande uppgifter ”i den ordning
            departementschefen bestämmer” och som inte har fått några särskilda
            direktiv. Där finns också översyn av rent tekniska frågor som
            verkställs av ett fåtal personer. Där finns tillfälliga ämbetsverk
            med förvaltningsupp-
          </p>
          <pb facs="riksdagen-motions-pdf/data/1973/mot_1973__365/mot_1973__365-006.pdf"/>
          <p>
            Mot. 1973:365 11
          </p>
          <p>
            gifter, som ibland utvecklas till permanenta. Av de 293 kommittéer
            som var i gång vid 1972 års inträde hade nio uppgifter och status
            som departementsförstärkning. Sex av dem saknade särskilda direktiv.
            27 kommittéer kan anses som tillfälliga ämbetsverk. Som exempel
            kan nämnas TRU, som drev en omfattande utbildnings- verksamhet,
            och den organisationskommitté som förberedde startandet av det
            nya livsmedelsverket. Tre av dessa kommittéer saknade direktiv.
            I en del fall organiseras svenskt deltagande i internationella
            projekt som kommitté i den svenska kommittékungörelsens mening.
            Det finns en rad kommittéer, vilkas uppgift är att se över gällande
            bestämmelser utan att ifrågasätta principerna för dem. Till denna
            grupp kan hänföras 82 kommittéer vid 1972 års ingång. Av dessa
            saknade 14 särskilda direktiv. Vidare kan urskiljas kommittéer
            vilkas uppgift är begränsade till en sonderande framtagning av
            fakta utan att värdera eller utarbeta förslag. Sådan kartläggning
            var den dominerande uppgiften för 16 kom- mittéer. Tillsammans
            var det 153 av de 293 kommittéerna som hade de ovan angivna uppgifterna.
            De drar nästan hälften av kommittéväsendets kostnader och utnyttjar
            nästan hälften av de medverkande. Ett utredningsuppdrag kan läggas
            på ett statligt verk eller utföras internt inom något departement.
            Det kan läggas ut på en fristående institution. En offentlig kommitté
            kan tillsättas för utredningen. En kombination av olika former
            kan också användas. Av de omkring 80 statliga kommittéer som regeringen
            tillsätter varje år motsvarar bara ungefär hälften den officiella
            beskrivningen i kom- mittékungörelsen. Kommittéerna arbetar uppenbarligen
            på helt olika stadier i arbetet fram till en reform. Det finns
            kommittéer vilkas uppgifter inte verkar skilja sig från uppgifterna
            inom ett departement eller en myndighet. Andra kommittéer skall
            ta fram underlag för utformning av nya principer — andra åter
            skall direkt diskutera och försöka utforma förslag till nya principer.
            Det går knappast att urskilja något system i detta, någon medveten
            kombination av olika typer av projekt — inom kommittéväsendet,
            departementen och verken — för att uppnå en effektiv samordning.
          </p>
          <p>
            Styrning och samordning
          </p>
          <p>
            En genomgång av direktiven visar att utredningsarbetet avgränsas
            olika. Det finns exempel på förutsättningslöst arbetande utredningar.
            Andra ges möjlighet att inom tämligen vida ramar avgöra utrednings-
            arbetets inriktning. Vanligare är emellertid att direktiven utesluter
            förutsättningslöst utredningsarbete och anvisar var lösningen
            skall sökas. Ibland förhindrar man uttryckligt en utredning att
            granska vissa frågor och därmed finna riktiga alternativ. Åtskilliga
            direktiv ligger emellan ytterligheterna. Dessa direktiv anvisar
            i vilken riktning kommitténs förslag skall gå.
          </p>
          <pb facs="riksdagen-motions-pdf/data/1973/mot_1973__365/mot_1973__365-007.pdf"/>
          <p>
            Mot. 1973:365 12
          </p>
          <p>
            Expropriationsutredningens arbete avslutades utan att procedur-
            reglerna behandlats. Återstående delar av sakkunnigförslaget bearbetades
            i departementet och lades tillsammans med i en departements- promemoria
            redovisade procedurregler till grund för en proposition till 1972
            års riksdag. Att utredningsarbetet inte färdigställdes inom kom-
            mittén berodde på den brådska som regeringens krav på utredningens
            färdigställande medförde. Expropriationsutredningen är alltså
            exempel på en utredning som forcerats i slutskedet, varefter arbetet
            överförts på departementet. Utredningsarbetet på expropriationsrättens
            område är också exempel på bristande samordning mellan utredningar.
            Innan expropriationsutredningen avslutades tillsattes nämligen
            bygglagut- redningen med delvis samma uppgifter.
          </p>
          <p>
            Reklamutredningen tillkallades för att utreda reklamens verkningar
            med särskild hänsyn till reklamsändningar i televisionen. I 1971
            års statsverksproposition presenterades ett förslag till annonsskatt.
            Detta förslag föregicks inte av någon analys eller öppen diskussion.
            Reklam- utredningen hade kunnat konstatera, genom intervjuer med
            företagsleda- re, att en annonsskatt drabbar de mindre tidningarna
            genom minskad annonsvolym. I propositionen om annonsskatten refererades
            att reklam- utredningen räknade med att bli klar till årsskiftet
            1971—1972. Skatteutskottet uttalade att ”redan nästa års riksdag
            kan väntas få ta ställning till förslag om allmän reklamskatt”.
            Reklamutredningen fick för att fullgöra boställningen bryta ut
            reklamskatten ur sitt sammanhang och fatta det beslut som förutskickats,
            sannolikt mot majoritetens stånd- punkter. Det förefaller klart
            att regeringen inte haft något intresse av att invänta reklamutredningens
            resultat och låta dennas arbete efter vanligt remissförfarande
            utgöra grunden för propositionen. Även när det gäller familjepolitiska
            kommittén har regeringen föregripit utredningens pröv- ning.
          </p>
          <p>
            Delegationen för lokalisering av statlig verksamhet framlade
            1970 ett förslag till utlokalisering av viss statlig verksamhet.
            Utredningen presen- terade ingen analys av de olika frågeställningar
            som uppkommer i sammanhanget. Utredningen är framför allt exempel
            på en hårt styrd utredning, som presenterar sina förslag först
            och utredningsmaterialet i bästa fall långt senare.
          </p>
          <p>
            Länsberedningen tillkallades 1970 för att sammanfatta och överväga
            länsförvaltnings-, landskontors-, länsindelnings- och länsdemokratiutred-
            ningens förslag utan att statsmakterna dessförinnan i sak tog
            ställning till utredningarnas förslag. Denna beredning skulle
            lägga fram förslag till organisation för samhällsverksamheten
            på regional nivå. 1972 års vårriksdag beslutade i enlighet med
            en reservation från fp, c, m att hemställa att länsberedningen
            får i uppdrag att inrikta utredningsarbetet
          </p>
          <pb facs="riksdagen-motions-pdf/data/1973/mot_1973__365/mot_1973__365-008.pdf"/>
          <p>
            Mot. 1973:365 13
          </p>
          <p>
            på en utbyggnad av landstingen till regionala självstyrelseorgan
            med ansvar för bl. a. den regionala samhällsplaneringen. Länsdemokratiutred-
            ningen hade också uppdrag rörande den kommunala självstyrelsen,
            som vilade i denna utredning tills de överfördes till utredningen
            angående den kommunala demokratin. Länsdemokratiutredningen och
            länsberedningen är exempel på hur man genom utredningsväsendet
            kan förhala politiskt kontroversiella frågor för att undvika ställningstaganden.
            Till yttermera visso förefaller det nu som om riksdagens begäran
            inte kommer att påverka inriktningen av arbetet i länsberedningen.
          </p>
          <p>
            Hösten 1971 drev oppositionen igenom en begäran i riksdagen om
            en ny skatteutredning. Tillsättandet av denna förhalades. När
            direktiven kom visade det sig att finansministern förhindrat utredningen
            att ingående och förutsättningslöst diskutera skattesystemet.
            I stället lade regeringen fram ett eget förslag — utan utredning
            eller remissbehandling — om sänkning av den direkta skatten och
            höjning av den indirekta m. m. När oppositionens motionskrav blivit
            kända, meddelade man att man i utskottet i stället skulle verka
            för en fördubbling av arbetsgivaravgiften. Detta förslag hade
            inte heller utretts, remissbehandlats eller varit föremål för
            allmän debatt. Det finns alltså fog för kritiken om bristande
            planering och samord- ning av det statliga utredningsväsendet.
            Det finns flera exempel på utredningar som arbetat lång tid utan
            att deras utredningsresultat kunnat läggas till grund för beslut.
            Det finns också flera exempel på utredningar, vilkas direktiv
            griper in i varandra utan att detta beaktats. Tre fjärdedelar
            av kommittéerna underlåter att avge föreskriven arbetsplan. Det
            är uppenbart att fler mindre viktiga och mindre kontroversiella
            problem numera tacklas genom kommittéväsendet, medan fler stora
            och kontro- versiella problem utreds inom departementen.
          </p>
          <p>
            Remissväsendet
          </p>
          <p>
            Vad som här har anförts om brister i det nuvarande utredningsväsen-
            det gäller i viss mån även det statliga remissväsendet. Detta
            har stundom blivit ett självändamål. Remissorganen väljs inte
            alltid ut på rättvisande grunder, och ofta återges inte remissyttrandena
            i t. ex. propositioner på ett förutsättningslöst sätt. En översyn
            av remissväsendet ur dessa aspekter är önskvärd. En grund finns
            i konstitutionsutskottets dechargememorial 1972. Det är vidare
            av värde att få en bild av hur organisationer och institutioner
            behandlar de skrivelser och utredningar som de får på remiss.
            Ofta ställer sig en tung organisation bakom en viss lösning med
            några få kommentarer. Hur har denna fråga beretts och hur många
            står bakom bedömningen? Ibland går en statlig institution in för
            en linje genom ett remissyttrande som senare ständigt åberopas.
            Hur ingående bereds sådana frågor i centrala ämbetsverk, länsstyrelser,
            domstolar och andra liknande remissinstanser? Känner t. ex. organisationerna
            det ofta
          </p>
          <pb facs="riksdagen-motions-pdf/data/1973/mot_1973__365/mot_1973__365-009.pdf"/>
          <p>
            Mot. 1973:365 14
          </p>
          <p>
            betungande att svara på för dem själva perifera utredningar?
            Är remisstiden tillräckligt lång för att t.ex. ge statligt verk
            och en organisation tillfälle till överväganden och samråd? Värdet
            av remissbe- handlingen får ju inte urholkas genom oskäligt begränsade
            remisstider eller genom planering av remisstiderna till olämpliga
            tider på året. Hur kan man ge remissinstanserna större möjligheter
            att förankra sina remissvar i en opinion som bildas efter diskussion
            på ett bredare plan? Frågor av detta slag har belysts i en PM
            från riksdagens revisorer. Denna PM bör med vissa kompletteringar
            kunna ligga till grund för en allsidig översyn av remissväsendet.
          </p>
          <p>
            Sammanfattande diskussion
          </p>
          <p>
            Meijers slutsats var att ”när svensk politik har betecknats som
            kompromissens politik, beror detta i hög grad på den praxis som
            utvecklats inom kommittépolitik och kommittéarbete. Självfallet
            kan kritik mot enstaka kommittéer eller detaljer i utredningsväsendet
            vara berättigad. Kommittéväsendet har emellertid blivit ett väsentligt
            led i den demokratiska beslutsprocessen; en allmän och onyanserad
            kritik kan därför lätt bidraga till att nedvärdera det demokratiska
            statsskicket överhuvud.” Utredningsväsendet har emellertid under
            senare år ändrat karaktär. Regeringen synes numera närmast benägen
            att använda kom- mittéväsendet som en förstärkning av departementen
            och i vissa fall för att dämpa den politiska debatten. När det
            passar regeringens syften låter man utredningarna hålla på länge
            och överlämnar deras betänkanden till en ny utredning som också
            får hålla på länge. Om utredningen blir för besvärande avslutas
            utredningen och uppgiften överförs på departe- mentet, där insynen
            är mindre. När det å andra sidan är lämpligt att lägga fram ett
            konkret förslag kan regeringen göra det över några dagar utan
            utredning, samråd eller remissbehandling — även om det rent av
            skulle sitta en utredning och fundera över frågan. Om utredningens
            förslag väntas kort därefter och kan väntas gå i en annan riktning
            spelar då ingen roll. Förslag från oppositionen eller enskilda
            riksdagsmän avslås emeller- tid ofta med motiveringen att det
            är nödvändigt att avvakta utredningar- nas resultat. Kommittékostnaderna
            har stigit starkt. En del av denna ökning förklaras av de ökade
            personalkostnaderna. Om de ökade kostnaderna i övrigt motsvaras
            av förbättrat resultat är svårt att uttala sig om. I en av en
            arbetsgrupp inom statsrådsberedningen upprättad PM den 24.2.1967
            framställdes vissa synpunkter på utredningsbetänkandena. Promemorian
            har inte föranlett någon åtgärd. Andra förslag till förbättrad
            effektivitet i utredningsväsendet har framförts från riksdagens
            revisorer m.fl. Inte heller dessa har lett till åtgärd. Det är
            naturligtvis angeläget att möjligheterna att på bästa möjliga
            sätt utnyttja utredningsresurserna tillvaratas. Än viktigare är
            emellertid att utredningsväsendet omfattas med allmänt förtroende
            och att misstankar inte kan uppkomma om att
          </p>
          <pb facs="riksdagen-motions-pdf/data/1973/mot_1973__365/mot_1973__365-010.pdf"/>
          <p>
            Mot. 1973:365 15
          </p>
          <p>
            utredningsapparaten används för att ta fram ”lämpliga” fakta
            på bekostnad av andra. Inom det statliga utredningsväsendet måste
            finnas utrymme för ett förutsättningslöst insamlande av relevanta
            fakta. Redan av detta skäl är det viktigt att olika politiska
            grupperingar får insyn i så många utredningar som möjligt. Härför
            talar också att olika meningsrikt- ningar kan ha olika uppfattning
            om vilka fakta som är viktiga och relevanta för ett visst ärende.
            Från dessa utgångspunkter måste utred- ningsväsendets utveckling
            under senare år anses vara beklagligt. I Göran C.-O. Claessons
            bok har bl. a. olika medverkande i kommitté- väsendet intervjuats.
            Intervjuade och andra som har kommenterat bristen på samordning
            har betonat att tillsättandet av en kommitté är en bricka i ett
            politiskt spel. Direktiven är mycket ofta ett inlägg i den politiska
            debatten just vid det tillfälle de publiceras. Tillsättandet av
            en kommitté är ett politiskt utspel. Meijer urskilde tre huvudtyper
            av utredningar, nämligen ämbets- mannautredningen, den parlamentariska
            utredningen och den intresse- representativa utredningen. En uppdelning
            skulle också kunna göras med utredningens syfte som grund. Tekniska
            beställningsarbeten där det gäller genomförandet av ett beslut
            som redan är fattat och där valet av metoder rymmer ett minimum
            av värderingar torde med fördel kunna utföras inom verk eller
            departement. Även detta utredningsmaterial bör emeller- tid vara
            tillgängligt för allmänheten. Mer förutsättningslösa utredningar,
            där utredningsarbetets inriktning påverkas av värderingar, bör
            ha parlamentariskt inslag och i vissa fall beslutas och tillsättas
            av riksdagen. I sådana utredningar kan ingå såväl målformulering
            som val av metoder. Direktiven bör inte vara så bindande att inte
            olika alternativ kan tas fram. Det skulle vara av värde för den
            allmänna debatten om utredningsarbetet uppdelades i två faser.
            Det första stadiet skulle bestå i insamlande av material och skisserande
            av olika alternativ. När denna fas är avklarad borde det som producerats
            kunna offentliggöras i syfte att stimulera den offentliga debatten.
            Det andra stadiet skulle bestå i utarbetandet av utredningens
            förlag, vilket sedan i normal ordning skulle remissbehandlas.
            Parlamentariska förhandlingsorgan innebär ett politiskt ställnings-
            tagande i och med sin tillkomst. Sådana utredningar bör alltid
            tillsättas efter beslut av riksdagen. Riksdagen bör då också få
            möjligheter att påverka direktiven. Helt förutsättningslösa utredningar
            av forsknings- karaktär synes inte behöva förekomma inom kommittéväsendet.
            Detta bör inte heller utnyttjas för inrättande av tillfälliga
            ämbetsverk. Som framhållits tidigare är utredningsväsendet formellt
            ett led i regeringens beredning av ärenden. I praxis har tidigare
            ett system för kompromisser i kommittéform utvecklats. Under senare
            år har tydligen regeringens intresse för att utnyttja kommittéväsendet
            på detta sätt minskat. Kompromisser i kommittéform är inte heller
            särskilt tilltalande med tanke på önskemålen om ökad insyn för
            allmänheten och en vitaliserad allmän debatt. Naturligtvis bör
            regeringen ha goda möjligheter att bereda sina beslut
          </p>
          <pb facs="riksdagen-motions-pdf/data/1973/mot_1973__365/mot_1973__365-011.pdf"/>
          <p>
            Mot. 1973:365 16
          </p>
          <p>
            och förslag till riksdagen också genom ett internt arbete inom
            departe- menten. Ett minskat utnyttjande av kommittéväsendet för
            förutsätt- ningslösa parlamentariska utredningar innebär emellertid
            också att oppositionens utredningsresurser och insynsmöjligheter
            minskas. Detta kan delvis kompenseras genom en utbyggnad av riksdagens
            upplysnings- tjänst. Samtidigt kan det emellertid i vissa frågor
            vara av värde att regering, opposition och intresseorganisationer
            tar ställning i större samhällsfrågor på grundval av ett gemensamt
            faktamaterial som också är tillgängligt för den allmänna opinionen.
            Vi anser således att ett utredningsarbete av traditionell typ
            i kommittéform ofta har ett stort värde. Med hänvisning till den
            utveckling av utredningsväsendet som ägt rum under senare år och
            som redovisats i denna motion anser vi att riksdagen i större
            utsträckning själv bör tillsätta offentliga kommittéer. I en normalinstruktion
            för statliga utredningar bör införas rekommen- dationer både om
            en sådan uppdelning av utredningsarbetet i två etapper som vi
            skisserat ovan och om offentliga utfrågningar med experter, företrädare
            för organisationer och institutioner. Vi vill därför att riksdagen
            tillsätter en särskild arbetsgrupp med företrädare för de politiska
            partierna för att utarbeta förslag till regler för utredningsväsendet.
            Reglerna bör bl.a. behandla riksdagens inflytande över utredningarna
            och formerna för offentliggörandet av faktamaterial under utredningsarbetets
            gång. Då remissförfarandet har samband med utredningsväsendet
            bör arbetsgruppen undersöka även detta i enlighet med vad som
            ovan anförts.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen beslutar
            tillsätta en arbetsgrupp med företrädare för de politiska partierna
            med uppgift att utarbeta ett förslag till regler för utredningsväsendet
            och undersöka remissväsen- det i enlighet med vad som anförts
            i motionen.
          </p>
          <p>
            Stockholm den 24 januari 1973 PER AHLMARK (fp) GUDMUND ERNULF
            (fp) BJÖRN MOLIN (fp) ERIC NELANDER (fp) GABRIEL ROMANUS (fp)
          </p>
          <p>
            SÖREN NORRBY (fp) i Åkersberga
          </p>
          <p>
            GOTAB 73 3144 $S Stockholm 1973
          </p>
        </div>
      </div>
    </body>
  </text>
</TEI>
