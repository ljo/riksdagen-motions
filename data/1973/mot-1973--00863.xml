<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00863">
  <teiHeader>
    <fileDesc>
      <titleStmt>
        <title>om regionalpolitiska insatser i Gävleborgs län.</title>
        <author>av herr Westberg i Ljusdal </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiska insatser i Gävleborgs län.</title>
          <idno type="rdwebb">FW02863</idno>
          <rs type="number">863</rs>
          <ref type="dokument_url_text">http://data.riksdagen.se/dokument/FW02863/text</ref>
          <ref type="dokument_url_html">http://data.riksdagen.se/dokument/FW02863</ref>
          <ref type="dokumentstatus_url_xml">http://data.riksdagen.se/dokumentstatus/FW02863</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WPHuK24MDm7hziSDfcfbzV" type="signed"/>
        <correspContext corresp="i-WPHuK24MDm7hziSDfcfbzV">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__863/mot_1973__863-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973:863 9
          </p>
          <p>
            Nr 863
          </p>
          <p>
            av herr Westberg i Ljusdal om regionalpolitiska insatser i Gävleborgs
            län.
          </p>
          <p>
            Som riktlinje för regionalpolitiska insatser under 1970-talet
            angav riksdagen i höstas att bl.a. de s.k. skogslänen skall ha
            oförändrad befolkning 1980. För Gävleborgs län innebär detta 294
            000 innevånare (planeringsnivån angavs i proposition 1972:110
            till 290 000-300 000 personer). Det framstår nu som nödvändigt
            med snabba och kraftiga insatser, om detta mål skall kunna uppnås.
            Gävleborgs län har många oroande utvecklingstendenser, kraftigt
            förstärkta genom lågkonjunkturen från våren 1971, som man inte
            kan undgå att uppmärksamma.
          </p>
          <p>
            Många unga flyttade
          </p>
          <p>
            Skall planeringsnivån nås måste länet under resten av 1970-talet
            uppleva en mer positiv utveckling än under 1960-talet. För länet
            innebar 1960-talet praktiskt taget oförändrad folkmängd, strax
            över 293 000 personer (i mitten av årtiondet var folkmängden nere
            i 292 500). Men det bör då observeras att denna oförändrade befolkningsnumerär
            inrymde mycket stora flyttningsrörelser både inom länet och över
            länsgränsen. Länet fick inte del i landets folkmängdsökning. En
            stor del av länets ungdom lämnade Gävleborgs län för att finna
            utbildning och arbete. Detta resulterade i en klar tendens till
            ”förgubbning”, särskilt i de inre delarna av Hälsingland. Utflyttningen
            av ungdomar doldes också genom en avsevärd inflyttning av invandrare
            från andra länder — främst till Gästriklands industrier i Sandviken,
            Hofors och Gävle. (1971 och 1972 flyttade en stor del av dessa
            invandrare tillbaka.) Det är sannolikt att den förändrade ålderssammansättningen
            i länet medför att länet för att behålla sitt befolkningstal fram
            till 1980 måste få kännetecknas av en klart lägre utflyttning,
            främst av ungdomar, under 1970-talet än den som drabbade länet
            under 1960-talet.
          </p>
          <p>
            Befolkningsutvecklingen
          </p>
          <p>
            Gävleborgs län består av två landskap, Gästrikland och Hälsingland.
            Utvecklingen under 1960-talet innebar att Gästrikland ökade, medan
            Hälsingland tappade ungefär motsvarande antal. Av de fyra kommun-
            blocken i Gästrikland ökade tre, medan bara ett av Hälsinglands
            sex block hade en positiv befolkningsutveckling. Sandviken var
            klart mest expansivt, med en folkökning under 1960-talet på nära
            12 procent, därnäst Gävle som ökade med nära 8 procent. Hofors
            beskrev en drastisk kurva — under första halvan av 1960-talet
            steg folkmängden med 9
          </p>
          <pb facs="riksdagen-motions-pdf/data/1973/mot_1973__863/mot_1973__863-002.pdf"/>
          <p>
            Mot. 1973:863 10
          </p>
          <p>
            procent, men över hälften av detta hade förlorats igen fram till
            1970. Det fjärde blocket i Gästrikland är Ockelbo, som har samma
            utveckling som åtskilliga andra glesbygdskommuner med tonvikt
            på skogsbruk. Ockelbo tappade nära 15 procent av sin befolkning
            under 1960-talet, vilket gör att kommunen var den näst svårast
            utsatta i länet under årtiondet. Det enda blocket i Hälsingland
            med en viss ökning av folkmängden under 1960-talet var Hudiksvall,
            med ett par procents ökning, som helt föll på andra halvan av
            årtiondet, då blocket bl. a. fick en stor filialfabrik. Filialer
            förlades även till Bollnäs och Söderhamn, men i dessa två block
            minskade ändå befolkningen med 4 respektive 3 procent. Det industriellt
            utvecklade Edsbyblocket tappade 5 procent av befolkningen. Bergsjö-
            blocket i nordost minskade 10 procent. Värst utsatt var Ljusdalsblocket,
            som under 1960-talet förlorade nära 17 procent av sin befolkning.
            Den faktiska folkmängden i blocken 1970 var: Gävle 84464, Sandviken
            43 642, Hofors 15 644, Ockelbo 6 724, Söderhamn 31 826, Bollnäs
            33 045, Edsbyn 7851, Ljusdal 22489, Hudiksvall 36 281, Bergsjö
            11 464, vilket för hela länet ger 293 430. Målsättningen i Länsplan
            67 var en befolkning år 1970 på 300 310. Att målsättningen slog
            fel med 6 880 personer berodde väsentligast på en mycket ogynnsam
            industriutveckling i Gävleområdet, varför detta block låg 3 466
            personer under målsättningen. Gävle drabbades av en till största
            delen oförutsedd nedgång av arbetstillfällen inom elektroindustri,
            järn- och metallverk, maskinindustri och konfektionsindustri.
            En lång rad, ofta rätt stora företag lades ned eller inskränkte,
            och Gävle beräknas ha förlorat 3 500 arbeten — till stor del för
            kvinnor — under en femårsperiod. De två block som därnäst utvecklades
            klart sämre än målsättningen var Ljusdal, där rationaliseringen
            i skogsbruket slog mycket hårt, och Söderhamn, där man noterade
            ett antal industriella bakslag.
          </p>
          <p>
            Utvecklingen 1971-1972
          </p>
          <p>
            De två år av 1970-talet som hittills gått visar att tvärtemot
            utvecklingen under 1960-talet är det nu Gästrikland som tappat
            befolkning, medan Hälsingland ökat, dock endast blygsamt. 1971
            minskade Gästrikland med 221 personer, medan Hälsingland ökade
            med 300, varför nettot blev en ökning för länet med 79 personer.
            1972 gav en förlust för Gästrikland med 636, medan Hälsingland
            ökade med 61. Minskningen för länet under fjolåret blev alltså
            575, vilket endast överträffas av tre län i landet. Endast ett
            annat Norrlandslän minskade, Västernorrland, men med väsenligt
            mindre antal.
          </p>
          <p>
            Omslag i Hofors
          </p>
          <p>
            Mest utsatt kommun det senaste året var Hofors, som ensamt svarade
            för en förlust på 323. Från toppen i befolkningstal med 16 559
            personer 1965 har Hofors minskat varje år, dock aldrig tidigare
            så mycket som i fjol. På sju år har kommunen tappat 10 procent
            av sin befolkning till
          </p>
          <p>
            äs äs nar ann
          </p>
          <pb facs="riksdagen-motions-pdf/data/1973/mot_1973__863/mot_1973__863-003.pdf"/>
          <p>
            Mot. 1973:863 11
          </p>
          <p>
            följd av att den dominerande industrin, SKF Stål, minskat antalet
            sysselsatta. Hofors är i ytterst utpräglad grad en ”enföretagsort”.
            När riksdagen i höstas beslöt att utvidga stödområdet med Avesta
            och Hedemora kommunblock i Kopparbergs län motiverades det med
            att dessa kommuner 1960-1970 tappat hela 7 procent av sin befolkning.
            Hofors gränsar till dessa kommuner, har betydligt mer ensidigt
            näringsliv och har alltså haft en klart kraftigare befolkningsminskning,
            med 10 procents förlust på sju år. Ett oroande arbetsmarknadsbesked
            är också att bostadsbyggandet i Hofors enligt gällande bostadsbyggnadsprogram
            redan om två år minskar från 170 till 30 lägenheter. Den mycket
            negativa utvecklingen i Hofors var inte bekant då statsmakterna
            beslöt att inte föra Gästrikland till stödområdet. Däremot var
            utvecklingen i Ockelbo känd, låt vara att den ytterligare försämrats
            därefter. Kommunen, som ligger omedelbart söder om stödområdesgrän-
            sen, tappade som nämnts nära 15 procent av befolkningen under
            1960-talet.
          </p>
          <p>
            1960-talets ökningsorter stagnerar?
          </p>
          <p>
            Kanske än allvarligare utifrån riksdagens uttalade planeringsnivå
            med oförändrad folkmängd i Gävleborg 1980 är att Sandviken — dominerat
            av Sandvik AB, landets största specialstål- och hårdmetallföretag
            — numera inte bedöms stå inför en fortsatt expansion. Det var
            Sandvikenblockets expansion som gjorde att Gävleborg kunde hålla
            befolkningstalen under 1960-talet, då blocket som nämnts ökade
            nära 12 procent. Den ökningen bröts 1971, och för 1972 noterade
            Sandviken för första gången en folkminskning. Både företagets
            och kommunens nu redovisade prognoser visar att för överblickbar
            del av 1970-talet kommer ingen expansion av den typ som utmärkte
            hela 1960-talet. En extra svårighet är de allvarliga inskränkningar,
            som gäller i Sveriges EEC-avtal i fråga om specialstål, ty i flera
            avseenden kan detta direkt hämma regionens utbyggnad. Den dystra
            industribilden i Gävle har inte förbättrats, tvärtom har ytterligare
            inskränkningar kommit efter 1960-talet (Siporex har lagts ned,
            likaså Farmeks slakteri, medan statliga Ageve inskränkt antalet
            anställda). Nyligen kom beskedet att Mackmyra sulfitfabrik läggs
            ned senast 1976. Den kvarvarande undersysselsättningen i Gävle
            från 1960-ta- lets slut har lett till att Gävle under de senaste
            två årens lågkonjunktur haft en högre andel av arbetslösheten
            i länet än som motsvaras av kommunens andel av länets befolkning.
            Under 1970-talet tillkommer de statliga verk som enligt riksdagsbeslut
            lokaliseras till Gävle, men detta kan inte väsentligt ändra bilden
            av ett bekymmersamt arbetsmarknads- läge.
          </p>
          <p>
            Länets ”primära centrum”
          </p>
          <p>
            Gävle-Sandviken bildar primärt centrum för Gävleborgs län enligt
            riksdagens regionalpolitiska beslut. I bilagan till propositionen
            konstate-
          </p>
          <pb facs="riksdagen-motions-pdf/data/1973/mot_1973__863/mot_1973__863-004.pdf"/>
          <p>
            Mot. 1973:863 12
          </p>
          <p>
            rades att ”Gävle/Sandviken ligger lågt placerade i jämförelse
            med övriga primära centra i landet” i fråga om befolkningsutveckling.
            Det förefaller mig uppenbart att åtgärder måste sättas in för
            att Gävleborg skall få ett expansivt primärt centrum, ty eljest
            torde det vara helt omöjligt att kunna nå planeringsnivån: oförändrad
            länsbefolkning 1980. Det bör observeras att uttalandet om den
            svaga befolkningsutvecklingen gällde 1966-1970, år som för Sandviken
            innebar klart kraftigare men för Gävle svagare utveckling än första
            halvan av 1960-talet. Vad vi hittills sett av 1970-talet och de
            nu gjorda bedömningarna i de två kommunerna visar en avsevärt
            mycket långsammare utveckling, alternativt närmast stagna- tion.
          </p>
          <p>
            Arbetslösheten
          </p>
          <p>
            Arbetslöshetssiffrorna 1971 och 1972 har varit mycket nedslående
            för Gävleborg. Endast något enstaka landsortslän har tvingats
            redovisa lika höga ökningstal — närmast lika hårt drabbade län
            synes vara Värmland. Av Norrlandslänen har Gävleborg relativt
            större ökning än något annat i fråga om arbetslöshet. I fråga
            om absolut arbetslöshet överträffas länet dock inte oväntat av
            Norrbotten, vars arbetslöshet ju var stor redan under högkonjunkturen.
            Decemberräkningen 1972 visade 3977 arbetslösa i Gävleborg, tämligen
            exakt fördelade på Hälsingland och Gästrikland. Antalet lediga
            platser har i två år varit bland landets allra lägsta. Länsarbetsnämndens
            prognos för 1973 tyder inte på märkbart ökad efterfrågan på arbetskraft.
            Läget är därmed dystrare än för riket i genomsnitt, där en viss
            ökning i arbetskraftsefterfrågan väntas.
          </p>
          <p>
            Risk för stor utflyttning
          </p>
          <p>
            För Gävleborgs län innebär detta ett allvarligt läge. Behåller
            länet samma höga arbetslöshetstal — ett av landets allra högsta
            — samtidigt som en ökning av arbetskraftsefterfrågan kommer i
            landets södra delar, föreligger risk att länet kommer att tappa
            betydande mängder arbetssö- kande. Den positiva befolkningsutvecklingen
            i Hälsingland under 1971 och 1972 har ju ägt rum trots att arbetslösheten
            på hemmaplan ökat kraftigare än i landet som genomsnitt. Men eftersom
            det varit arbetslös- het också på andra håll har få funnit anledning
            att söka sig bort. Den oroande situationen är alltså att länet
            kan riskera att de närmaste månaderna och åren få en förnyad utflyttning
            från Hälsingland men att denna utflyttning inte som under 1960-talet
            till betydande del sker till Gästrikland, den andra länshalvan.
            Tvärtom finns risk för att båda landskapen allvarligt kommer att
            åderlåtas på arbetskraft, med ungdomar som dominerande inslag
            bland dem som flyttar. En dylik process är såvitt jag förstår
            helt oförenlig med målsättningen att Gävleborg skall ha oför-
            ändrad befolkning 1980.
          </p>
          <pb facs="riksdagen-motions-pdf/data/1973/mot_1973__863/mot_1973__863-005.pdf"/>
          <p>
            Mot. 1973:863 13
          </p>
          <p>
            Stora behov i Hälsingland
          </p>
          <p>
            En granskning av kommunblocken i Hälsingland bör alltså utgå
            från en realistisk arbetsmarknadsbild. Att Hälsinglands befolkningsförlust
            under 1960-talet följts av en viss, men mycket begränsad, folkökning
            1971 och 1972 kan knappast tas som tecken på en vändning till
            det bättre. Snarare är det alltså en återspegling av hela landets
            sysselsättningsproblem i en lågkonjunktur som minskat arbetskraftens
            omflyttning. Samtliga sex kommunblock i Hälsingland är därför
            i behov av intensifierade stödåtgärder om det skall vara möjligt
            att behålla länets folkmängdssiffror. Den förväntade svagare utvecklingen
            i Gästrikland understryker behovet av satsning i hela länet, eftersom
            det inte längre tycks finnas någon del som mer påtaligt kompenserar
            förluster på andra håll i länet. Till detta kommer dessutom att
            det för varje kommun är nödvändigt med åtminstone i huvudsak bevarade
            befolkningstal. Vi kan inte — om det var någon mening med fjolårets
            beslut om s.k. ortsklassificering — acceptera ett 1970-tal med
            1960-talsutveckling, dvs. att vissa kommunblock förlorade 15 procent
            eller mer av sin befolkning.
          </p>
          <p>
            Ljusdal svårast drabbat
          </p>
          <p>
            Ljusdal är den svårast drabbade regionen i länet. Kommunen ingår
            — som enda kommun i Gävleborg — i det inre stödområdet. Ljusdal
            klassades av riksdagen som regionalt centrum. Länsstyrelsen har
            fram- hållit Ljusdal som en strategiskt viktig ort i nordvästra
            delen av länet. Den industriella expansionen i regionen har inte
            räckt till för att kompensera den mycket stora avgången från jordbruk
            och skogsbruk. Det vore för hela denna del av länet något av en
            katastrof, om den nuvarande servicenivån inte kan vidmakthållas
            för framtiden. Behovet av stödåtgärder i Ljusdal är därför mycket
            stort. Jag vidhåller därför meningen, att upprättandet av ett
            s.k. industricentrum eller en indu- striby i Ljusdal vore av stor
            betydelse för att möjliggöra en utveckling som kan ge innevånarna
            i regionen tillförsikt inför framtiden. För Edsbyblocket och Bergsjöblocket
            gäller att man i många avseenden har en stabil sysselsättning
            spridd på många företag, särskilt i Edsbyn, vars industritradition
            på träsidan är länets förnämligaste. Men för båda blocken gäller
            att en utökad sysselsättning är nödvändig, både för att få bort
            nuvarande arbetslöshet och bereda fler kvinnor sysselsättning
            och dessutom för att ge nya arbeten åt den fortsatta ström av
            arbetskraft som kan förväntas lämna jordbruk och skogsbruk.
          </p>
          <p>
            Söderhamns svårigheter
          </p>
          <p>
            Hälsinglands tre tidigare städer Bollnäs, Hudiksvall och Söderhamn
            har samtliga fått en industriell förnyelse under 1960-talet. De
            är regionalt centrum för var sin del av landskapet, och det är
            för dessa regioner av avgörande vikt att servicenivån kan ytterligare
            förbättras liksom att
          </p>
          <p>
            RR
          </p>
          <pb facs="riksdagen-motions-pdf/data/1973/mot_1973__863/mot_1973__863-006.pdf"/>
          <p>
            Mot. 1973:863 14
          </p>
          <p>
            kommunikationerna kan byggas ut. Särskilda bekymmer inger Söder-
            hamn till följd av en rad industriinskränkningar. I träbranschen
            har ett par nedläggningar ägt rum och signalerats det senaste
            året. Ett allvarligt bakslag var också att myntverket inte lokaliserades
            till Söderhamn och att den utlovade kompensationen ännu inte synts
            till. En väsentlig del av Söderhamns service är ortens välrenommerade
            lasarett. Sedan en tid har det brottats med stora svårigheter,
            bl. a. läkarbrist, varför det måste vara en gemensam uppgift för
            statsmakter och landsting att ge lasarettet goda förutsättningar
            för framtiden.
          </p>
          <p>
            Stödområdesgränsen
          </p>
          <p>
            Jag har här berört utvecklingen i Gävleborgs båda landskap och
            understrukit hur beroende Gästrikland och Hälsingland är av varandra.
            Tyvärr försvåras länsmyndigheternas och andras insatser för länet
            av en rad, ofta godtyckliga gränser inom länet. Stödområdesgränsen
            delar länet mellan Gästrikland och Hälsingland. De senaste årens
            utveckling har, som ovan berörts, klart dokumenterat hur angeläget
            det är att i stället kunna utveckla hela länet. De föreställningar
            som statsmakterna haft om Gästriklands ”automatiska” expansion
            stämmer inte med verkligheten.
          </p>
          <p>
            Statlig upphandling
          </p>
          <p>
            Gävleborgs län är missgynnat i fråga om statlig upphandling jämfört
            med övriga Norrlandslän, som har vissa fördelar vid ”lika anbud”.
            Det är svårbegripligt att Gävleborgs län inte får räknas till
            Norrland i detta viktiga sammanhang. En effekt av detta är att
            företag i Ljusdal — en kommun i det inre stödområdet — faktiskt
            kommer i ett sämre läge i fråga om statliga beställningar än företag
            i en lång rad orter utanför det inre stödområdet. Transportstödets
            utformning kan också sägas miss- gynna delar av Gävleborg, särskilt
            i fråga om transporter till Stockholms- området.
          </p>
          <p>
            Utbildning Skolblocksregioner
          </p>
          <p>
            Den senast aktualiserade ”uppstyckningen” av länet gäller skolan,
            där det finns ett förslag från skolöverstyrelsen om att dela länet
            mellan två skolblocksregioner. Hudiksvall-Ljusdal skolblock skulle
            enligt förslaget föras till Sundsvall, medan resten av länet förs
            till Uppsala. Det är enligt min mening till skada för länets utvecklingsmöjligheter.
            Gävleborg är ett befolkningsmässigt betydande län, och antalet
            16-åringar inom en tänkt skolblocksregion bestående av Gävleborgs
            län skulle 1980 enligt beräk- ningar vara 4 110. Det bör jämföras
            med genomsnittet 4 187 för de av SÖ föreslagna regionerna. Strävan
            att utveckla länen och få mer av länsdemokrati försvåras, ju
          </p>
          <pb facs="riksdagen-motions-pdf/data/1973/mot_1973__863/mot_1973__863-007.pdf"/>
          <p>
            Mot. 1973:863 15
          </p>
          <p>
            fler undantag som görs från länsgränserna. Jag kan inte se annat
            än att Gävleborg är allvarligt hämmat av befintliga och föreslagna
            ”extragrän- ser” tvärs genom länet.
          </p>
          <p>
            Högre utbildning
          </p>
          <p>
            En fråga som starkt oroar i Gävleborg är lokaliseringen av den
            högre undervisningen. Det finns tecken på att länet kan gå miste
            om högskoleutbildning, trots att denna skall decentraliseras i
            avsevärd utsträckning. Inget län med Gävleborgs folkmängd och
            stora yta tycks riskera att på samma sätt ställas utanför. Jag
            har redan tidigare aktualiserat frågan om högre teknisk utbildning
            i Söderhamn. Gävle- Sandviken torde förlora åtskilligt av sina
            möjligheter som primärt | centrum för länet om inte någon form
            av högre utbildning förläggs dit. Flera utbildningsvägar är möjliga
            och lämpliga. Gävleborg har en lång rad stora exportföretag, och
            där finns underlag för bl. a. tekniska linjer. Administrativa,
            ekonomiska, samhällsvetenskapliga och konstnärliga grenar borde
            på samma sätt kunna vara aktuella. Det synes mig uppenbart att
            Gävleborgs utsikter att klara riksdagens planeringsnivå om oförändrad
            befolkning 1980 skulle avsevärt försvagas, därest länet inte får
            del av en decentraliserad högre utbildning och den stimulans på
            samverkande delar av näringsliv och serviceorgan, som en utbyggnad
            av den högre utbildningen skulle innebära. Frånvaro av högre utbildningsanstalter
            medför att ungdomen i långt större utsträckning än eljest tvingas
            lämna sitt hemlän.
          </p>
          <p>
            Hemställan
          </p>
          <p>
            Med hänvisning till ovanstående hemställs 1. att riksdagen i
            skrivelse till Kungl. Maj:t fäster uppmärksam- heten på ovan berörda
            utvecklingstendenser för 1970-talet, vilka synes kräva extra insatser
            för att Gävleborgs län skall nå riksdagens målsättning med bibehållet
            befolkningstal fram till 1980, 2. att riksdagen hos Kungl. Maj:t,
            mot bakgrund av de senaste årens utveckling och aktuella bedömningar
            om 1970-talet för kommunerna Hofors, Ockelbo, Sandviken och Gävle,
            begär förnyad bedömning av Gästriklands inordnande i allmänna
            stödområdet, 3. att riksdagen hos Kungl. Maj:t begär att Gävleborgs
            län i fråga om regler för statlig upphandling jämställs med övriga
            län i Norrland, -
          </p>
          <pb facs="riksdagen-motions-pdf/data/1973/mot_1973__863/mot_1973__863-008.pdf"/>
          <p>
            Mot. 1973:863 16
          </p>
          <p>
            4, att riksdagen uttalar att Gävleborgs län måtte utgöra en skolblocksregion
            och att till denna även förläggs högre utbildning. Stockholm den
            25 januari 1973
          </p>
          <p>
            OLLE WESTBERG (fp) i Ljusdal
          </p>
          <p>
            GOTAB 73 3194 S Stockholm 1973
          </p>
        </div>
      </div>
    </body>
  </text>
</TEI>
