<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01663">
  <teiHeader>
    <fileDesc>
      <titleStmt>
        <title>i anledning av Kungl. Maj ds proposition 1973:75 angående vissa &#13;
organisations- och anslagsfrågor m. m. rörande försvaret.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj ds proposition 1973:75 angående vissa &#13;
organisations- och anslagsfrågor m. m. rörande försvaret.</title>
          <idno type="rdwebb">FW021663</idno>
          <rs type="number">1663</rs>
          <ref type="dokument_url_text">http://data.riksdagen.se/dokument/FW021663/text</ref>
          <ref type="dokument_url_html">http://data.riksdagen.se/dokument/FW021663</ref>
          <ref type="dokumentstatus_url_xml">http://data.riksdagen.se/dokumentstatus/FW021663</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Hg2Wz95RvQx3yUWLWY7d8f</idno>
            <name>CARL ERIC HEDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>US (m)</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GFTRsNqinZi5u1Qbi8pmh8</idno>
            <name>N. YNGVE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-84a6u2cMBqZzjergScvXBv" type="signed"/>
        <correspContext corresp="i-84a6u2cMBqZzjergScvXBv">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-Hg2Wz95RvQx3yUWLWY7d8f"/>
          <note type="signatory" corresp="r-0"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-GFTRsNqinZi5u1Qbi8pmh8"/>
          <note type="signatory" corresp="i-QW3U8q9gqCreU8hvXKjp44"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1663/mot_1973__1663-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973:1663 9
          </p>
          <p>
            Nr 1663
          </p>
          <p>
            av herr Bohman m. fl. i anledning av Kungl. Maj:ts proposition
            1973:75 angående vissa organisations- och anslagsfrågor m. m.
            rörande försvaret.
          </p>
          <p>
            I motionen 1973:241, som moderata samlingspartiet väckte i samband
            med statsverkspropositionen, redovisas våra synpunkter på svensk
            säker- hetspolitik och de krav som enligt vår mening måste ställas
            på det svenska försvaret. Vi tar avstånd från de riktlinjer för
            försvarets fortsatta utveckling som socialdemokratin numera genomdrivit
            och som leder till en snabbt sjunkande försvarseffekt. Då emellertid
            statsverkspropositio- nen upptog vissa anslag endast som preliminära,
            i avvaktan på en kommande proposition, anmälde vi vår avsikt att
            först när denna förelåg ange vårt samlade alternativa förslag
            till en försvarspolitik som vi kan dela ansvaret för. Den av regeringen
            nu framlagda propositionen 1973:75 följer så gott som helt statsverkspropositionens
            preliminära förslag. De betänkligheter som vi anförde i vår motion
            (1973:241) kvarstår därför oförändrade. Tillfälliga förbättringar
            i det säkerhetspolitiska läget får inte tas till intäkt för nedskärningar
            som omöjliggör den långsiktiga inriktning och planläggning som
            av ekonomiska och tekniska skäl är nödvändig om god valuta skall
            erhållas av försvarsanslagen. De överläggningar som har inletts
            mellan stormaktsblocken om ömsesidiga, balanserade nedrustningsåtgärder
            har ännu inte lett till resultat; inte heller har nedrustningsförhandlingarna
            i Genéve haft framgång. Kärnvapenproven fortsätter på ömse sidor,
            och den överenskommelse som har träffats om kvantitetsbegränsningar
            i frågan om vissa vapen tycks ha åstadkommit en skärpt tävlan
            om skapandet av andra. En snabb utbyggnad pågår av den sovjetiska
            flottan, inte minst i farvatten i vår närhet och i form av landstigningstonnage.
            De militära styrkor som står emot varandra i Europas mitt är fortfarande
            starkare än någonsin tidigare. Verkliga reduceringar av rustningsnivån
            i vår närhet har inte skett, och de båda stormaktsblockens förmåga
            att ytterligare öka sina styrkor där har inte minskat. Att från
            svensk sida driva en sådan nedrustning som blir en följd av propositionens
            förslag är därför inte säkerhetspolitiskt underbyggt. De kraftiga
            nedskärningarna i jämförelse med tidigare gällande riktlinjer
            kan alltså inte grundas på utvecklingen inom det militärpolitiska
            området i vår omvärld. I den mån sänkningarna i försvarsanslagen
            — som ofta sker — motiveras med hänvisning till vår svaga ekonomiska
            situation bör man göra klart för sig att nettoeffekten inte alltid
            är så stor. Besparingarna
          </p>
          <pb facs="riksdagen-motions-pdf/data/1973/mot_1973__1663/mot_1973__1663-002.pdf"/>
          <p>
            Mot. 1973:1663 10
          </p>
          <p>
            leder ofta till sådana störningar på arbetsmarknaden som måste
            elimine- ras genom statsanslag i annan ordning, kanske i jämförbar
            storlek. Den sedan 1958 i vårt land tillämpade metoden att planera
            försvarets utveckling inom långsiktigt fastställda ekonomiska
            ramar har visat sig ha stora fördelar. Dessa fördelar uttunnades
            dock i hög grad då det senaste försvarsbeslutet icke fastställde
            någon i förhållande till anslagen realistisk målsättning och berövade
            försvarets myndigheter möjligheten att räkna med full ersättning
            för framtida pris- och lönekostnadsstegringar. Den i statsverkspropositionen
            angivna och i propositionen 1973:75 belysta planeringsramen för
            det militära försvaret under perioden 1973/74 till 1977/78 — 34
            520 000 kr., i prisläge februari 1972 — innebär att ramen formellt
            är oförändrad under den programplaneperiod som inleddes med försvarsbeslutet
            år 1972 men i verkligheten att den årligen minskar i köpkraft
            på grund av den bristande ersättningen för pris- och lönekostnadsstegringar.
            Konsekvenserna av det framlagda förslaget blir bl. a. följande:
            Den anställda personalen inom krigsmakten måste minska med ca
            3 000 personer netto under perioden. För att detta skall bli möjligt
            måste investeringar göras, som ytterligare kommer att begränsa
            utrymmet för annan verksamhet. Repetitionsutbildningen kan icke
            bedrivas på sätt som tidigare beslutats. Krigsförbandsövningar
            och särskilda befälsövningar inom samt- liga försvarsgrenar kommer
            att behöva inställas i betydande omfattning. Vissa förband måste
            utgå ur krigsorganisationen medan de ännu har god försvarseffekt,
            t. ex. huvuddelen av robotförbanden ”Blood Hound” och ett antal
            Drakendivisioner. På längre sikt innebär propositionens ram bl.
            a. följande: Inom arméförbanden minskar antalet infanteribrigader
            med minst 50 procent i förhållande till nuläget. Brigaderna får
            en lägre kvalitet än vad tidigare planerats, främst beträffande
            rörlighet och eldkraft. Luftvärns- förbanden reduceras. Minskningen
            här uppvägs dock i någon mån av att luftvärnsrobot 70 anskaffas.
            Inom marinförbanden minskar antalet u-båtar med ungefär 50 procent
            i förhållande till nuläget. Jagare och fregatter utgår helt. Beträffande
            flygvapenförbanden blir det en minskning med minst 50 procent
            i förhållande till nuvarande antal. Något som är särskilt allvarligt
            med den nuvarande försvarspolitiken är att de låga ramarna och
            bristen på full ersättning för pris- och lönehöjningar har lett
            till en sådan sänkning av köpkraften att överbefäl- havaren förklarat
            att planeringen icke kan ske med tidigare studier och utredningar
            som grund. Det militära försvarets mål och uppgifter samt sättet
            att genomföra invasionsförsvaret måste därför, hävdar han, omprövas
            från grunden. Några direktiv som kan ligga till grund för en sådan
            nödvändig omprövning har regeringen dock icke givit.
          </p>
          <pb facs="riksdagen-motions-pdf/data/1973/mot_1973__1663/mot_1973__1663-003.pdf"/>
          <p>
            Mot. 1973:1663 11
          </p>
          <p>
            Moderata samlingspartiets förslag till förstärkning under programperio-
            den och budgetåret 1973/74
          </p>
          <p>
            Som vi angivit ovan och i vår tidigare motion (1973:241) kan
            moderata samlingspartiet icke godtaga den nuvarande försvarspolitiken.
            En framåtsyftande klart definierad försvarspolitik på en från
            säker- hetssynpunkt godtagbar nivå måste åter åstadkommas. För
            att på sikt uppnå detta måste åtgärder omedelbart vidtagas för
            att dämpa nedrust- ningens skadeverkningar och för att ge ökad
            handlingsfrihet för fram- tiden. Vi kräver därför:
          </p>
          <p>
            att den militära planeringen tillåts utgå från ett fast penningvärde,
            dvs. att ersättning skall utgå för pris- och lönekostnadsstegringar,
            och föreslår att regeringen snarast måtte utreda och därefter
            tillämpa lämplig metod för hur detta i praktiken skall ske, att
            åtgärder för att rationalisera den militära verksamheten inte
            tillåts inkräkta på övrig planlagd verksamhet utan tvärtom underlättas
            genom att en rörlig kredit av erforderlig storlek ställs till
            de militära myndig- heternas förfogande, att planeringsramen för
            programperioden på sätt som nedan anges, höjs till 36 245 milj.
            kr, en höjning som dock inte innebär något slutligt ställningstagande
            till försvarsutgifterna utöver nästa budgetår, att anslaget för
            budgetåret 1973/74, på sätt nedan anges, uppräknas till 7 578
            milj. kr.
          </p>
          <p>
            Repetitionsutbildningen
          </p>
          <p>
            Vi föreslår att ramen för planeringsperioden höjs med 430 milj.
            kr., vilket skulle möjliggöra att krigsförbanden i enlighet med
            riksdagens beslut av år 1966 kan vara användbara för sina uppgifter
            omedelbart efter mobilisering. De försök som nu görs med förkortning
            av de värnpliktigas grundutbildning gör repetitionsutbildningen
            särskilt viktig. Den reduktion av denna utbildning som föreslås
            i propositionen kan vi därför inte acceptera. För nästa budgetår
            fordras en höjning av utgiftsramen med 20 milj. kr.
          </p>
          <p>
            Armén
          </p>
          <p>
            Vi föreslår att ramen för planeringsperioden höjs med 305 milj.
            kr., vilket skulle möjliggöra
          </p>
          <p>
            att ytterligare två infanteribrigader kan bibehållas, att en
            snabbare förnyelse av brigadartilleriet, som i dag består av föråldrad
            materiel, kan åstadkommas, att ytterligare tre luftvärnsbataljoner
            utrustade med robot 70 kan anskaffas samt att mörkerkapaciteten
            i vissa luftvärnsbataljoner kan förbättras.
          </p>
          <p>
            För nästa budgetår erfordras en höjning av utgiftsramen med 30
            milj. kr.
          </p>
          <pb facs="riksdagen-motions-pdf/data/1973/mot_1973__1663/mot_1973__1663-004.pdf"/>
          <p>
            Mot. 1973:1663 12
          </p>
          <p>
            Marinen
          </p>
          <p>
            Vi föreslår att ramen för planeringsperioden höjs med 335 milj.
            kr., vilket skulle möjliggöra
          </p>
          <p>
            att u-båt A 14 skulle, som ursprungligen var planerat, kunna
            beställas i fem exemplar i stället för nu beslutade tre, vilket
            medför att priset per båt sjunker avsevärt och att en önskvärd
            förbättring av sysselsättnings- läget, bl. a. vid Karlskronavarvet,
            vinns, att beställning och leverans av patrullfartyg i stort sett
            kan ske enligt tidigare planer, att projektering m. m. kan inledas
            för flottiljledare och u-båtsprojek- tet A 17, att kust- och sjöroboten
            samt ytterligare fyra 12-centimeterskust- artilleribatterier kan
            anskaffas under perioden.
          </p>
          <p>
            För nästa budgetår erfordras en höjning av utgiftsramen med 55
            milj. kr.
          </p>
          <p>
            Flygvapnet
          </p>
          <p>
            Vi föreslår att ramen för planeringsperioden höjs med 565 milj.
            kr., vilket skulle möjliggöra
          </p>
          <p>
            att på sikt 7 attack-, 3 spanings- och 11 jaktdivisioner kan
            vidmakt- hållas.
          </p>
          <p>
            För nästa budgetår erfordras en höjning med 80 milj. kr.
          </p>
          <p>
            Övrigt Vi föreslår att ramen för planeringsperioden höjs med
            75 milj. kr. för anskaffning av telemotmedel och att utgiftsramen
            för nästa budgetår i detta syfte ökas med 15 milj. kr.
          </p>
          <p>
            Vidare föreslår vi att planeringsramen för hemvärnet höjs med
            15 milj. kr., vilket skulle möjliggöra
          </p>
          <p>
            att hemvärnets utrustning förbättras, så att varje hemvärnsgrupp
            kan beväpnas med ytterligare en automatkarbin; att en sådan utveckling
            snarast kommer till stånd är angeläget också för att upprätthålla
            sysselsättningen vid gevärsfabriken i Eskilstuna, att en ny kulspruta
            och förbättrad radioutrustning samt nya unifor- mer för hemvärnssamariter
            och hemvärnslottor kan anskaffas.
          </p>
          <p>
            För nästa budgetår erfordras en utgiftsökning av 6 milj. kr.
          </p>
          <p>
            Civilförsvaret
          </p>
          <p>
            Vi föreslår att — i avvaktan på att nu pågående utredning angående
            civilförsvarets fredsorganisation färdigställs — civilförsvaret
            ges möjlighet
          </p>
          <pb facs="riksdagen-motions-pdf/data/1973/mot_1973__1663/mot_1973__1663-005.pdf"/>
          <p>
            Mot. 1973:1663 13
          </p>
          <p>
            att vidtaga den planerade anskaffningen av gasskydd för barn,
            utan inskränkningar i den inplanerade övnings- och forskningsverksamheten.
            Härtill erfordras en höjning av utgiftsramen för nästa budgetår
            med 2,6 milj. kr. Med stöd av vad som anförts hemställer vi
          </p>
          <p>
            att riksdagen måtte besluta 1. att för budgetåret 1973/74 fastställa
            utgiftsramen för det militära försvaret till 7 578 milj. kr.,
            innebärande en ökning av basbeloppet med 206 milj. kr., 2. att
            för perioden 1973/74—1977/78 godkänna en planerings- ram för det
            militära försvaret med 36 245 milj. kr. i prisläget februari 1972,
            innebärande en höjning med 1 725 milj. kr., 3. att godkänna den
            fortsatta inriktningen av huvudprogram- men i enlighet med vad
            i motionen angivits, 4. att full ersättning för inträffade pris-
            och kostnadsstegringar skall utgå i enlighet med vad som ovan
            angivits, 5. att tilldela försvarets myndigheter en rörlig kredit
            att användas för rationaliseringsinvesteringar och att återbetalas
            med hjälp av rationaliseringsvinsterna.
          </p>
          <p>
            Stockholm den 27 mars 1973
          </p>
          <p>
            GÖSTA BOHMAN (m) STAFFAN BURENSTAM LINDER (m) CARL ERIC HEDIN
            (m)
          </p>
          <p>
            ALLAN HERNELIUS (m) ASTRID KRISTENSSON (m) ERIC KRÖNMARK (m)
            BLENDA LJUNGBERG (m) TAGE MAGNUSSON (m) N. YNGVE NILSSON (m) i
            Borås i Trobro PER PETERSSON (m) G. IVAR VIRGIN (m)
          </p>
          <p>
            i Gäddvik
          </p>
        </div>
      </div>
    </body>
  </text>
</TEI>
