<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00040">
  <teiHeader>
    <fileDesc>
      <titleStmt>
        <title>om förbud mot boxning.</title>
        <author>av herr Sjöholm </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbud mot boxning.</title>
          <idno type="rdwebb">FX0240</idno>
          <rs type="number">40</rs>
          <ref type="dokument_url_text">http://data.riksdagen.se/dokument/FX0240/text</ref>
          <ref type="dokument_url_html">http://data.riksdagen.se/dokument/FX0240</ref>
          <ref type="dokumentstatus_url_xml">http://data.riksdagen.se/dokumentstatus/FX0240</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MJi2EpNpLStR2Rke7Db78j</idno>
            <name>STEN SJÖHOLM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-39CbWzGoXHuUzjEJPjbMpr" type="signed"/>
        <correspContext corresp="i-39CbWzGoXHuUzjEJPjbMpr">
          <note type="signatory" corresp="i-MJi2EpNpLStR2Rke7Db78j"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__40/mot_1974__40-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1974:40 2
          </p>
          <p>
            Nr 40
          </p>
          <p>
            av herr Sjöholm om förbud mot boxning.
          </p>
          <p>
            Med åberopande av de massivt auktoritativa uttalanden mot boxning
            som finns återgivna i härvid fogad bilaga, av departementschefens
            uttalande i propositionen med förslag till lag om förbud mot proffsbox-
            ning att amatörboxningens tillåtlighet skulle under vissa förutsättningar
            bli föremål för omprövning, av att dessa förutsättningar nu föreligger
            samt av att riksdagen av hänsyn till lagstiftningsmaktens anseende
            bör ansluta sig till uppfattningen att boxningens medicinska,
            kulturella och idrottsliga undermålighet inte kan vara beroende
            på skillnaden i storlek på de ersättningar som utbetalas till
            utövarna hemställer jag att riksdagen beslutar att hos Kungl.
            Maj:t begära förslag till lag om förbud mot boxning.
          </p>
          <p>
            Stockholm den 10 januari 1974 STEN SJÖHOLM (fp)
          </p>
          <pb facs="riksdagen-motions-pdf/data/1974/mot_1974__40/mot_1974__40-002.pdf"/>
          <p>
            Mot. 1974:40 3 Bilaga
          </p>
          <p>
            Uttalanden om boxning Värner Rydén (i debatt om idrottsanslag
            i andra kammaren 1913):
          </p>
          <p>
            Nyligen har det riksförbund som nu är ifrågasatt att erhålla
            statsanslag bildat en sektion för boxning. Det är sålunda här
            icke fråga om allenast en sund idrott som söker statsanslag, utan
            det är fråga om organisatö- rerna av idrottens urartning.
          </p>
          <p>
            Hjalmar Branting (i samma debatt):
          </p>
          <p>
            Jag tror för min del att det ligger något ofantligt berättigat
            uti den alldeles avvisande hållning gentemot boxning som hr Rydén
            här nyss intagit. Vore det fråga om att understödja en sådan idrottsgren,
            tror jag det skulle vara ganska lätt att medgiva, att det icke
            är lämpligt att göra det med statsmedel.
          </p>
          <p>
            Yttrande över betänkandet Boxningens medicinska skadeverkningar
            Rikspolisstyrelsen:
          </p>
          <p>
            Att i ett samhälle där allvarliga försök pågår att komma till
            rätta med den ökande våldsmentaliteten tillåta tillställningar,
            där allmänheten mot avgift blir i tillfälle att bevittna hur de
            agerande med knytnävsslag mot bl. a. huvudet avsiktligt söker
            åsamka motparten så mycken fysisk skada, att någon enligt de regler
            som gäller för boxning kan dömas som segrare, måste te sig direkt
            stötande. — Såväl en stor del av matchträningen som själva matcherna
            går ut på att tillfoga motståndaren fysisk skada, vilket helt
            torde strida mot idrottens grundidéer. Ännu mera betänkligt ter
            sig detta om man utgår ifrån att den fysiska skada det ofta är
            fråga om är av sådan art och omfattning att åtal för uppsåtlig
            misshandel utan tvivel skulle komma i fråga om den inte skedde
            i enlighet med de regler, som gäller för boxning.
          </p>
          <p>
            Riksåklagaren:
          </p>
          <p>
            Resultatet av den nu verkställda undersökningen motiverar enligt
            min mening en radikal omprövning av samhällets attityd till boxningssporten.
            Det kan knappast vara något önskemål att ungdomen uppmuntras att
            deltaga i en verksamhet, som enligt den medicinska sakkunskapen
            innebär betydande risker för allvarliga hjärnskador med åtföljande
            mentala rubbningar och bristande social anpassning. Ej heller
            förefaller det vara något samhällsintresse att erbjuda allmänheten
            förströelse som går ut på att åse hur de uppträdande misshandlar
            varandra. — Endast genom ett totalförbud mot boxning av samma
            slag som det som 1956 infördes i Island synes man komma till rätta
            med alla de nackdelar av medicinsk och mentalhygienisk art, som
            är förenade med boxnings- sporten.
          </p>
          <p>
            Socialstyrelsen:
          </p>
          <p>
            Boxningssporten är i förhållande till andra sportgrenar unik
            i det avseendet att dess utövare, när svår skada avsiktligt tillfogas
            en
          </p>
          <pb facs="riksdagen-motions-pdf/data/1974/mot_1974__40/mot_1974__40-003.pdf"/>
          <p>
            Mot. 1974:40 4
          </p>
          <p>
            motståndare, ej diskvalificeras utan i stället utropas som segrare.
            Enligt styrelsens uppfattning är detta ett premierande av våldsmentaliteten,
            något som från samhällets sida icke kan anses tillfredsställande.
            Box- ningens förråande inverkan på publiken är uppenbar. Särskilt
            utsatt för boxningens menliga inflytande synes ungdomen vara samt
            sådana personer, som har ett lättpåverkat psyke med dragning åt
            våld och kriminalitet.
          </p>
          <p>
            Medicinska fakulteten vid Uppsala universitet:
          </p>
          <p>
            Fakulteten vill avslutningsvis framhålla att det sålunda från
            rent medicinsk synpunkt finns skäl att förbjuda såväl amatörboxning
            som professionell boxning.
          </p>
          <p>
            Medicinska fakulteten vid Göteborgs universitet:
          </p>
          <p>
            Fakulteten vill framhålla att ur medicinsk synpunkt någon principiell
            skillnad mellan arten av de skador som kan uppkomma vid amatörbox-
            ning och professionell boxning icke föreligger. — Fakulteten måste
            framhålla att boxningen som sport betraktad från rent medicinsk
            synpunkt framstår som särdeles egenartad på grund av sina skadeverk-
            ningar.
          </p>
          <p>
            Medicinska fakulteten vid Lunds universitet:
          </p>
          <p>
            Enligt fakultetens bestämda mening bör därför i första hand den
            professionella boxningen i lag förbjudas. Helst skulle fakulteten
            se ett sådant förbud även mot amatörboxning.
          </p>
          <p>
            Medicinska fakulteten vid Umeå universitet:
          </p>
          <p>
            Ur medicinsk synpunkt kan det anses klarlagt att slag mot huvudet,
            i synnerhet upprepade sådana, med eller utan därav följande medvetslös-
            het, kan ge upphov till allvarlig hjärnskada oavsett slagets hårdhetsgrad.
            Av denna anledning måste all sådan boxning där slag mot huvudet
            tillåtes och t. o. m. premieras anses innebära en ej ringa medicinsk
            risk.
          </p>
          <p>
            Karolinska institutet, medicinska fakulteten:
          </p>
          <p>
            På olika ställen i utredningen framhålls med rätta att befintliga
            metoder, såväl kliniska som laboratoriemässiga, inte gör det möjligt
            att i tid påvisa och eventuellt förebygga den typ av hjärnskador
            det här är frågan om. Vanligen ger dessa skador först efter en
            tid av några år tydliga neurologiska och psykiska defektsymtom
            som i sin tur inte sällan leder till individuellt tragiska, främst
            sociala, invaliditetstillstånd.
          </p>
          <p>
            Svenska läkaresällskapet:
          </p>
          <p>
            Enligt läkaresällskapets uppfattning kan boxningssporten ej accepteras
            från medicinsk synpunkt på grund av sin unika inriktning på fysiskt
            våld mellan de tävlande och på grund av de väldokumenterade medicinska
            riskerna som den medför. Av denna anledning anser sällskapet att
            förbud mot såväl amatörboxning som proffsboxning bör införas.
          </p>
          <pb facs="riksdagen-motions-pdf/data/1974/mot_1974__40/mot_1974__40-004.pdf"/>
          <p>
            Mot. 1974:40 5
          </p>
          <p>
            Svenska föreningen för psykisk hälsovård:
          </p>
          <p>
            Boxning i dess nuvarande form bör i varje fall icke längre godtas.
            Enklast synes vara att övriga nordiska länder följer Islands exempel
            och helt förbjuder boxning.
          </p>
          <p>
            Professor Herbert Olivecrona (i tidningen Vi nr 28/1960):
          </p>
          <p>
            Det är på tiden att säga: aldrig så många miljoner räcker inte
            till för att ersätta förlorad hjärnvävnad. — I den avsiktliga
            misshandel som boxning är finns det rätt många slags skador man
            kan tillfoga och tillfogas för att uppnå den åtrådda medvetslösheten.
            Den lindrigaste är en hjärnskakning I värsta fall dör man. I näst
            värsta blir man ett s. k. ringvrak.
          </p>
          <p>
            Professorerna Lars Werkö och Olle Höök (i Aftonbladet 5/2 1967):
          </p>
          <p>
            Förbjud all boxning i Sverige.
          </p>
          <p>
            Docent Boris P. Silfverskiöld (i Läkartidningen nr 9/1966):
          </p>
          <p>
            Oavsett obduktionsfynden kan det anses vara verifierat att upprepade
            boxningstrauma, även utan knock-outs, kan ge speciella former
            av kronisk hjärnskada.
          </p>
          <p>
            Professor Friedrich Unterharnscheidt, USA (expert på boxningsskador):
          </p>
          <p>
            Varje kraftigt slag mot huvudet är i praktiken detsamma som en
            lindrig bilolycka. Efter trafikolyckor kommer folk till sjukhuset,
            men det gör inte boxarna. Och ändå kan de ha varit med om hundratals
            små bilolyckor under matchen.
          </p>
          <p>
            Dr Gösta Karlsson, idrottsläkare, Ingemar Johanssons medicinske
            råd- givare:
          </p>
          <p>
            Medicinskt sett finns det ingen nåd för boxningen. Den bör försvinna.
            När det blev definitivt klargjort att knock-out är hjärnskakning
            då skulle boxningen helt enkelt packat ihop trunken och tackat
            för den tid som varit.
          </p>
          <p>
            Dr Rudolf Ullmark, boxningsläkare (i Expressen 12/10 1962):
          </p>
          <p>
            Knock-outen är den tråkigaste företeelsen inom boxningen. Och
            den går tyvärr inte att ta bort. Förbjud den och boxningen kan
            inte kallas boxning längre. Knock-out är ju många gånger frukten
            av ett perfekt slag som inte alltid behöver vara speciellt hårt.
          </p>
          <p>
            Dr Per Ahlberg, Svenska boxningsförbundets läkare (i tidningen
            Arbetet 3/1 1972):
          </p>
          <p>
            En boxare går självklart in för att slå ut sin motståndare. Det
            är på offensiven man vinner, inte på försvaret — — — EEG-testen
            skulle förstås göras i direkt anslutning till matcherna om det
            skall vara ett mått på riskerna. Det görs inte nu. Redan för 15
            år sen gjordes en
          </p>
          <pb facs="riksdagen-motions-pdf/data/1974/mot_1974__40/mot_1974__40-005.pdf"/>
          <p>
            Mot. 1974:40 6
          </p>
          <p>
            undersökning vid ett JSM. Det fanns förändringar i EEG på varje
            deltagare.
          </p>
          <p>
            Redaktör Carl-Adam Nycop (i Expressen 12/10 1962):
          </p>
          <p>
            Knock-outen är det effektivaste sättet att försätta motståndaren
            i försvarslöst tillstånd. Därför anses den vara höjdpunkten —
            pricken över i — i boxningen. För amatörer såväl som för proffs.
            Det är inte bara boxarna som uppfattar saken så utan även publiken.
            Den senare dras till boxningen just av knock-outvittringen.
          </p>
          <p>
            Birger Buhre, sportchef på Kvällsposten (i Kvällsposten 28/3
            1962):
          </p>
          <p>
            Personligen börjar jag luta åt uppfattningen att vi sakta men
            säkert går mot ett boxningsförbud och att detta bör hälsas med
            tillfredsställelse.
          </p>
          <p>
            Redaktör Per Wadman, boxningsjournalist och boxningsvän (i Skånska
            Dagbladet 7/3 1967):
          </p>
          <p>
            Om sanningen skall fram så går även den ”moderna” amatörboxningen
            ut på misshandel i ringen.
          </p>
          <p>
            Harold Barnes, amerikansk boxningsdomare (har dömt omkring 6
            000 boxningsmatcher): Men trots alla försiktighetsmått är och
            förblir boxning en livsfarlig sport.
          </p>
          <p>
            Det finns bara ett sätt att skydda dem som trots allt vill utöva
            den — att helt förbjuda den.
          </p>
          <p>
            Pelle Björk, f. d. boxare (i Arbetet 1971):
          </p>
          <p>
            Boxning, även amatörboxning med huvudskydd, är farlig. Jag har
            sett alltför många kamrater förstöras för att kunna tro något
            annat.
          </p>
          <p>
            Nisse Ramm, f. d. boxare (i Aftonbladet 1973):
          </p>
          <p>
            Men jag har verkligen träffat många boxare som blivit mentalt
            märkta av sin hantering.
          </p>
          <p>
            Per Ahlberg, Boxningsförbundets läkare (i Aftonbladet 1974):
            Visst är boxningen skadlig, ingen tvekan om den saken. Somliga
            killar har
          </p>
          <p>
            jag berövat licensen. Dom har förlorat för många matcher och
            löpt uppenbara risker att få bestående men.
          </p>
          <p>
            Medicinska fakulteten vid Uppsala universitet (i remissyttrande
            1961): Fakulteten finner det anmärkningsvärt att utredningen inte
            tydligare
          </p>
          <p>
            understrukit att mästerskapstävlingar bland svenska amatörer
            i inte mindre än 25 procent slutar med symptom på hjärnskador.
          </p>
          <p>
            Lancet, över hela världen känd brittisk läkartidskrift:
          </p>
          <p>
            De medicinska skälen mot boxningen är nu så starka, att det är
            läkarnas
          </p>
          <pb facs="riksdagen-motions-pdf/data/1974/mot_1974__40/mot_1974__40-006.pdf"/>
          <p>
            Mot. 1974:40
          </p>
          <p>
            klara plikt att kämpa för att den helt avskaffas.
          </p>
          <p>
            Rätt citerat; betygar
          </p>
          <p>
            Stockholm den 10 januari 1974
          </p>
          <p>
            Sten Sjöholm
          </p>
        </div>
      </div>
    </body>
  </text>
</TEI>
