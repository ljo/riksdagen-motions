<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01240">
  <teiHeader>
    <fileDesc>
      <titleStmt>
        <title>om regionalpolitiskt stöd till Norrland i form av skattelättnader.</title>
        <author>av herr Nordgren m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiskt stöd till Norrland i form av skattelättnader.</title>
          <idno type="rdwebb">FX021240</idno>
          <rs type="number">1240</rs>
          <ref type="dokument_url_text">http://data.riksdagen.se/dokument/FX021240/text</ref>
          <ref type="dokument_url_html">http://data.riksdagen.se/dokument/FX021240</ref>
          <ref type="dokumentstatus_url_xml">http://data.riksdagen.se/dokumentstatus/FX021240</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Li9GYUci4aMEKpg1gPEqQi</idno>
            <name>HAKAN WINBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8L1J8GvHC9p6H6kG44H5C7" type="signed"/>
        <correspContext corresp="i-8L1J8GvHC9p6H6kG44H5C7">
          <note type="signatory" corresp="i-JwrrNQarYf4sbAtWECPj6i"/>
          <note type="signatory" corresp="i-Li9GYUci4aMEKpg1gPEqQi"/>
          <note type="signatory" corresp="i-FpwNz9bjmeyh23RqtLzYMg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1240/mot_1974__1240-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1974:1240 11
          </p>
          <p>
            Nr 1240
          </p>
          <p>
            av herr Nordgren m. fl. om regionalpolitiskt stöd till Norrland
            i form av skattelättnader.
          </p>
          <p>
            Utvecklingen i det så kallade allmänna stödområdet har under
            de senaste årtiondena varit av den arten att den medfört stora
            problem genom den befolkningsomflyttning som skett. Detta har
            gjort att tidigare kulturområden har blivit ödebygder. Rationaliseringen
            inom skogs- och jordbruket med minskat antal arbetstillfällen
            som följd har spelat en viktig roll. Regeringens agerande med
            selektiva åtgärder och dess bristande intresse för jordbruket
            inom det aktuella området har påskyndat denna negativa utveckling.
            De åtgärder som vidtagits har varit otillräckliga för att råda
            bot på den rådande situationen. Det viktigaste i dag måste vara
            att skapa ett mer livskraftigt näringsliv inom det allmänna stödområdet.
            Detta nås enligt vår mening bäst och till lägsta kostnader genom
            generella åtgärder. Åtgärderna måste vara av såväl sysselsättningspolitisk
            som socialpolitisk art. Investeringar som ger en mer differentierad
            och rikare arbetsmarknad bör stödjas. Dessa bör ställas i relation
            till samhällskostnaderna vid ökad inflyttning i de regioner som
            redan har hög befolkningskoncentration. Moderata samlingspartiet
            har i sitt handlingsprogram klart uttalat, att regionalpolitiken
            i vidaste mening är en av statens huvuduppgifter. Samhället kan
            genom en utbyggd regionalpolitisk planering och genom ökad satsning
            på investeringar som förbättrar samhällsservicen inom utbildnings-,
            kommunikations- och miljövårdsområdena skapa bättre utvecklingsmöjligheter
            i Norrland och i andra områden med likartade problem.
          </p>
          <p>
            Företagsfrämjande skattepolitik
          </p>
          <p>
            Som vi tidigare påpekat är ett konkurrenskraftigt näringsliv
            den viktigaste förutsättningen för att det allmänna stödområdet
            skall kunna behålla sin befolkning. De klimatiskt betingade högre
            byggnads- och anläggningskostnaderna samt uppvärmningskostnaderna
            i Norrland bör utjämnas genom fördelaktigare avskrivningsregler
            vid beskattning av fastigheter. För att förbättra näringslivets
            konkurrensmöjligheter inom det allmän- na stödområdet bör man
            eftersträva direkt kostnadssänkande åtgärder. En sänkning av den
            utgående arbetsgivaravgiften är ett från många synpunkter bra
            hjälpmedel. Den är ju direkt beroende av antalet anställda, dvs.
            det är en skatt på arbetskraft. Därtill är sänkningen av arbetsgivaravgiften
            en åtgärd som direkt ger en positiv effekt. En sänkning av arbetsgivaravgiften
            med 2 procentenheter inom det allmänna
          </p>
          <pb facs="riksdagen-motions-pdf/data/1974/mot_1974__1240/mot_1974__1240-002.pdf"/>
          <p>
            Mot. 1974:1240 12
          </p>
          <p>
            stödområdet kan genomföras utan att det påverkar det framtida
            ställningstagandet till den regionalpolitiska målsättningen. Det
            kommunala skattetrycket är högst inom de områden som är mest i
            behov av lokaliseringsfrämjande åtgärder. Detta har till följd
            bl. a. att få företag vill etablera sig i dessa kommuner. En utjämning
            av det kommunala skattetrycket är ett viktigt element i regionalpolitiken.
            Bestämmelserna om fördelning av kommunala skatter mellan produk-
            tions- och huvudkontorskommuner drabbar Norrland hårt. Dessa bestäm-
            melser bör därför överses för att få ett rättvisare skatteuttag.
            Statliga företag med huvudsaklig produktion i Norrland bör inte
            som nu är fallet ha den centrala administrationen i Stockholm.
          </p>
          <p>
            Arbetsmarknadspolitik
          </p>
          <p>
            Arbetsmarknadspolitiken måste mer inriktas på att skapa nya syssel-
            sättningsmöjligheter i sysselsättningssvaga regioner. Nyetablering
            och filialbildning av företag bör underlättas genom att företagen
            får uppbära utbildningsbidrag för utbildning och inskolning av
            personal. Riktmärket för varje företagslokalisering bör vara att
            skapa lönsamma och därmed utvecklingsbara företag som på sikt
            kan trygga sysselsättningen. Om det skall vara möjligt att göra
            det allmänna stödet attraktivt för både befolkningen och näringslivet,
            måste ett nät av tätorter utbildas, som utgör en tillräcklig grund
            för att en allsidig samhällsservice skall kunna tillgodoses. Viktigt
            är att en så differentierad företagsamhet som möjligt främjas.
            Den valfrihet för invånarna som då också skapas är mycket väsentlig.
            Den av riksdagen 1972 beslutade ortsstrukturen får dock inte betraktas
            som något för all framtid givet utan endast ses som en vägledning.
            Inte minst kommunernas egen uppfattning måste tillmätas stor betydelse
            vid framtida beslut rörande ortsstrukturen. Regionalpolitiken
            bör utifrån dessa förutsättningar utformas så att en koncentration
            av stimulansåtgärderna kanaliseras till orter som kan tänkas utgöra
            kärnpunkter i en utvecklingsbar region. Detta för att resurserna
            skall utnyttjas på effektivaste möjliga sätt. Regionalpolitiken
            bör kompletteras med ett särskilt glesbygdsprogram, som skall
            inriktas på att skapa goda förhållanden i de områden som drabbats
            hårdast av strukturrationaliseringen inom jord- och skogsbruket.
            Statens institut för företagsutveckling (SIFU) spelar en viktig
            roll i dessa avseenden. Riksdagen har tidigare fattat beslut om
            att en ökad regionalisering skall ske av den nuvarande SIFU-verksamheten.
            I Norr- landslänen finns det i dag två SIFU-kontor — Härnösand
            och Luleå. Dessa båda kontor betjänar ett område på drygt 200
            000 km?. De mindre och medelstora industriföretagen och handelsföretagen
            som de betjänar har behov av att SIFU-kontoren finns på rimligt
            avstånd. Detta bl. a. för att tjänsterna på ett effektivt sätt
            skall kunna tillhandahållas. Enligt vår mening bör dessa kontor
            också vidareutvecklas.
          </p>
          <pb facs="riksdagen-motions-pdf/data/1974/mot_1974__1240/mot_1974__1240-003.pdf"/>
          <p>
            Mot. 1974:1240 13
          </p>
          <p>
            Det regionalpolitiska stödets utformning
          </p>
          <p>
            Det regionalpolitiska stödet bör vara av den karaktären att det
            är allmänt företagsstimulerande och ej som många selektiva åtgärder
            hämmande för den redan befintliga företagsamheten. Utformningen
            av stödet bör enligt vår mening ske på följande sätt. 1. Det bör
            i princip kunna lämnas till alla typer av företag och sammanslutningar
            av företag. 2. Underlaget för stödet bör utvidgas till att förutom
            ny-, till- och ombyggnad även omfatta förvärv av rörelsefastighet
            samt investeringar och rationaliseringar, utbildning och marknadsföring
            som kan bedömas vara av väsentligt värde för att produktionen
            skall kunna fortgå och/eller vidareutvecklas. 3. Det regionalpolitiska
            stödet bör utgå med 2/3 av investeringskost- naderna, varav lokaliseringsbidraget
            med maximalt 35 9. Inom regioner med speciellt hög arbetslöshet
            och med stor andel bunden arbetskraft bör stödet förstärkas och
            utgå med 3/4 av investe- ringskostnaderna.
          </p>
          <p>
            Transportpolitik
          </p>
          <p>
            Transportpolitiken är speciellt viktig då det gäller de norra
            delarna av landet med deras långa avstånd. Det gör att transportkostnaderna
            är stör- re än i landet i övrigt, vilket medför ett ogynnsamt
            konkurrensläge. Vi vill i detta sammanhang föreslå följande åtgärder:
            1. Den av klimatet besvärade norrländska sjöfarten bör främjas
            genom förbättrade isbrytnings- och dockningsresurser. 2. Statens
            järnvägars tariffer för gods- och persontransporter spelar en
            viktig roll i de regionalpolitiska sammanhangen. Man bör därför
            pröva frågorna om maximitariffer, en bättre taxemässig samordning
            mellan buss- och järnvägsresor samt speciella taxor för resor
            inom Norrland. 3. Olje- och bensinpriserna är högre i Norrland
            än i övriga landet. Detta är speciellt allvarligt då bränsleåtgången
            på grund av de långa transporterna är mycket stor. Som ett led
            i regionalpolitiken bör dessa merkostnader kompenseras genom lägre
            skatteuttag vid införsel av bensin och olja i norrländska hamnar.
            4. En snabb upprustning av länsvägnäten i Norrland och då särskilt
            med avseende på broarnas bredd och bärkraft bör komma till stånd.
            5. Den av riksdagen 1973 beslutade sänkningen av flygpriserna
            är ett steg i rätt riktning. Det bör dock observeras att de ändrade
            biljettpriserna inte i första hand tillkom som någon form av persontransportstöd
            utan närmast som ett resultat av en differentiering av de statliga
            flygplatsavgif- terna. Ytterligare åtgärder i prissänkande riktning
            för Norrlandsflyget är erforderliga. 6. Riksdagen beslöt 1973
            om en sänkning av telefontaxorna på långa avstånd. Utveckling
            mot en utjämning av taxorna hälsar vi med tillfredsställelse.
            Vi anser dock att utredningsarbetet snarast bör fullföljas
          </p>
          <pb facs="riksdagen-motions-pdf/data/1974/mot_1974__1240/mot_1974__1240-004.pdf"/>
          <p>
            Mot. 1974:1240 14
          </p>
          <p>
            i enlighet med riksdagens tidigare uttalanden om en ytterligare
            utjäm- ning. 7. Postservicen får på inga villkor bli eftersatt
            i glesbygderna. En utveckling mot att postutbärningen endast skall
            ske någon gång i veckan kan på intet sätt godtagas. Inte heller
            accepterar vi att glesbygdsborna skall behöva åka långa avstånd
            för att hämta sin post. Som riktpunkt bör det uppställas att varje
            hushåll skall ha postförbindelse alla vardagar.
          </p>
          <p>
            Sjuk- och hälsovård
          </p>
          <p>
            Människors berättigade ökade krav på trygghet och samhällsservice
            har den allra största betydelse då det gäller sjukvården, såväl
            den öppna som den slutna. Att bo långt från läkare och sjukhus
            innebär för många människor ett tillstånd av ständig oro. En rimlig
            närhet till sjukvården måste vara ett oeftergivligt krav.
          </p>
          <p>
            Turistpolitik
          </p>
          <p>
            Turismen har stor betydelse för sysselsättningen i delar av Norrland
            där stora natursköna områden har mycket att bjuda av rekreation.
            Allt talar för att fler och fler turister kommer att vilja besöka
            Norrland. De investeringar, både större och mindre, som erfordras
            bör stimuleras genom en ökad användning av regionalpolitiskt stöd
            för dessa ändamål. Initiativ till charterresor med olika transportmedel
            bör främjas.
          </p>
          <p>
            Jord- och skogsbruk
          </p>
          <p>
            Många skäl talar för att jordbruket bör ges möjligheter att fungera
            i hela landet. Det främsta motivet härför är beredskapskravet,
            men även från regionalpolitiska synpunkter är det viktigt. En
            bygds förutsättningar att fungera som en god miljö för expanderande
            näringar av alla slag förbättras genom ett livskraftigt jordbruk.
            Kulturlandskapet förvinner om åkrarna växer igen, och även ur
            konsumentsynpunkt är en produk- tion önskvärd, som utan alltför
            långa transportavstånd kan tillgodose behovet av färskvaror av
            olika slag. Jordbrukarna känner stor oro inför utvecklingen. Då
            jordbruket läggs ned försvinner underlaget för jordbrukets förädlingsindustrier,
            som då inte längre kan bedriva en lönsam verksamhet. Det måste
            ligga i samhällets intresse att förbättra jordbrukarnas arbetsbetingelser
            så att framtidstro och investeringsvilja återvänder. Riksdagens
            majoritet beslöt 1972 i enlighet med förslag från moderata samlingspartiet
            att hos regeringen begära framläggande av ett norrländskt skogsvårdsprogram
            till 1973 års riksdag. Detta förslag kom aldrig under 1973 men
            har aviserats att komma under våren 1974. Enligt vår mening är
            väl fungerande familjejordbruk även i norra Sverige av stor betydelse
            för en god regional utveckling i denna del av landet.
          </p>
          <pb facs="riksdagen-motions-pdf/data/1974/mot_1974__1240/mot_1974__1240-005.pdf"/>
          <p>
            Mot. 1974:1240 15
          </p>
          <p>
            Hemställan
          </p>
          <p>
            Med hänvisning till ovanstående hemställes! 1. att riksdagen
            hos Kungl. Maj:t begär förslag till 1975 års riksdag om nya avskrivningsregler
            vid beskattning av fastighe- ter belägna i Gävleborgs, Västernorrlands,
            Jämtlands, Väster- bottens och Norrbottens län, 2. att riksdagen
            hos Kungl. Maj:t anhåller om att den allmänna arbetsgivaravgiften
            i det allmänna stödområdet sänks med 2 procentenheter, 3. att
            riksdagen hos Kungl. Maj:t anhåller om förslag till 1975 års riksdag
            om skattesänkning på drivmedel som införs till de norrländska
            hamnarna.
          </p>
          <p>
            Stockholm den 26 januari 1974
          </p>
          <p>
            HANS NORDGREN (m) TORE NILSSON (m) PER PETERSSON (m) i Agnäs
            i Gäddvik HÅKAN WINBERG (m)
          </p>
          <p>
            1 (Se även motionerna 1974:1445, 1974:1524 och 1974:1565.)
          </p>
          <pb facs="riksdagen-motions-pdf/data/1974/mot_1974__1240/mot_1974__1240-006.pdf"/>
          <p>
            GOTAB 74 5921 S Stockholm 1974
          </p>
        </div>
      </div>
    </body>
  </text>
</TEI>
