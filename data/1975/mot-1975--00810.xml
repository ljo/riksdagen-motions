<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00810">
  <teiHeader>
    <fileDesc>
      <titleStmt>
        <title>om fortbildning för skolans elevvårdspersonal rörande mobbningens  psykologi.</title>
        <author>av herr Johansson i Skärstad m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om fortbildning för skolans elevvårdspersonal rörande mobbningens  psykologi.</title>
          <idno type="rdwebb">FY02810</idno>
          <rs type="number">810</rs>
          <ref type="dokument_url_text">http://data.riksdagen.se/dokument/FY02810/text</ref>
          <ref type="dokument_url_html">http://data.riksdagen.se/dokument/FY02810</ref>
          <ref type="dokumentstatus_url_xml">http://data.riksdagen.se/dokumentstatus/FY02810</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>SVEN JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-KshoLNe1g5drvqPs43jTp1</idno>
            <name>GUNDE RANESKOG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6KAgGBrqq4rBsCuhk6B6Fe" type="signed"/>
        <correspContext corresp="i-6KAgGBrqq4rBsCuhk6B6Fe">
          <note type="signatory" corresp="r-0"/>
          <note type="signatory" corresp="i-KshoLNe1g5drvqPs43jTp1"/>
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__810/mot_1975__810-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 810-817
          </p>
          <p>
            Nr 810
          </p>
          <p>
            av herr Johansson i Skärstad m. fl. om fortbildning för skolans
            elevvårdspersonal rörande mobbningens
          </p>
          <p>
            psykologi.
          </p>
          <p>
            Mobbning är ett mycket allvarligt socialt och emotionellt problem.
            I en demokrati som vår och med den höga utbildningsstandard vi
            har i vårt samhälle bör alla föräldrar kunna kräva en tryggad
            skolgång för sina barn, en trygghet som bör vara baserad på social
            samhörighet. Men så är det inte i dag. I direktiven till utredningen
            om skolans inre arbete (SIA) sägs bl. a.: Många elever upplever
            svårigheter i skolarbetet till följd av yttre om- ständigheter,
            som i sig inte har någonting med deras studieförutsättningar att
            göra. Dessa barn har ett sämre utgångsläge i skolarbetet i förhållande
            till övriga elever.
          </p>
          <p>
            Mobbningen är just en sådan svårighet till följd av yttre omständigheter.
            Många elever vågar faktiskt inte gå till skolan av rädsla att
            utsättas för mobbning av sina skolkamrater. Också många vuxna
            bär på starka ång- estkänslor, som har sin grund i vad de upplevde
            i skolan. En elev som utsätts för mobbning riskerar alltså att
            bli skadad för hela livet. Vilka är det då som står för mobbningen?
            Professor Dan Olweus har vid sina undersökningar konstaterat att
            mobbarna oftast är utåt mycket aggressiva översittartyper med
            stort verksamhetsbehov, en attityd som grun- dats bl. a. genom
            bristfälliga relationer till föräldrarna. Man frågar sig om det
            också är den ungdomen som tar med sig mobbningsmentaliteten till
            militärlivet efter slutad skolgång eller fortsätter mobbningen
            i gäng och ligor senare i vuxenlivet och alltså på den vägen hamnar
            i asocialitet. Och då blir nästa fråga om man inte skulle kunna
            minska brottsligheten i sam- hället genom att på ett tidigt stadium
            söka orsakerna till och försöka sätta stopp för mobbningen i skolorna.
            Skolläkaren Peter-Paul Heinemann säger i sin bok Mobbning att
            en grupps arbetsro kan råka ur balans till följd av störningar
            som utgår från eller cen- treras kring en viss människa, och till
            slut uppstår ett läge som bäst kan beskrivas med uttrycket ”alla
            mot en”. Då brukar de ansvariga som sista utväg förflytta hackkyckligen
            utom synhåll, dvs. konflikten löses genom att minoritetsparten
            avlägsnas och ingen bestraffas. Men därigenom får bar- nen erfarenhetsmässigt
            lära sig att man kan vara grym tillsammans med andra, utan att
            detta medför några påföljder, och endast den som begår grymhet
            enskilt blir bestraffad. Detta är en konfliktlösning som är djupt
            omoralisk, framhåller författaren. 1 Riksdagen 1975. 3 saml. Nr
            810-817
          </p>
          <p>
            Mot. 1975 810-817
          </p>
          <pb facs="riksdagen-motions-pdf/data/1975/mot_1975__810/mot_1975__810-002.pdf"/>
          <p>
            Mot. 1975:810 2
          </p>
          <p>
            Nej, skolan måste i stället ge konkret innehåll åt läroplanens
            ord om rättfärdighet, trygghet, hänsyn, tolerans, solidaritet
            och förståelse, och pre- ventiva åtgärder mot mobbning måste sättas
            in redan på lågstadiet. Genom en fördjupad analys av de bakomliggande
            problemen kan man troligen också förhindra att många ungdomar
            senare i livet kommer in på brottets bana. De unga måste även
            få öva upp sin förmåga att visa hänsyn mot dem som är avvikande.
            Detta måste starkt betonas i läroplanen för lärarutbild- ningen.
            Mycket viktigt är också att lärarna behandlar lågpresterande elever
            helt objektivt, både personligt och vid bedömningen av deras prestanda,
            ty minsta avvikelse härifrån kan inspirera de andra eleverna att
            fortsätta på den inslagna vägen. Vidare bör klassföreståndarna
            få bättre tid att lära känna varje elevs personlighet och beteende.
            Som det nu är har de knappast möjligheter att lära känna eleverna
            i erforderlig utsträckning. Dr Heinemann säger också i sammandrag
            följande:
          </p>
          <p>
            Det är meningslöst att försöka bekämpa mobbning med kollektiva
            re- pressalier och predikningar. Det är bättre att genom observation
            av klass- gruppen och dess enskilda medlemmar skaffa sig en bild
            av samspelets rollfördelning, bearbeta de dominerande individerna
            och försöka etablera verkliga, mänskliga kontakter med dem. Man
            måste finna vägar att bryta sig in i barnvärldens samhälle och
            spela en medmänniskas roll i denna. Från katederns höjd och vuxenvärldens
            traditionella distans går det inte. Man måste skapa ersättningsupplevelser
            och ersättningsbeteenden, som ger gruppen samma intensiva upplevelse
            av samverkan som mobbningsbete- endet. Detta kan man inte nå befallningsvägen
            eller genom allmänt hållna rekommendationer, utan det måste ske
            på skolgården, bland barnen och med barnen som medskapare. Det
            är möjligt att de uppgifterna inte alltid kan förenas med lärarrollen,
            men då får man överväga om välutbildade fritidspedagoger kan betros
            med dessa uppgifter.
          </p>
          <p>
            Först när skolan fått resurser för elevvård m. m. som ger möjlighet
            till behövliga intensivkontakter med såväl presumtiva hackkycklingar
            som över- sittare, och när man lyckats bibringa eleverna en stark
            känsla för tolerans och medkännande, kan man komma åt benägenheten
            att mobba. Därför måste bl. a. skolmyndigheterna snarast och med
            all kraft ta sig an mobb- ningsproblemet och göra allt för att
            skapa den trygghet för eleverna som de och deras föräldrar har
            rätt att kräva. Under senare år har en beteendevetenskaplig forskning
            bedrivits beträf- fande mobbningens psykologi. Litteratur i ämnet
            har också publicerats. Det är angeläget att fortbildning snarast
            anordnas för lärare och elevvårdsper- sonal, t. ex. skolpsykologer,
            skolkuratorer och skolsköterskor, beträffande mobbningens psykologi
            och de elevproblem som hänger samman med mobb- ning.
          </p>
          <pb facs="riksdagen-motions-pdf/data/1975/mot_1975__810/mot_1975__810-003.pdf"/>
          <p>
            Mot. 1975:810 3
          </p>
          <p>
            Med hänvisning till ovanstående hemställs att riksdagen hos regeringen
            anhåller att fortbildning rörande mobbningens psykologi m. m.
            anordnas för skolans elevvårds- personal
          </p>
          <p>
            Stockholm den 23 januari 1975
          </p>
          <p>
            SVEN JOHANSSON (c) i Skärstad
          </p>
          <p>
            GUNDE RANESKOG (c) MARIANNE KARLSSON (c)
          </p>
        </div>
      </div>
    </body>
  </text>
</TEI>
