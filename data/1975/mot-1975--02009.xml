<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--02009">
  <teiHeader>
    <fileDesc>
      <titleStmt>
        <title>med anledning av propositionen 1975:30 om energihushållningen  m. m.</title>
        <author>av herr Hörberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975:30 om energihushållningen  m. m.</title>
          <idno type="rdwebb">FY022009</idno>
          <rs type="number">2009</rs>
          <ref type="dokument_url_text">http://data.riksdagen.se/dokument/FY022009/text</ref>
          <ref type="dokument_url_html">http://data.riksdagen.se/dokument/FY022009</ref>
          <ref type="dokumentstatus_url_xml">http://data.riksdagen.se/dokumentstatus/FY022009</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2pnfSUQQSKvGnJf7pk2ufH" type="signed"/>
        <correspContext corresp="i-2pnfSUQQSKvGnJf7pk2ufH">
          <note type="signatory" corresp="i-PMHdnyf7B6baPyjrwkYv5e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__2009/mot_1975__2009-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion nr 2009
          </p>
          <p>
            Nr 2009
          </p>
          <p>
            av herr Hörberg med anledning av propositionen 1975:30 om energihushållningen
            m.m.
          </p>
          <p>
            ILLUSTRATION
          </p>
          <p>
            Gaslågor flammar kring stadens krogar till intet gagn eller ändamål.
            Där förintas i onödan forntida skogar, där brinner på okynne framtidens
            kol. När våra barnbarn får svälta och frysa på den blankslitna
            jord som vi lämnar i arv skall de veta att vi har sett kolvätet
            lysa uppåt väggarna liksom på lek och på slarv. Till aska är jordens
            skatter förbytta, förbrukad är markens näring och kraft. Till
            ringa glädje och ingen nytta brände vi upp vad de skulle haft.
          </p>
          <p>
            Ur Gaslågor av Alf Henrikson Dikten kan få tjäna som bakgrund
            till tankegångarna i denna motion.
          </p>
          <p>
            1. Sammanfattande synpunkter
          </p>
          <p>
            Energipolitik i Sverige framställs ofta såsom ett val mellan
            olika var för sig olustiga alternativ. Antingen måste vi satsa
            på utbyggnad av kärnkraft och vattenkraft och/eller öka vår oljeimport
            eller göra drastiska nedskär- ningar i vår energiförbrukning.
            I det förra fallet skulle vi få ökad miljö- förstöring som följd
            och i det senare skulle vi behöva bo i kalla bostäder och göra
            produktionsinskränkningar med omfattande sysselsättningspro- blem
            som följd. Det finns alternativ däremellan, som är realistiska!
            Ett omfattande energislöseri förekommer i dag i vårt land både
            inom bostadssektorn och inom industriproduktionen. (Vederhäftiga
            bedömare räk- nar med att ca hälften av energin slösas bort till
            ingen nytta.) Genom klar besparingsinriktning kan en ny energipolitik
            mycket snabbt åstadkomma oförändrad förbrukningsnivå utan de drastiska
            effekter som nämnts ovan. Uteblivna krav på ökad energiförbrukning
            minskar behovet av ökad ener- giproduktion så kraftigt att vi
            med bättre utnyttjande av nuvarande ener- 1 Riksdagen 1975. 3
            saml. Nr 2009
          </p>
          <p>
            Mot. 1975:2009
          </p>
          <pb facs="riksdagen-motions-pdf/data/1975/mot_1975__2009/mot_1975__2009-002.pdf"/>
          <p>
            Mot. 1975:2009 3
          </p>
          <p>
            gikällor och nyinriktad politik för framtida energiproduktion
            kan klara oss utan kärnkraft (fissionskraft). Målmedvetna insatser
            i besparingssyfte och för en bättre och delvis ny- inriktad energiproduktion
            skapar sysselsättning, samtidigt som sådana in- satser är mindre
            kapitalkrävande än de som behövs för ökad energipro- duktion.
            Medel blir härmed tillgängliga för andra investeringar inom pro-
            duktionen, vilket i sin tur tryggar sysselsättningen. — Det sägs
            att utbyggnad för ökad energiproduktion via kärnkraft är den enda
            garantin för vår sys- selsättning. Sådant tal är försök till mytbildning!
            Egentligen är det hela tiden fråga om vad vi vill! Vill vi i framtidens
            samhälle såsom livsnödvändigt satsa t. ex. på en bil per medborgare,
            på möjlighet att i 200 km/tim. köra på elbelysta motorvägar mellan
            alla större tätorter, på luftkonditionering i bostäder, på engångsvaror
            av ”slit-och-släng-typ”, på ultrasnabba flygförbindelser osv.
            osv.? Eller vill vi satsa på ett samhälle med drägliga arbets-
            och bostadsförhållanden, med måttligt snabba förflyttningsmöjligheter,
            med hushållning med mera var- aktiga produkter av olika slag,
            med avgasfri luft och rent vatten osv, osv.? Vilket samhälle vill
            vi lämna efter oss till kommande generationer i tu- sentals år?
            Är det rätt av oss att förbruka mera av jordens tillgångar än
            vad vi lämnar efter oss? — Frågorna kan mångfaldigas! Ett samhälle
            av den typ som denna motion förordar innebär inte alls en återgång
            till medeltidens hårda levnadsbetingelser. Tvärtom, modern teknologi
            inriktad på användning av oändligt flödande energikällor, på pro-
            duktion av varaktiga produkter och på hushållning med resurser
            inklusive frisk luft, rent vatten och oförstörd natur ger ett
            samhälle med goda livs- betingelser och god livstrygghet, så långt
            människan själv kan påverka sina förhållanden. I propositionen
            1975:30 om energihushållning m. m. anger regeringen ing- en långsiktig
            inriktning för svensk energipolitik utan nöjer sig med en ”me-
            dellång” planering fram till 1985. Regeringen talar om hushållning
            med energi och om ökad forskning och produktutveckling men visar
            tveksamhet när det gäller att föreslå åtgärder. Denna motion försöker
            att ange ett långsiktigt mål för energipolitiken och att föreslå
            målmedvetna åtgärder för att åstadkomma en ändrad sam- hällsinriktning,
            i vad gäller såväl energiförbrukning som energiproduktion.
          </p>
          <p>
            2. Reservation
          </p>
          <p>
            En enskild riksdagsledamot har inte de utredningsresurser till
            förfogande, som behövs för att väcka alla de omfattande förslag,
            som erfordras i detta sammanhang. Motionen får därför ses mera
            såsom angivande dels den in- riktning, som vi bör ha för att få
            ett miljö- och ”energivänligt” samhälle, dels exempel på åtgärder
            som bör tillgripas.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-003.pdf"/>
          <p>
            Mot. 1975:2009 3
          </p>
          <p>
            3. Energipolitik på lång sikt
          </p>
          <p>
            Dagens industriella samhälle tar i ökande utsträckning i anspråk
            jordens ändliga energikällor, vilket innebär att nuvarande generationer
            försämrar livsbetingelserna för mänskligheten i framtiden. Atomklyvning
            liksom förbränning av olja och kol, med farligt avfall som följd,
            utgör en icke försvarlig teknologi, som bör få tillämpas endast
            under en kort utvecklingsfas i mänsklighetens historia. Världens
            energiförsörjning måste på lång sikt inriktas på att utnyttja
            oänd- ligt flödande energikällor, som inte vållar skador för miljö
            och människor. Sverige bör bli vägledande i en sådan global strävan!
          </p>
          <p>
            4. Energipolitik på kort sikt
          </p>
          <p>
            Målet för Sveriges strävan bör vara en ca 25-årig övergångstid
            — dvs. fram till sekelskiftet — under vilken vår inriktning för
            omställning till ett miljö- och energivänligt samhälle intensifieras.
            Oförändrad energiförbruk- ning bör snabbt eftersträvas och bibehållas
            intill dess den huvudsakliga ener- giförsörjningen kan grundas
            på oändligt flödande källor utan skadeverk- ningar. Medlen bör
            vara kraftfull och målmedveten energihushållning samt in- tensiv
            och delvis nyinriktad energiforskning och energiproduktion.
          </p>
          <p>
            5. Kraftfull och målmedveten hushållning 5.1 Bättre uppvärmningsekonomi
            m. m. Skärpta isoleringskrav för nybyggen
          </p>
          <p>
            I anslutning till byggnadsstadgan ger statens planverk föreskrifter
            och anvisningar beträffande vissa värmegenomgångstal m. m. Dessa
            s.k. K- värden har satts olika för olika temperaturzoner i vårt
            land. En första åtgärd bör vara att kraftigt skärpa kraven på
            K-värdet vid nybebyggelse i alla zoner från 1978. Krav på treglasfönster
            bör övervägas. — Av beredskapsskäl bör varje nybygge utrustas
            med eller göras förberett för omställning till upp- värmningsanordning
            för inhemskt bränsle.
          </p>
          <p>
            Tilläggsisolering av äldre byggnader
          </p>
          <p>
            Med hänvisning till kort motivering i motion 1975:910, punkt
            3, bör nya K-värden för äldre byggnader fastställas. Till ombyggnadskostnader
            bör sti- mulerande låne- och bidragsmöjligheter från statens sida
            erbjudas under åren 1976-1990. - Av beredskapsskäl bör varje bostad
            enskilt eller via vär- mecentral utrustas med eller göras förberedd
            för omställning till uppvärm- ningsanordning för inhemskt bränsle.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-004.pdf"/>
          <p>
            Mot. 1975:2009 4
          </p>
          <p>
            Obligatorisk energidebitering per hushåll/motsvarande
          </p>
          <p>
            Med hänvisning till kort motivering i motionen 1975:910, punkt
            4, bör lagstiftas att senast 1990 tekniska förutsättningar skall
            vara ordnade och debitering ske av värme-, varmvatten-, kallvatten-
            och elförbrukning per hushåll/motsvarande. Till ändrade installationer
            m. m. bör låne- och bi- dragsmöjligheter från statens sida erbjudas
            under åren 1976-1990.
          </p>
          <p>
            Obligatorisk spjällregulator
          </p>
          <p>
            Betydande energiförluster blir följden av den kalluftsström som
            passerar värmepanna under tid då förbränning ej sker men spjället
            ändå står öppet. Likaså påverkar spjällets inställning under förbränningsskedet
            effektiviteten i tillvaratagandet av bränslet. Det finns i marknaden
            s. k. spjällregulator som automatiskt både stänger spjället helt
            under tid då förbränning ej sker och enligt ett för varje panna
            anpassat program tillser att spjällöppningen vid förbränningen
            är idealisk från såväl förbrännings- och effektivitets- som rökgasreningssynpunkt.
            Installations- och intrimningskostnaden för sådan spjällregulator
            rör sig om 2 000 å 3 000 kr. Bränsleinbesparing med spjäll- regulator
            har visat sig bli mellan 10 och 30 96. — Lagstiftning bör ske
            om obligatorisk spjällregulator för värmepannor senast 1990. Till
            installationer m. m. bör låne- och bidragsmöjligheter från statens
            sida erbjudas under åren 1976-1990.
          </p>
          <p>
            Obligatorisk pannbesiktning
          </p>
          <p>
            Utomlands finns på sina håll redan obligatorisk årlig pannbesiktning
            enligt regler, som i stort liknar vår årliga bilbesiktning. Pannbesiktning
            bör omfatta både pannans tillförlitlighet, förbränningseffektivitet,
            rökgasinnehåll, sot- ning m. m. och från 1990 även befintligheten
            och effekten hos spjällregulator samt att debitering av värme
            och varmvatten sker per hushåll/motsvarande. Panninspektion kan
            förslagsvis åläggas kommunerna med statliga kostnads- bidrag att
            drivas samordnad med sotningen. — Lagstiftning bör ske om ob-
            ligatorisk pannbesiktning från 1978.
          </p>
          <p>
            Obligatorisk värmeväxlare
          </p>
          <p>
            Luftväxlingsanläggningar i såväl bostäder som kontors- och andra
            arbets- lokaler medför i dag oftast ettdirektutsläpp av uppvärmd,
            ”begagnad” luft, utan att denna lufts värmeinnehåll tillvaratas.
            Genom värmeväxlare och andra tekniska arrangemang kan med förhållandevis
            enkla medel den be- gagnade luftens värme återanvändas för uppvärmning
            av ny friskluft före dennas insläpp i berörda lokaler. — Lagstiftning
            bör ske om förbud från 1985 mot utsläpp av uppvärmd, begagnad
            luft utan tillvaratagande av dess värmeinnehåll. Till installationer
            och erforderlig teknisk utrustning bör låne- och bidragsmöjligheter
            från statens sida erbjudas under åren 1976-1985.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-005.pdf"/>
          <p>
            Mot. 1975:2009 5
          </p>
          <p>
            Obligatoriskt utnyttjande av spillvärme
          </p>
          <p>
            Kylning av processer inom industriell produktion sker i dag ofta
            i s.k. öppna system. Sådant innebär att vatten och luft, som utnyttjats
            för kylning, släpps ut i vattendrag resp. i luften utan att värmeinnehållet
            tas till vara. — Lagstiftning bör ske om obligatoriskt utnyttjande
            av spillvärme inom in- dustriell produktion från 1985. I den mån
            sådan spillvärme inte kan utnyttjas av ”producenten” i fråga bör
            lagstiftningen innehålla regler för samarbete mellan kommun eller
            andra förbrukare av värme. — Till installationer och teknisk utrustning
            för ombyggnad av befintliga anläggningar bör låne- och bidragsmöjligheter
            från statens sida erbjudas under åren 1976-1985.
          </p>
          <p>
            Flerårsplan för höjd energibeskattning
          </p>
          <p>
            För att möjliggöra långsiktig planering av investeringar m. m.
            i energi- besparande syfte inom såväl bostadssektorn som produktionen
            i allmänhet bör en flerårsplan för energibeskattning utarbetas.
            Beskattningen såsom ett led i energibesparingssammanhang bör härvid
            avvägas så, att förbrukning av olika slags energi och energikällor
            belastas utifrån den allmänna mål- sättningen i kapitel 4 ovan.
            — Lagstiftning av övergripande slag fram till år 1985 bör redan
            nu ske, så att förbrukare av olika kategorier successivt kan anpassa
            sina åtgärder därefter.
          </p>
          <p>
            Särskilda ”kallortsbidrag”
          </p>
          <p>
            För att öka jämlikheten mellan medborgare och juridiska personer
            i olika delar av landet bör en plan utarbetas för särskilda Kallortsbidrag.
            Sådant bör utgå inom viss(-a) temperaturzon(-er) efter någon form
            av allmänna regler. — En plan bör lagfästas redan nu, att förverkligas
            i god samordning med erforderliga energiskattehöjningar.
          </p>
          <p>
            5.2 Bättre transportekonomi m. m. Transportsätt och energiförbrukning
          </p>
          <p>
            Enligt Ingenjörsvetenskapsakademiens årsbok kan den effektiva
            energi- förbrukningen per transporterat kilo i grova drag ges
            följande jämförelsetal vid olika transportsätt:
          </p>
          <p>
            vattenväg järnväg landsväg flyg 1,0 1,25 4,3 67,5
          </p>
          <p>
            För att styra våra transporter i energisparande syfte bör olika,
            samverkande åtgärder vidtagas.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-006.pdf"/>
          <p>
            Mot. 1975:2009 6
          </p>
          <p>
            Nya kanaler
          </p>
          <p>
            På den europeiska kontinenten går betydande mängder gods på vatten-
            vägar. Befintliga flodsystem och kanaler förbättras ständigt och
            nya kanaler byggs, USSR har investerat oerhörda summor i kanalbyggen
            m. m. under efterkrigstiden. Särskilda pråmbärande båtar har konstruerats
            för att un- derlätta omlastningar mellan kustsjöfart och floder/kanaler
            och mellan så- dana av olika storlek. För Sveriges del torde flod/kanal-transporter
            bli av förhållandevis mindre omfattning. Det kan dock finnas anledning
            att utreda möjligheterna att i ökad utsträckning utnyttja våra
            större sjöar. För- utsättningslös utredning bör göras av bl. a.
            möjligheterna att förbinda Vänern och Vättern med en ny kanal
            med samma framkomstmöjligheter som Troll- hätte kanal. Även möjligheten
            att ”förlänga” Mälarsjöfarten till Hjälmaren via en ny kanal bör
            utredas.
          </p>
          <p>
            Kust- och kanaltrafik
          </p>
          <p>
            För att förbättra de ekonomiska förutsättningarna för ökad kust-
            och ka- naltrafik bör lagstiftas om bättre kreditmöjligheter för
            näringen, skatte- stimulanser under en återuppbyggnadstid och
            fördelaktig taxepolitik från 1976.
          </p>
          <p>
            Progressiv personalbilskatt
          </p>
          <p>
            För att minska drivmedelsåtgång vid persontransporter bör bl.
            a. fordons- skatten för personbilar göras progressiv. En sådan
            progressivitet bör göras avhängig av bl.a. vikt, storlek och motorstyrka.
          </p>
          <p>
            Flerårsplan för höjd drivmedelsbeskattning
          </p>
          <p>
            För att möjliggöra långsiktig planering av investeringar i transportsam-
            manhang bör en flerårsplan för drivmedelsbeskattningen utarbetas.
            Beskatt- ningen såsom ett led i energibesparingssammanhang bör
            avvägas enligt mål- sättningen i kapitel 4 ovan och enligt Ingenjörsvetenskapsakademiens
            ovan redovisade jämförelsetal för olika transportsätt. — Lagstiftning
            av övergri- pande slag bör redan nu ske, så att förbrukare av
            olika kategorier successivt kan anpassa sina åtgärder därefter.
          </p>
          <p>
            Hastighetsbegränsning på landsväg
          </p>
          <p>
            I syfte att minska energiåtgång och fordonsslitage bör hårdare
            regler för hastighetsbegränsningar på landsväg övervägas. Det
            kan finnas anledning att införa allmän hastighetsbegränsning till
            70 km/tim. resp. 90 km/tim. på motorväg, motortrafikled och vägar
            med låg trafikbeläggning i norra Sverige.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-007.pdf"/>
          <p>
            Mot. 1975:2009 7
          </p>
          <p>
            Ingen Öresundsbro
          </p>
          <p>
            I syfte att minska energiåtgången genom att avstå från att bygga
            Öresunds- bron och därmed också slippa de landsvägstransporter
            som en sådan bro skul- le medföra bör riksdagen med omedelbar
            verkan häva sitt beslut om att god- känna överenskommelsen med
            Danmark om landsvägsbro mellan Malmö och Köpenhamn.
          </p>
          <p>
            Sänkning av biljettpriset vid kollektivtrafik
          </p>
          <p>
            I syfte att stimulera utnyttjandet av kollektiva transportmedel
            bör en flerårsplan för biljettprissänkning (eller icke-höjning)
            inom järnvägs- och landsvägsbusstransporter utarbetas. Målet för
            sådan biljettprispolitik bör 1980, i förhållande till dåvarande
            penningvärde, vara ca 50 96 av prisnivån för dagens andraklassresa.
            Inom prispolitiken bör särskilt beaktas behovet av prissänkning
            för mycket långa resor!
          </p>
          <p>
            Särskilda ”avståndsbidrag”
          </p>
          <p>
            En höjning av drivmedelsbeskattningen drabbar särskilt medborgare
            och juridiska personer i de delar av landet som har långa, regionala
            transporter. I syfte att häva den ojämlikhet som följer härav
            bör en plan för särskilda avståndsbidrag utarbetas. En plan bör
            lagfästas redan nu, att förverkligas i god samordning med erforderliga
            drivmedelsskattehöjningar.
          </p>
          <p>
            5.2 Bättre pappersekonomi
          </p>
          <p>
            Under massaproduktion förbrukas vid blekning, oavsett vilken
            typ av massa man väljer, mer energi och vedråvara samtidigt som
            miljön påverkas mera negativt. Den totala energiförbrukningen
            vid tillverkning av blekt mas- sa ligger 25-30ef : högre än vid
            tillverkning av oblekt massa. Vedutbytet minskar vid blekalternativet
            med 4-5 96. Miljöförstöringen blir vid förore- ningsutsläpp i
            vattendrag för blekalternativet S gånger större med avseende på
            fibrer, 3 gånger större med avseende på biokemisk syreförbrukning
            och 10 gånger större med avseende på lignin, som starkt påverkar
            vattnets färgning och därmed mikrofloran i vattnet. Oblekt papper
            är ”starkare” än blekt, och företagna prov har visat att man i
            kontorssammanhang lika väl kan använda oblekt som blekt papper.
            ”Det vitaste av alla vita papper är ingenting annat än status”,
            menar en känd svensk pappersexportör. Det torde inte finnas anledning
            att i statsförvaltningen av statusskäl an- vända ett papper, som
            är både mer energikrävande och mer miljöförstörande än ett annat,
            fullt användbart sådant. — Lagstiftning bör ske redan nu, dels
          </p>
          <pb facs="riksdagen-motions-pdf/data/1975/mot_1975__2009/mot_1975__2009-008.pdf"/>
          <p>
            Mot. 1975:2009 8
          </p>
          <p>
            om att statsverket och statlig företagsamhet senast 1980 skall
            ha övergått till att använda enbart oblekt papper i kontorssammanhang
            och andra sam- manhang, dels om en skatt på priset för blekt papper,
            som är avsett att förbrukas inom landet.
          </p>
          <p>
            6. Nyinriktad kraftproduktion
          </p>
          <p>
            Enligt kapitel 3 ovan bör energipolitiken på lång sikt inriktas
            på oändligt flödande energikällor. En intensiv forskning och produktutveckling
            (FoU) måste ske på sådana områden fram till sekelskiftet. — Exempel
            på åtgärder följer nedan utan inbördes angelägenhetsgradering.
          </p>
          <p>
            6.1 Vindkraft STU
          </p>
          <p>
            Styrelsen för teknisk utveckling (STU) har 1974 gjort en förstudie
            angående vindkraftens framtida möjligheter i Sverige. STU:s uppfattning
            är att det i Sverige är motiverat att genomföra långsiktig FoU
            beträffande vindenergin. Betydligt lägre energipriser bör på sikt
            kunna åstadkommas än vad vindkraf- ten med dagens teknologi kan
            prestera. STU anför att FoU-insats av ”storle- ken 1000 mkr fördelad
            på ett 10-tal år för att få ett elenergiförsörjningstill- skott
            om ca 11-23 Twh 1985-1990 (15 resp. 30 96 av hela elenergiförbruk-
            ningen 1973) måste anses vara mycket gynnsam”. — Redan anslag
            av stor- leksordningen 600 mkr skulle kunna föra fram till gynnsamma
            resultat, me- nar en enskild forskare inom STU.
          </p>
          <p>
            Miljöstörande?
          </p>
          <p>
            Det åberopas ofta att vindkraft skulle vara särskilt miljöförstörande.
            Så kan knappast vara fallet. Ett vindkraftstorn med ett antal
            vertikalt monterade rotorer kräver inte större utrymme och höjd
            än t. ex. Uppsala domkyrkas torn. Sådana vindkraftstorn kan, enligt
            försök i USA, mycket väl monteras till havs utom synhåll från
            kusten. De kan samtidigt utnyttjas för t.ex. TV-sändning, fyrändamål,
            radarspaning och vädermätning. Ett vindkrafts- torn på land torde
            från miljöförstöringssynpunkt kunna jämföras med ett mo- dernt
            vattentorn. En tanke har framförts att vindkraftstorn skulle kunna
            re- sas i befintliga kraftledningsgator, vilka förvisso redan
            i dag inte utgör något naturförskönande inslag. Med en sådan placering
            vinnes också möjlighet till direktinkoppling på kraftledningsnätet.
            Slutligen måste det vara mycket lät- tare att bortmontera ett
            vindkraftstorn och utplåna alla spår efter ett sådant än att t.
            ex. återställa naturen efter ett kärnkraftverk med radioaktivitet
            eller en vattenkraftsanläggning med stora vattenmagasin m. m.
            — Vindkraftens mil- jöförstöring når på intet sätt upp till samma
            höga nivå som t. ex. avfallspro- blemen vid atomklyvning och förbränning
            av olja.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-009.pdf"/>
          <p>
            Mot. 1975:2009 kd
          </p>
          <p>
            Sverige gynnat?
          </p>
          <p>
            Sverige har sådana vindförhållanden att det måste anses särskilt
            gynnat i detta sammanhang. Olika alternativ för lagring av vindkraft
            vid vindstilla utforskas för närvarande. Bl. a. diskuteras luftkompressorer,
            drivna av vind- kraft, med åtföljande lagring av komprimerad luft
            i bergrum eller andra utrymmen. Den komprimerade luften kan sedan
            i jämn takt driva genera- torer, varvid kraftbortfall vid vindstilla
            undvikes. —- Vindförhållandena i Sverige är dessutom sådana att
            just då vi har sinande vattenmagasin, dvs. under höst och vinter,
            har vi ”mest vind”. Dessa båda kraftproducenter synes därför komplettera
            varandra utmärkt.
          </p>
          <p>
            Större FoU
          </p>
          <p>
            Betydligt större FoU bör de närmaste åren äga rum i samarbete
            med bl. a. USA. Riksdagen bör hos regeringen begära en flerårsplan
            för intensivare vindkraftsforskning. Det i propositionen, s. 458,
            föreslagna gemensamma anslaget för fusionsenergi, geotermisk energi,
            vindenergi och övriga ener- giformer bör ökas med minst 10 mkr
            för 1975/76, med speciell destination till vindkraftsforskning.
            Det gäller för oss att till 1978, då nytt energibeslut skall fattas,
            ha skaffat oss en kunskapsplattform beträffande vindkraft, som
            visar hur vår fortsatta FoU skall inriktas. Utöver ovannämnda
            anslagsökning bör STU få ett anslag för FoU beträffande lagring
            av vindenergi i samarbete med motsvarande forskning i USA. — Det
            finns i Sverige betydande FoU- kapacitet, bl. a. inom näringslivet,
            vilken måste utnyttjas i detta samman- hang. Asea, Atlas-Copco,
            Stal-Laval och Saab-Scania kan nämnas.
          </p>
          <p>
            Mål för vindkraft
          </p>
          <p>
            Det mål STU enligt ovan ansett möjligt måste uppnås senast 1990,
            dvs. en elproduktion genom vindkraft, uppgående till minst 30
            96 av den totala elförbrukningen år 1973.
          </p>
          <p>
            6.2 Solenergi
          </p>
          <p>
            Solenergin kan i Sverige tillvaratas för bl. a. lokaluppvärmning.
            Anord- ningar för solvärmens tillvaratagande är svårare att åstadkomma
            i befintlig bebyggelse än i ny. Försöksverksamheten bör intensifieras
            med både fjärr- värmeanläggningar som kan utnyttja solvärme som
            komplementvärme och småhus med individuellt utnyttjande av solvärme.
            Till år 1980 bör minst fem fjärrvärmeanläggningar och tio ”byar”
            med småhus på försök utnyttja solvärme i olika delar av landet.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-010.pdf"/>
          <p>
            Mot. 1975:2009 10
          </p>
          <p>
            6.2 Fissionsenergi Inte färdigutforskad
          </p>
          <p>
            Fissionskraften är i dag inte färdigutforskad. Allmänt är man
            ense om att driftsäkerheten är otillfredsställande i vad gäller
            såväl energiframställning som risker för giftspridning. Härtill
            kommer att problemet med avfallets oskadliggörande inte är löst
            utan mänsklig övervakning under mycket lång tid. Från flera håll
            ifrågasätts även den ekonomiska lönsamheten med fis- sionskraft.
            Investeringsbehoven är enorma vid både byggandet av reaktorer,
            brytning och upparbetning av bränsle samt tillvaratagande av avfall.
          </p>
          <p>
            Fel teknologi?
          </p>
          <p>
            Det kan ifrågasättas om inte fissionsenergi egentligen utgör
            ett övergångs- stadium inom forskningen på vägen mot lösningen
            av fusionsenergipro- blemen. Giftspridnings- och avfallsproblemen
            vid fissionen är sådana att frågan är berättigad om inte ett praktiskt
            utnyttjande i stor skala av fissionen är en felinriktad och oförsvarlig
            teknologi?
          </p>
          <p>
            Nuvarande reaktorer räcker
          </p>
          <p>
            Ytterligare kvalificerad forskning behövs beträffande atomklyvning.
            De nuvarande åtta reaktoranläggningar som är i drift eller långt
            komna från byggnadssynpunkt bör räcka för sådan fortsatt forskning.
            — Reaktoranlägg- ningen Oskarshamn 3, som ännu inte är beställd,
            bör inte byggas. Byggandet av Ringhals 4 och Forsmark 2, som nyligen
            inletts, bör omedelbart avbrytas.
          </p>
          <p>
            6.3 Fusionsenergi
          </p>
          <p>
            Beträffande betydelsen av svensk forskning och följande internationell
            sådan inom fusionsenergiområdet kan hänvisas till propositionen.
            — Bety- dande anslagsökning torde dock bli erforderlig.
          </p>
          <p>
            7. Energidepartement och energiutskott
          </p>
          <p>
            Det moderna industrisamhället har redan betydande problem med
            ener- gihushållning och energiproduktion. En framtida långsiktig
            inriktning på utnyttjandet av oändligt flödande energikällor,
            med stora FoU-insatser under de närmaste 25 åren som förutsättning,
            gör det aktuellt att inrätta ett särskilt energidepartement. För
            riksdagsarbetet torde krävas ett motsvarande ener- giutskott.
            — En tänkbar lösning vore att till näringsutskottet överföra jord-
            bruksfrågorna och i stället skapa ett nytt miljö- och energiutskott.
          </p>
          <pb facs="riksdagen-motions-pdf/data/1975/mot_1975__2009/mot_1975__2009-011.pdf"/>
          <p>
            Mot. 1975:2009 1
          </p>
          <p>
            8. Finansiering och sysselsättning
          </p>
          <p>
            Kraftfull och målmedveten energihushållning, inbegripande bl.
            a. åtgärder enligt kapitel 5 ovan, kräver betydande investeringsmedel.
            Den omläggning av samhällsinriktningen som behövs måste stimuleras
            av aktiv statlig låne- och bidragspolitik. Omställningen av samhällets
            energipolitiska inriktning drar med sig, som ovan framgått, betydligt
            ökad sysselsättning, bl. a. inom isolerings-, installations- och
            byggnadssektorerna. Investeringar i hushållningssammanhang uppgår
            dock inte till lika stora belopp, som fortsatt energiförbrukningsökning
            och motsvarande energipro- duktionsökning skulle ha krävt. Med
            hushållningsinvesteringar åstadkom- mes dessutom både successiv
            minskning av energiförbrukningen och sam- tidigt miljöförbättringar
            beträffande såväl luft som vatten. Finansiering av hushållningsinvesteringar
            och ökade FoU-insatser, som förordas i kapitel 6, måste i huvudsak
            ske på två vägar. Hushållningsin- vesteringar bör till viss del
            täckas av successiva energiskattehöjningar. Be- tydande medel,
            minst tre miljarder, blir därutöver tillgängliga för såväl hus-
            hållningsinvesteringar som ökade FoU-insatser genom inställandet
            av de tre fissionskraftverkens byggande, som förordats i kapitel
            6 ovan.
          </p>
          <p>
            9. Hemställan
          </p>
          <p>
            Med hänvisning till vad ovan anförts hemställes I. att riksdagen
            gör ett uttalande om energipolitiken på lång sikt med det principiella
            innehåll som anförts i kapitel 3 ovan, II. att riksdagen fattar
            principbeslut om 1. att skärpta isoleringskrav och krav om uppvärmningsanordning
            för inhemskt bränsle för nybyggen skall gälla från år 1978, 2.
            att tilläggsisolering och förberedelse för uppvärmning med in-
            hemskt bränsle av äldre byggnader skall genomföras under åren
            1976-1990, 3. att erforderliga ominstallationer m. m. skall göras
            så att ener- gidebitering av olika slag kan ske per hushåll/motsvarande
            senast år 1990, 4. att spjällregulator vid gas- och oljeeldade
            värmepannor skall vara obligatorisk från år 1990, 5. att regelbundet
            återkommande inspektion av värmepannor genom kommunernas försorg
            skall ske från år 1978, 6. att i lokaler med luftväxlingsanläggning
            med användning av fläktar o. d. spillvärme skall tillvaratas för
            återuppvärmnings- ändamål senast år 1985, 7. att spillvärme från
            industriell produktion skall tillvaratas för återuppvärmningsändamål
            eller kraftproduktion senast från år 1985,
          </p>
          <pb facs="riksdagen-motions-pdf/data/1975/mot_1975__2009/mot_1975__2009-012.pdf"/>
          <p>
            Mot. 1975:2009 12
          </p>
          <p>
            8. att flerårsplan skall upprättas för olika energikällors beskattning
            fram till år 1985, 9. att flerårsplan skall upprättas för särskilda
            kallortsbidrag till medborgare och juridiska personer i vissa
            kallare delar av lan- det, 10. att utredning skall göras om behovet
            av en ny kanal mellan Vänern och Vättern samt mellan Mälaren och
            Hjälmaren, 11.att kust- och kanalsjöfart skall ekonomiskt stödjas
            och stimule- ras, 12.att utredning om progressiv personbilsbeskattning
            skall göras, 13. att flerårsplan skall upprättas för drivmedelsbeskattningen
            fram till år 1985, 14.att försök med mera skärpta hastighetsbestämmelser
            skall genomföras, 15. att flerårsplan skall upprättas för relativ
            sänkning av biljettpriset för persontransport med järnväg och
            landsvägsbuss fram till år 1980; 16.att flerårsplan skall upprättas
            för särskilda avståndsbidrag till medborgare och juridiska personer
            i sådana delar av landet som kräver långa regionala transporter,
            vilka ej kan ske kol- lektivt, 17. att statsförvaltning och statlig
            företagsamhet skall för kontors- ändamål använda oblekt papper
            från år 1980, 18. att särskild skatt skall utgå på blekt papper
            som användes inom landet från år 1978, 19. att ökad satsning på
            forskning och produktutveckling skall ske under åren 1976-1985
            för att tillvarata vindenergi, 20. att försök skall göras under
            åren 1976-1985 med tillvaratagande av solvärme såsom komplement
            vid lokaluppvärmning, 21.att restriktivitet bör iakttas vid större
            energikrävande inves- teringar för främjande av landsvägstrafik,
            såsom större bro- byggen,
          </p>
          <p>
            III. att riksdagen beslutar
          </p>
          <p>
            1. att för ytterligare forsknings- och utvecklingsinsatser inom
            vindenergiområdet anslå ytterligare 10 milj. kr. för budgetåret
            1975/76 och att för särskild forskning när det gäller lagring
            av vindenergi anslå 5 milj. kr. för budgetåret 1975/76, 2. att
            för försök med utnyttjandet av solvärme för lokaluppvärm- ning
            anslå ytterligare 5 milj. kr. för budgetåret 1975/76, 3. att inställa
            byggandet av fissionskraftverket Oskarshamn 3 och att avbryta
            byggandet av fissionskraftverken Ringhals 4 och Forsmark 2,
          </p>
          <pb facs="riksdagen-motions-pdf/data/1975/mot_1975__2009/mot_1975__2009-013.pdf"/>
          <p>
            Mot. 1975:2009 13
          </p>
          <p>
            4. att för forskning beträffande fusionsenergi anslå ytterligare
            5 milj. kr. för budgetåret 1975/76.
          </p>
          <p>
            Stockholm den 8 april 1975 NILS HÖRBERG (fp)
          </p>
          <pb facs="riksdagen-motions-pdf/data/1975/mot_1975__2009/mot_1975__2009-014.pdf"/>
          <pb facs="riksdagen-motions-pdf/data/1975/mot_1975__2009/mot_1975__2009-015.pdf"/>
          <pb facs="riksdagen-motions-pdf/data/1975/mot_1975__2009/mot_1975__2009-016.pdf"/>
          <p>
            .
          </p>
          <p>
            GOTAB 759288S Stockholm 1975
          </p>
        </div>
      </div>
    </body>
  </text>
</TEI>
