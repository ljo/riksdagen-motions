<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01022">
  <teiHeader>
    <fileDesc>
      <titleStmt>
        <title>om översyn av reglerna angående skattetillägg</title>
        <author>av herrar Olsson i Sundsvall och Boo </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av reglerna angående skattetillägg</title>
          <idno type="rdwebb">FZ021022</idno>
          <rs type="number">1022</rs>
          <ref type="dokument_url_text">http://data.riksdagen.se/dokument/FZ021022/text</ref>
          <ref type="dokument_url_html">http://data.riksdagen.se/dokument/FZ021022</ref>
          <ref type="dokumentstatus_url_xml">http://data.riksdagen.se/dokumentstatus/FZ021022</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL GUST. H. BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MsrZsWzdPDf93atLTRtCJu" type="signed"/>
        <correspContext corresp="i-MsrZsWzdPDf93atLTRtCJu">
          <note type="signatory" corresp="r-0"/>
          <note type="signatory" corresp="i-4Fpaw3XcFb6Gne8E62mhr1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1022/mot_197576__1022-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1975/76: 1022
          </p>
          <p>
            av herrar Olsson i Sundsvall och Boo om översyn av reglerna angående
            skattetillägg
          </p>
          <p>
            I syfte att stärka övervakningen av deklarationspliktens riktiga
            fullgörande infördes med verkan fr. o. m. 1972 bestämmelser i
            116 a—116 j $$ taxerings- förordningen om regler för skattetillägg.
            I motionen 1975:1078 till fjolårets riksdag tog vi upp några av
            de mindre gynnsamma erfarenheter som dittills vunnits och framhöll
            bl. a. vikten av att reglerna ändras så att de möjliggör lindring
            i de fall verkningarna är obilliga samt att frågan om att öka
            rätts- säkerheten i det förfarande varigenom skattetillägg påförs
            blir föremål för översyn. Denna liksom övriga i ämnet väckta motioner
            avslogs av riksdagen (SkU 1975:31) med hänvisning till den översyn
            av bestämmelserna om skat- tetillägg som den under våren 1975
            tillsatta skattetilläggsutredningen (Fi 1975:06) skulle företa.
            Skattetilläggen uttas till belopp motsvarande hälften av den skatt
            som skulle ha undandragits på grundval av de felaktiga eller ofullständiga
            upp- gifterna. Skattetillägget kan efterges i vissa fall och då
            i sin helhet. Praxis visar sig emellertid vara tämligen sträng,
            och endast i uppenbara fall har skattetilläggen ansetts kunna
            efterges. Exempel finns där tillämpningen varit stötande för rättskänslan.
            En person som, på grund av svårighet att själv upprätta sin självdeklaration,
            anlitade en deklarationsbyrå och som ej förmått kontrollera riktigheten
            i den av byrån ifyllda blanketten har drabbats av skattetillägg
            för det misstag byrån orsakat honom och vilket den skattskyldige
            i praktiken ej varit i stånd att upptäcka. Likaså har löntagare
            som råkat kasta om ett par siffror i löneuppgiften påförts skattetillägg,
            trots att skattemyndigheten utan svårighet måste upp- täcka ett
            sådant misstag. Motsvarande har gällt den som råkat läsa fel på
            en svårtolkad löneuppgift samt en nybliven änka som utan deklarationsvana
            haft att upprätta självdeklaration och av okunnighet glömt att
            lämna alla uppgifter. Skattetilläggen måste ha till uppgift att
            drabba dem som mer avsiktligt försöker bryta mot bestämmelserna
            och ej dem som av oförstånd eller för- biseende råkat lämna felaktiga
            uppgifter. I JO:s till 1974 års riksdag avgivna berättelse tas
            tillämpningen av dessa regler upp och JO konstaterade:
          </p>
          <p>
            Det är enligt min mening av stor vikt att lokal skattemyndighet
            vid be- dömningen av frågan om en skattskyldig bör befrias från
            skattetillägg eller förseningsavgift enligt 116 d $ taxeringsförordningen
            söker göra en samlad bedömning av samtliga kända omständigheter
            och inte ser de skilda om-
          </p>
          <pb facs="riksdagen-motions-pdf/data/197576/mot_197576__1022/mot_197576__1022-002.pdf"/>
          <p>
            Mot. 1975/76:1022 uu
          </p>
          <p>
            ständigheterna isolerade från varandra. Avgörande måste vara
            om omstän- digheterna tagna tillsammans väger så tungt att den
            skattskyldiges hand- lande framstår som ursäktligt.
          </p>
          <p>
            I direktiven till skattetilläggsutredningen framhålls fördelarna
            av inför- andet av det administrativa sanktionssystemet:
          </p>
          <p>
            Enligt upplysningar från beskattningsmyndigheterna har det resulterat
            i att antalet deklarationsförsummelser minskat avsevärt. Bestämmelserna
            om de nya avgifterna synes på det hela taget ha fungerat väl.
          </p>
          <p>
            Med hänsyn till exemplen där skattetillägg påförts kan vi inte
            dela upp- fattningen att systemet fungerat väl. Bestämmelserna
            behöver överses och kompletteras på bl.a. följande punkter: 1.
            Jämkningsregler måste införas, så att tilläggets storlek kan stå
            i relation till försummelsen. 2. Ökad rättssäkerhet i förfarandet
            måste garanteras. 3. Delgivning av beslut om skattetillägg måste
            ske så, att vederbörande verkligen inser att han fått del av beslutet
            och därigenom kan utnyttja sin klagorätt. Normalt erhåller nu
            den skattskyldige meddelande i septem- ber att han påförts skattetillägg,
            men storleken av detsamma framgår först av slutskattsedeln i december.
          </p>
          <p>
            Skattetilläggen fyller säkerligen en stor uppgift för att motverka
            felaktiga och vilseledande uppgifter i självdeklarationerna, men
            bestämmelserna kan ej tillåtas vara sådana, att de drabbar helt
            lojala medborgare som utan uppsåt men av kanske bristande erfarenhet
            råkat lämna felaktiga uppgifter. Det gäller då oftast uppgifter
            som skattemyndigheterna regelbundet kontrollerar, varför de upptäcks.
            Bestämmelserna om skattetillägg måste enligt vår me- ning utformas
            så, att tilläggen kan efterges om den skattskyldiges handlande
            mot bakgrund av omständigheterna framstår som ursäktligt. Eftersom
            våra synpunkter ej synes vara helt innefattade i direktiven för
            utredningen, bör denna motion överlämnas till utredningen för
            beaktande. Med hänvisning till det anförda hemställs att riksdagen
            hos regeringen anhåller om att motionen överlämnas till skattetilläggsutredningen
            (Fi 1975:06) för beaktande.
          </p>
          <p>
            Stockholm den 27 januari 1976
          </p>
          <p>
            MARTIN OLSSON (c) KARL GUST. H. BOO (c) i Sundsvall
          </p>
        </div>
      </div>
    </body>
  </text>
</TEI>
