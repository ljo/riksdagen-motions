<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02289">
  <teiHeader>
    <fileDesc>
      <titleStmt>
        <title>med anledning av propositionen 1975/76:122 om omorganisation av  förenade fabriksverken, m. m.</title>
        <author>av herr Ekinge</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:122 om omorganisation av  förenade fabriksverken, m. m.</title>
          <idno type="rdwebb">FZ022289</idno>
          <rs type="number">2289</rs>
          <ref type="dokument_url_text">http://data.riksdagen.se/dokument/FZ022289/text</ref>
          <ref type="dokument_url_html">http://data.riksdagen.se/dokument/FZ022289</ref>
          <ref type="dokumentstatus_url_xml">http://data.riksdagen.se/dokumentstatus/FZ022289</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N16CyWGXKPMH81skqLzWmr</idno>
            <name>BERNT EKINGE</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Ad3XCifewBPTEZx4ziyUf" type="signed"/>
        <correspContext corresp="i-7Ad3XCifewBPTEZx4ziyUf">
          <note type="signatory" corresp="i-N16CyWGXKPMH81skqLzWmr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2289/mot_197576__2289-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76:2289
          </p>
          <p>
            av herr Ekinge med anledning av propositionen 1975/76:122 om
            omorganisation av förenade fabriksverken, m. m.
          </p>
          <p>
            De i propositionen 1975/76:122 föreslagna förändringarna inom
            förenade fabriksverken, FFV, grundar sig i allt väsentligt på
            FFV-utredningens be- tänkande och förslag, som avlämnades i juni
            1974.
          </p>
          <p>
            Företagsform
          </p>
          <p>
            På en väsentlig punkt avviker regeringens förslag från utredningens.
            Det gäller företagsformen, där utredningen föreslår att FFV ombildas
            till ett aktiebolag, medan statsrådet i propositionen tillmötesgår
            önskemål från fler- talet av de anställda, att affärsverksformen
            skall bibehållas för FFV. Stats- rådet framhåller dock att frågan
            om den framtida företagsformen bör prövas på nytt om ca tre år.
          </p>
          <p>
            Civil produktion
          </p>
          <p>
            I propositionen framhålls att verksamheten vid FFV huvudsakligen
            bör vara inriktad på tillverkning och underhåll av försvarsmateriel.
            Verksam- heten bör i övrigt kunna omfatta även viss kompletterande,
            lönsam civil produktion av varor och tjänster, som är väl lämpade
            för de resurser och den kompetens som finns inom FFV och som i
            övrigt passar väl in i företagets struktur. Vidare framhålls i
            propositionen att om ett civilt projekt utvecklas inom FFV och
            det kommer att leda till en verksamhet av större omfattning, bör
            man förutsättningslöst pröva var ett sådant projekt bäst passar
            inom den statliga företagssektorn. Denna restriktiva inställning
            i fråga om den civila verksamheten är svår att förstå. Det borde
            tvärtom vara angeläget att det skapas möjligheter till en ökad
            satsning på civil verksamhet. En sådan utveckling kan ske såväl
            genom utveckling av egna produkter inom företaget som genom förvärv
            av tillverkningsrätter. Detta är angeläget för att på sikt trygga
            de anställdas sysselsättning inom företaget icke minst i en situation
            där den försvarsin- riktade verksamheten kan förväntas gå ned.
            Detta är också krav som förts fram av de fackliga organisationerna
            inom företaget.
          </p>
          <p>
            Tvätteriverksamheten
          </p>
          <p>
            I propositionen omnämns att en arbetsgrupp med företrädare bl.
            a. för industridepartementet, FFV och landstingen utrett frågan
            om vilka alter-
          </p>
          <pb facs="riksdagen-motions-pdf/data/197576/mot_197576__2289/mot_197576__2289-002.pdf"/>
          <p>
            Mot. 1975/76:2289 7
          </p>
          <p>
            nativ som är lämpliga för den fortsatta verksamheten vid tvätterierna.
            Stats- rådet framhåller att han anser att förhandlingar bör inledas
            med företrädare för landstingskommunerna i syfte att klarlägga
            villkoren för en förändring. Statsrådet räknar med att dessa förhandlingar
            skall kunna avslutas under innevarande år. I detta sammanhang
            är det angeläget att understryka värdet av en sammanhållande organisation.
            Detta är nödvändigt för att kunna tillvarata möjligheterna till
            erfarenhetsutbyte, målinriktad utvecklingsverk- samhet och ett
            förbilligande av de administrativa rutinerna. Då landstingen är
            den dominerande kunden ter det sig naturligt med ett samarbete
            mellan staten och landstingen när det gäller tvätteriverksamheten.
            Därtill bör också en utvidgning av den statliga tvätteriverksamheten
            kunna åstadkommas. Nya kundkategorier utanför den offentliga sektorn
            bör kunna knytas till tvätterierna. I annat fall kan det finnas
            risk för en monopolisering inom tvätteribranschen, som icke gynnar
            en sund konkurrens. Vidare kan det finnas anledning att verka
            för en stärkt ställning åt tvättbranschens indu- striorganisation.
            En sammanhållen riksomfattande tvätteriverksamhet med statligt-kom-
            munalt inflytande bör även kunna ge möjligheter till forskningsinsatser
            såväl i fråga om den inre och yttre miljön som i fråga om hygienen.
            Vad som därvid ter sig som angeläget är åtgärder i fråga om värmestrålning,
            buller och energibesparing. I fråga om hygien är en fortsatt forskning
            nödvändig såväl i fråga om allmän tvätterihygien som beträffande
            bakteriologiska förhållanden. Det finns också anledning peka på
            utvecklingen av nya tvätteriprocesser. De avserade förhandlingarna
            bör dock komma till stånd snarast. I annat fall finns det risk
            för en sådan personalavtappning, att en nödvändig inten- sifiering
            av verksamheten i hög grad försvåras.
          </p>
          <p>
            Åkers krutbruk
          </p>
          <p>
            Bland de produktionsenheter som enligt regeringens förslag skall
            läggas ned ingår Åkers krutbruk i Åker inom Strängnäs kommun.
            De anställda, som är organiserade i Statsanställdas förbund (SF)
            och i Försvarets civila tjänstemannaförbund (FCTF), har i ett
            remissyttrande framfört synpunkter, som i mycket liten utsträckning
            beaktats vid utarbetandet av regeringens förslag. Personalorganisationernas
            företrädare framhåller att den särskilda utredningen om verksamheten
            vid Åkers krutbruk som tillsattes 1973 — och vars slutsatser FFV-utredningen
            i allt väsentligt godtagit — har genom- förts utan någon medverkan
            från den berörda personalen. Att en speciell utredning om verksamheten
            vid Åkers krutbruk varit tillsatt har varit okänt för personalorganisationernas
            företrädare vid Åkers krutbruk. Sammanfatt- ningsvis framhåller
            personalorganisationernas företrädare följande i sitt re- missyttrande:
            ”Allmänt sett har samtliga utredningar bedrivits fjärran från
            personalinflytande från ÅKB — enligt vår mening — ej förutsättningslöst
            beträffande våra möjligheter att i framtiden tillverka explosivämnen.”
          </p>
          <pb facs="riksdagen-motions-pdf/data/197576/mot_197576__2289/mot_197576__2289-003.pdf"/>
          <p>
            Mot. 1975/76:2289 8
          </p>
          <p>
            I remissyttrandet framhålls vidare att efter ett omfattande rationalise-
            ringsarbete, som medförde att ett 30-tal anställda friställdes,
            har Åkers krut- bruk som en av de få enheter inom FFV gått med
            vinst, och personalen har därmed ansett framtiden tryggad. Personalföreträdarna
            tar också upp de argument som förts fram för nedläggning av Åkers
            krutbruk. Därvid framhålles att det i utredningarna redovisade
            dåliga kapacitetsutnyttjandet icke ger en rättvis bild, då man
            tagit med även nedlagda tillverkningar, vilket negativt påverkar
            resultaten. Vidare framhålls att det bland anlägg- ningarna i
            Åker finns sådana som togs i bruk för endast 12 år sedan. I fråga
            om läkemedelstillverkningen, den kemisk-tekniska tillverkningen
            och djuruppfödningen anser personalens företrädare att förutsättningarna
            för en fortsatt verksamhet är goda. Mot den redovisade bakgrunden
            avstyrker per- sonalföreträdarna förslaget att verksamheten vid
            Åkers krutbruk skall läggas ned. Man kräver i stället att möjligheterna
            till ytterligare tillverkningsobjekt skall bearbetas, att befintlig
            lönsam tillverkning skall utvecklas och att det rådande anställningsstoppet
            skall hävas. Vidare anser man att en särskild styrelseenhet för
            Åkers krutbruk bör bildas, där personalorganisationerna och företagsledningen
            är representerade. Strängnäs kommun har i skrivelse till industriministern
            framhållit att i fråga om statens bakteriologiska laboratorium
            (SBL) skulle en utflyttning av dess produktionsavdelning till
            Åker innebära många fördelar. Man pekar bl. a. på att möjligheterna
            till expansion är goda på Åkers krutbruks mark- område, att den
            försöksdjursverksamhet som bedrivs i Åker och som för- väntas
            öka passar väl ihop med SBL:s verksamhet och att såväl företags-
            ledningen som personalorganisationerna vid Åkers krutbruk är mycket
            po- sitiva till en utlokalisering av produktionsenheterna vid
            SBL till Åker. Beslut om avveckling av verksamheten vid Åkers
            krutbruk bör därför anstå i första hand fram till dess frågan
            om FFV:s framtida företagsform prövas på nytt. Under tiden bör
            FFV ges möjlighet att skaffa ytterligare tillverkningsprojekt
            och därjämte även möjligheter till sådana investeringar som en
            nyproduktion kan nödvändiggöra.
          </p>
          <p>
            Hemställan Med stöd av det anförda hemställs 1. att riksdagen
            ger regeringen till känna vad i motionen anförts om den civila
            produktionen inom förenade fabriksverken och om tvätteriverksamhetens
            fortsatta utveckling, 2. att riksdagen med avslag på propositionen
            i denna del beslutar att avvecklingen av verksamheten vid Åkers
            krutbruk skall anstå och att möjligheterna till lokalisering av
            ytterligare verk- samhet skall främjas,
          </p>
          <pb facs="riksdagen-motions-pdf/data/197576/mot_197576__2289/mot_197576__2289-004.pdf"/>
          <p>
            Mot. 1975/76:2289 9
          </p>
          <p>
            3. att riksdagen ger regeringen till känna vad i motionen i övrigt
            anförts om behovet av insatser i fråga om FFV:s verksamhet.
          </p>
          <p>
            Stockholm den 24 mars 1976 BERNT EKINGE (fp)
          </p>
        </div>
      </div>
    </body>
  </text>
</TEI>
