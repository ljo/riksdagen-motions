<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00087">
  <teiHeader>
    <fileDesc>
      <titleStmt>
        <title>om brottsbalkens regler om obehörig befattning med hemlig  uppgift</title>
        <author>av herr Gahrton</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om brottsbalkens regler om obehörig befattning med hemlig  uppgift</title>
          <idno type="rdwebb">G00287</idno>
          <rs type="number">87</rs>
          <ref type="dokument_url_text">http://data.riksdagen.se/dokument/G00287/text</ref>
          <ref type="dokument_url_html">http://data.riksdagen.se/dokument/G00287</ref>
          <ref type="dokumentstatus_url_xml">http://data.riksdagen.se/dokumentstatus/G00287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SBfxBy44VEVxGbQAt3L28X" type="signed"/>
        <correspContext corresp="i-SBfxBy44VEVxGbQAt3L28X">
          <note type="signatory" corresp="i-EF4gEp1CrEwnV5AnkFU4P2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__87/mot_197677__87-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1976/77:87
          </p>
          <p>
            av herr Gahrton om brottsbalkens regler om obehörig befattning
            med hemlig uppgift
          </p>
          <p>
            Den nya tryckfrihetsförordningen föregicks av en hård och kritisk
            debatt. Delvis var kritiken berättigad. Men delvis byggde den
            på missförstånd. En artikel av författaren Jan Myrdal i Folket
            i Bild/Kulturfront nr 19/76 utgör exempel på en vanlig missuppfattning.
            Han skriver:
          </p>
          <p>
            Den gamla Tryckfrihetsförordningen hade sina brister. Men det
            var ju inte Tryckfrihetsförordningens brister som gjorde att polisen
            kunde stövla upp på FiB/k:s redaktion och stoppa våra papper i
            svarta plastsäckar och det var inte Tryckfrihetsförordningens
            fel att Bratt och Guillou och Isacson sattes i fängelse. Det var
            genom att bryta och vränga lag som det lyckades en lögnaktig minister
            och hans handgångna ämbetsmän att fixa in politiskt olämpligt
            folk i fängelse.
          </p>
          <p>
            Man inbillar sig alltså att den gamla tryckfrihetsförordningen
            skulle erbjuda lagligt skydd för de personer som dömdes i IB-affären.
            Så är inte fallet. Den motsatta missuppfattningen finns inte lika
            klart uttryckt men torde ändå vara rätt vanlig, nämligen föreställningen
            om att den lagliga möjligheten att döma samtliga de personer som
            dömdes i IB-affären är helt självklar och tillhör ett demokratiskt
            samhälles ofrånkomliga inskränkningar i tryckfrihe- ten. Men så
            är inte heller fallet. Låt mig citera en sammanfattning av ett
            remissyttrande från hovrätten över Skåne och Blekinge som finns
            intaget i tryckfrihetspropositionen.
          </p>
          <p>
            Hovrätten anser att man bör lägga märke till att det egendomliga
            resultatet av tryckfrihetsrättens tillämpning i IB-fallet främst
            beror på de ändringar i TF som gjordes år 1965 på förslag av straffrättskommittén
            och i anslutning till brottsbalkens ikraftträdande. Hade i stället
            TF gällt i sin ursprungliga lydelse skulle ansvar för innehållet
            i tidningen endast ha kunnat utkrävas genom åtal mot den ansvarige
            utgivaren. Vid sidan därom skulle åtal endast ha kunnat riktas
            mot den av de åtalade som varit anställd i allmän befattning och
            där erhållit kännedom om de förhållanden som röjts. Något ansvar
            för de båda medarbetarna i tidningen hade däremot inte kommit
            i fråga och någon husrannsakan på redaktionen hade inte varit
            lagligen grundad —-—-—-.
          </p>
          <p>
            Eller uttryckt i klartext: med de regler som gällde före 1965
            skulle journalisten Jan Guillou inte ha kunnat dömas för spioneri
            — han skulle ha klarat sig, eftersom spioneribrottet vid den tidpunkten
            inte bröt igenom meddelarskyddet. Skulle det ha varit rimligt?
            Ja, hovrätten över Skåne och Blekinge anser i varje fall det:
          </p>
          <pb facs="riksdagen-motions-pdf/data/197677/mot_197677__87/mot_197677__87-002.pdf"/>
          <p>
            Mot. 1976/77:87 10
          </p>
          <p>
            Nu angivna iakttagelser ger enligt hovrätten anledning ifrågasätta
            om den år 1965 vidtagna ändringen var riktig. I varje fall anser
            hovrätten att motiveringen inte är övertygande. Meddelarskyddet
            kan inte reserveras enbart för situationer då några viktiga värden
            inte står på spel. Ansvarig- heten för tryckfrihetsbrott, åtalsprövningen
            och juryprocessen har tvärtom utformats på ett från allmän lag
            avvikande sätt av det skälet att det handlar om viktiga värden.
            En förstärkning av meddelarskyddet på sätt som överensstämmer
            med hovrättens intention skulle dock kräva förändring av den med
            stor majoritet nyligen antagna grundlagen om ny tryckfrihetsförordning.
            Men även utan att gå så långt skulle man kunna reglera tryckfriheten
            på ett sätt som skapar större frihet för kritiska journalister
            att fritt granska samhällets olika inrättningar. Riksdagen beslutade
            i våras en sådan ändring av definitionen av spioneri- brottet
            att IB-avslöjarna i dag knappast skulle kunna dömas som spioner.
            Däremot finns en annan brottsrubrik som sannolikt skulle kunna
            tillämpas — ”obehörig befattning med hemlig uppgift”. Det intressanta
            med denna brottstyp är att den inte finns med i den uppräkning
            i tryckfrihetsförordningens 7 kap. 3 $ av säkerhetsbrott som bryter
            genom meddelarskyddet. Däremot införde riksdagen i våras en särskild
            straffskala med en grov variant av detta brott. Och denna variant,
            ”grov obehörig befattning med hemlig uppgift”, finns med i tryckfrihets-
            förordningens uppräkning av brott som genombryter meddelarskyddet.
            I remissarbetet protesterade Sveriges författarförbund, Frilansklubben
            inom Svenska journalistförbundet och Pressens samarbetsnämnd mot
            att detta brott skall bryta igenom meddelarskyddet. Också hovrätten
            över Skåne och Blekinge var kritisk. Såvitt jag kan finna har
            brottsbalkens 19 kap. 8 om ”grov obehörig befattning med hemlig
            uppgift” bara ett syfte — att tillåta genombrytning av meddelarskyddet
            för en del av de brott som i dag inte längre definieras som spioneri.
            Om man avskaffade den paragrafen skulle man inte förändra möjligheterna
            att ingripa med straffansvar mot människor som ägnar sig åt obehörig
            befattning med hemlig uppgift. Men man skulle undvika att människor
            som gör detta i t. ex. legitimt intresse att för en ovetande allmänhet
            och riksdag avslöja konstigheter i samhällsapparaten går miste
            om meddelarskyddet. Med hänvisning till ovanstående hemställs
            att riksdagen beslutar upphäva 19 kap. 8 3 brottsbalken.
          </p>
          <p>
            Stockholm den 12 januari 1977 PER GAHRTON (fp)
          </p>
        </div>
      </div>
    </body>
  </text>
</TEI>
