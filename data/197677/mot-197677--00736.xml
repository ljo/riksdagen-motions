<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00736">
  <teiHeader>
    <fileDesc>
      <titleStmt>
        <title>om utseende av ledamöter i radionämnden</title>
        <author>av herr Adolfsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utseende av ledamöter i radionämnden</title>
          <idno type="rdwebb">G002736</idno>
          <rs type="number">736</rs>
          <ref type="dokument_url_text">http://data.riksdagen.se/dokument/G002736/text</ref>
          <ref type="dokument_url_html">http://data.riksdagen.se/dokument/G002736</ref>
          <ref type="dokumentstatus_url_xml">http://data.riksdagen.se/dokumentstatus/G002736</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-X5YPdaAo2B5GFoNH4o34Wm</idno>
            <name>TAGE ADOLFSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M5shEdHPhbLUyeQUfPC8Yd" type="signed"/>
        <correspContext corresp="i-M5shEdHPhbLUyeQUfPC8Yd">
          <note type="signatory" corresp="i-X5YPdaAo2B5GFoNH4o34Wm"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__736/mot_197677__736-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1976/77
          </p>
          <p>
            736-739 Motion
          </p>
          <p>
            1976/77: 736
          </p>
          <p>
            av herr Adolfsson om utseende av ledamöter i radionämnden
          </p>
          <p>
            Det råder inget tvivel om att en betydande del av den svenska
            allmänheten i dag upplever många av våra radio- och TV-program
            som utmanande och kränkande av vedertagen etisk och moralisk uppfattning
            och som stri- dande mot rättsmedvetande och journalistisk hederlighet.
            Närhelst man med andra människor diskuterar enskilda program eller
            programpolitiken i stort möter man indignation och tyvärr också
            ofta resignation. Känslan av maktlöshet mot det stora monopolföretaget
            är ofta påfallande. Kritiken gäller givetvis inte alla program.
            Det finns delar av utbudet som väl fyller de krav som uppställs
            i avtalet med staten, men för den som under en lång följd av år
            haft möjlighet att följa utvecklingen är det lätt att konstatera
            att en allt större del av programmen präglas av indoktrinering
            i bestämd riktning. Vad allmänheten upplever som särskilt märkligt
            är att denna ut- veckling kan fortsätta opåtald och att synbarligen
            ingenting görs för att få ändring till det bättre till stånd.
            Program som fälls av radionämnden kan utan vidare gå i repris.
            Ju grövre övertrampen är desto roligare tycks det vara att sända
            ut dem på nytt. Från början var Radiotjänst, som det tidigare
            hette, och senare Sveriges Radio ett aktat företag, vars information
            och budskap bar saklighetens och objektivitetens prägel, och det
            fanns en radioledning som uppenbarligen hade tillräcklig kraft
            och auktoritet att be- gränsa övertrampen till ett minimum. Och
            i den mån sådana förekom tog man itu med saken och tillsåg att
            ingen upprepning fick ske. Men sedan ett eller ett par årtionden
            har också Sveriges Radio kommit att inlemmas i den systematiska
            extrema vänsterindoktrineringens verksamhetsfält. För syns skull
            har man inrättat en radionämnd, dit allmänheten kan vända sig
            med sina klagomål. Antalet fällda program är emellertid relativt
            få i förhållande till det dolda antalet anmärkningar. Siffror
            bör kunna erhållas från SR. Ett modernt sätt att kunna göra vilka
            angrepp som helst opåtalt är att framföra dem i form av teater.
            Teater räknas nämligen till konstnärlig verksamhet och är därmed
            tabu och nästan oåt- komligt för rättvisan. Vill man ta heder
            och ära av någon eller något är det bara att använda benämningen
            teater, och att angripa ”det fria ordet” i teaterns form väcker
            ju indignation. Om ett eller annat radio-och TV-program misslyckas
            så till vida att det brister i fråga om objektivitet är inget
            att ondgöra sig över, men när för- hållandena har nått sådana
            proportioner som vi har i dag, då är det allvarligt. Som särskilt
            grotesk måste man beteckna att klagomålen blivit så många att
            det måste finnas en hel stab av folk som tar hand om dem och en
          </p>
          <p>
            1 Riksdagen 1976/77. 3 saml. Nr 736-739
          </p>
          <pb facs="riksdagen-motions-pdf/data/197677/mot_197677__736/mot_197677__736-002.pdf"/>
          <p>
            Mot. 1976/77:736 2
          </p>
          <p>
            nämnd som har fullt upp med jobb. För att inte tala om att Sveriges
            Radio har låtit trycka särskilda blanketter som tillhandahålles
            klagomålsskrivarna! Att indoktrineringen i radio och TV är välplanerad
            framgår klart av att det är framför allt i barn- och ungdomsprogrammen
            den förekommer. Och detta är givetvis ytterst oroande. Vad som
            retar många är emellertid också de ideliga gliringar som utdelas
            i form av kommentarer och slutsatser — ofta helt felaktiga — i
            samband med nyhetsprogram. Kommenterande och tyckande skall naturligtvis
            inte bannlysas från radio och TV. Men det är inte företagets anställdas
            privata uppfattningar som skall delges allmänheten i dessa sammanhang.
            Kommentatorer till världshändelser och annat skall rekryteras
            på annat sätt. Ty att opinionsbildningen i vårt land skall vara
            beroende av vilka som råkar ta anställning på Sveriges Radio kan
            inte vara förenligt med samhällsintressena! Med hänvisning till
            vad i motionen anförts hemställs att riksdagen anhåller hos regeringen
            att förslag framläggs inne- bärande att radionämnden utses direkt
            av riksdagen.
          </p>
          <p>
            Stockholm den 25 januari 1977 TAGE ADOLFSSON (m)
          </p>
        </div>
      </div>
    </body>
  </text>
</TEI>
