<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00224">
  <teiHeader>
    <fileDesc>
      <titleStmt>
        <title>om en utvecklingsplan för Norrbotten</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en utvecklingsplan för Norrbotten</title>
          <idno type="rdwebb">G102224</idno>
          <rs type="number">224</rs>
          <ref type="dokument_url_text">http://data.riksdagen.se/dokument/G102224/text</ref>
          <ref type="dokument_url_html">http://data.riksdagen.se/dokument/G102224</ref>
          <ref type="dokumentstatus_url_xml">http://data.riksdagen.se/dokumentstatus/G102224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5D6DJY5xArq7c3sXnafzJG" type="signed"/>
        <correspContext corresp="i-5D6DJY5xArq7c3sXnafzJG">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__224/mot_197778__224-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1977/78:224
          </p>
          <p>
            av Lars Werner m. fl. om en utvecklingsplan för Norrbotten
          </p>
          <p>
            Arbete utgör den grundläggande betingelsen för såväl individers
            som samhällens utveckling. Från regionalekonomisk synpunkt är
            tillgången till arbetstillfällen en avgörande betingelse. För
            individen handlar det inte enbart om att säkra en god materiell
            standard utan också om att känna tillfredsstäl- lelse och mening.
            För samhället måste inriktningen vara att åstadkomma ett regionalt
            näringsliv med produktion för människors bästa. Norrbotten har
            alla de förutsättningar som krävs för att människor skall kunna
            leva väl och för att samhällen skall kunna blomstra. När nedsmutsning
            av luft och vattendrag blir ett allt större hot mot människors
            hälsa runt om i världen kan Norrbotten alltjämt erbjuda rika tillfällen
            till vistelse i ren, oförstörd natur. När jordens naturresurser
            alltmer krymper finns i Norrbotten fortfarande tillgångar, som
            till följd av rovdrift på redan exploaterade resurser och ett
            kortsiktigt lönsamhetstänkande alltjämt är outforskade. Trots
            dessa betingelser är Norrbotten det län som drabbas hårdast av
            konjunktursvängningar i den kapitalistiska ekonomin. Detta är
            en följd av den koloniala inställning som länge präglat statsmakternas
            agerande i förhållande till Norrbotten. Stora delar av länet har
            fått spela rollen som energi-, råvaru- och arbetskraftsdepåer
            för ett i övrigt högindustrialiserat land. Den i drygt 70 år kraftproducerande
            kommunen Jokkmokk står nu inför stora svårigheter, när utbyggnaden
            av vattenkraften där gått in i slutskedet. Frågan om gruvsamhällenas
            framtid ställs nu på sin spets efter långvarig rovdrift med brytning
            på omkring 30 miljoner ton årligen. Särskilt i inlandskommunerna
            har 1950- och 1960-talens utflyttning av människor fört med sig
            en skev åldersstruktur, som slår igenom i kommunernas skattein-
            täkter och utgifter på det sociala området. Redan detta talar
            för att Norrbottens näringsliv inte längre kan baseras på export
            av ständigt ökat uttag av råvaror. För att komma till rätta med
            det akuta krisläget är det nödvändigt med insatser för att bevara
            de arbetstillfällen som finns. Men detta räcker inte. Norrbotten
            har så länge behandlats som koloni och åderlåtits på såväl mänskliga
            som materiella resurser att det nu krävs långtgående åtgärder
            för att få till stånd nya industrier. Den hittills förda låt gåpolitiken
            och den långvariga misshushållningen med länets råvaru- och energiresurser
            måste ersättas med en planmässig nyetablering av industrier för
            ett differentierat näringsliv med långt driven förädling. En väg
            att åstadkomma ökad sysselsättning är att utveckla och fördjupa
            kvaliteten på produkter, varor och tjänster. En industripolitik
            med den
          </p>
          <p>
            1 Riksdagen 1977/78. 3 saml. Nr 224-226
          </p>
          <p>
            Mot. 1977/78
          </p>
          <pb facs="riksdagen-motions-pdf/data/197778/mot_197778__224/mot_197778__224-002.pdf"/>
          <p>
            Mot. 1977/78:224 2
          </p>
          <p>
            inriktningen finns det goda förutsättningar för i Norrbotten,
            med de resurser som redan nämnts i botten och därutöver de resurser
            för forskning som länets högskola och de större företagen förfogar
            över. På denna bas, och med tillsats av eventuellt nödvändiga
            resurser från det övriga landet, bör en långtidsplan kunna utvecklas,
            som inte går ut på ohämmad tillväxt och rovdrift utan i stället
            tar hänsyn till livskvaliteter och människors behov av trygghet.
            För att människors framtid skall säkras i områden med stark obalans
            i sysselsätt- ningen krävs att samhället har ett avgörande inflytande
            över näringslivet och att planeringen inriktas på en ansvarsfull
            hushållning med befintliga resurser. I en långtidsplan av det
            slag vi avser måste utgångsläget vara en satsning på följande
            områden:
          </p>
          <p>
            Norrbotten ett stålcentrum
          </p>
          <p>
            Vpk:s huvudlinje i kampen för Norrbottens framtid är sedan länge
            att staten skall stå för en integrerad gruv-, järn- och stålindustri.
            Redan 1919 genomförde arbetarrörelsen i Norrbotten en socialiseringskonferens
            i Luleå. Där ställdes krav om ett statligt järnverk för att tillvarata
            den norrbottniska järnmalmen. Det dröjde många år innan NJA kom
            till stånd, och sedan dess har kampen ständigt gällt verkets fortsatta
            utbyggnad och krav om vidare- förädling av verkets produkter.
            Storfinansen och dess politiska företrädare har envetet motsatt
            sig en sådan utveckling. Detta var fallet också när projektet
            Stålverk 80 lanserades.
          </p>
          <p>
            Mineralresurser
          </p>
          <p>
            Hittills har de statliga insatserna i gruvsamhällena i hög grad
            koncentrerats till enbart brytning av järnmalm. Satsningarna på
            prospektering och forsk- ning har varit blygsamma sett i relation
            till de vinster man gjort. Än mer blygsam har satsningen på annan
            industri varit. Nu hör besked om inskränkningar av driften till
            ordningen för dagen, och det finns t. o. m. planer på fullständig
            nedläggning av driften i Malmberget. Detta hot mot gruvsamhällenas
            framtid måste stoppas med aktiva åtgärder. Utöver järnmalmsfälten
            har Norrbotten betydande fyndigheter av koppar- malm och av sådana
            industrimineraler som grafit, dolomit, kalksten, fältspat osv.
            Inom Vittangiområdet finns kolhaltiga skiffrar som kan utvinnas
            för energiproduktion. Där liksom i Arvidsjaur, Arjeplog, Jokkmokk,
            Gällivare, Karesuando och Pajala krävs ökade insatser för prospektering.
            Den länge diskuterade gruvbrytningen i Kaunisvaara måste äntligen
            förverkligas.
          </p>
          <pb facs="riksdagen-motions-pdf/data/197778/mot_197778__224/mot_197778__224-003.pdf"/>
          <p>
            Mot. 1977/78:224 3
          </p>
          <p>
            Inlandet - Tornedalen
          </p>
          <p>
            Dessa delar av Norrbottens län har drabbats hårt av den hittills
            förda politiken. Det finns knappast något område som så grundligt
            har utretts som just Tornedalen. Detta utredande ledde i början
            av 1950-talet till storslagna löften om bestående arbetstillfällen
            i denna länsdel. Men den gången som så många gånger tidigare stannade
            det vid löften. 1960-talets flyttlasspolitik drabbade särskilt
            hårt just Tornedalen. Befolkningen minskade och arbets- lösheten
            ökade. Tornedalens rikedomar — Kaunisvaaramalmen och övriga mineraltillgångar,
            lerorna, den bördiga jorden, den rikliga tillgången på vatten
            och solljus — förblev outnyttjade, medan skogsbruket rationaliserades
            med minskat antal anställda som följd. Denna del av Norrbotten
            är synnerligen väl lämpad för satsningar på jordbruk och trädgårdsodling.
            Ägandeförhållandena sätter här käppar i hjulet för en önskvärd
            utveckling. Detta problem är uppmärksammat på länsplanet och måste
            bringas till en snar lösning. Det finns utomordentliga exempel
            på att trädgårdsodling kan drivas med framgång. Efterfrågan på
            marknaden lika väl som intresset hos framtida odlare talar för
            en omfattande satsning på denna näringsgren. Detta i kombination
            med konserveringsindustri och igångsättning av utbildning för
            jordbruk och trädgårdsodling vid Lantman- naskolan i Vojakkala
            skulle ge många nya arbetstillfällen i området. I inlandet vittnar
            Jokkmokk vältaligare än något annat om vad den förda näringspolitiken
            — eller snarare bristen på sådan — leder till. Kommunen, som under
            flera årtionden dominerats av en enda arbetsgivare — Vattenfall,
            står nu inför enorma svårigheter, då avvecklingen av Vattenfalls
            verksamhet där är i full gång. Jokkmokk svarar för 20 96 av landets
            energiförsörjning. Inom Norrbotten används endast en femtedel
            av den i länet producerade vatten- kraften. De kraftstationer
            som byggts till början av 1970-talet har kostat 1 700 miljoner
            i anläggningskostnader. Värdet av dessa kraftverks produktion
            motsvarar 1—-1,2 miljarder kronor per år i konsumentledet. Den
            kommun som på detta sätt bidragit till det svenska ”välståndet”
            borde inte få förvandlas till det största arbetsmarknadspolitiska
            problemet.
          </p>
          <p>
            Jord- och skogsbruk
          </p>
          <p>
            Under de senaste 20 åren har mer än 30 000 hektar jordbruksmark
            lagts ner i Norrbotten. Den areal som f. n. brukas utgör omkring
            47 000 hektar. Den låga utvecklingstakten inom jordbruket har
            också att göra med ägosplitt- ringen och bristen på planläggning.
            En produktivitetshöjning av jordbruket är ett ofrånkomligt krav.
            Satsningar på detta område skulle skapa en levande landsbygd och
            många nya arbetstillfällen. Intensifierad skogsvård i Norr- botten
            skulle ge en kraftig ökning av arbetstillfällena, i synnerhet
            i inlandskommunerna. Eftersom förädlingsgraden inom länets skogsindustri
            ligger under riksgenomsnittet bör förutsättningar finnas för en
            höjning av denna. Även detta skulle medföra sysselsättningsökning.
            1" Riksdagen 19771/78. 3 saml. Nr 224-226
          </p>
          <pb facs="riksdagen-motions-pdf/data/197778/mot_197778__224/mot_197778__224-004.pdf"/>
          <p>
            Mot. 1977/78:224 4
          </p>
          <p>
            Social omvårdnad
          </p>
          <p>
            Liksom på många håll i landet finns också i Norrbotten brister
            inom långtidssjukvården, åldringsvården och barnomsorgen. Denna
            sektor kräver omfattande insatser främst för att tillgodose påtagliga
            behov men också för att skapa arbetstillfällen.
          </p>
          <p>
            Kommunikationer
          </p>
          <p>
            Malmbanan och driften vid Luleå hamn har förekommit flitigt i
            den senaste tidens debatter om utvecklingen i Norrbotten. Inskränkningar
            vid hamnen skulle innebära nya stora svårigheter för Luleå kommun.
            De måste hindras och insatser i stället göras för att öka verksamheten.
            Det gällande malmfraktsavtalet är i många avseenden orättvist
            gentemot Norrbotten och måste därför ses över.
          </p>
          <p>
            I Norrbotten utgör LKAB, NJA, domänverket, ASSI, kraftverken,
            malm- banan och mineralrikedomarna tillsammans med de utbildningsmöjligheter
            som finns en livskraftig grundval för förnyelse och utveckling.
            För att ta till vara allt detta krävs effektiva insatser med statliga
            medel, och det krävs också en inriktning på utökade handelsförbindelser
            med de socialistiska länderna, där marknaden inte är utsatt för
            de svängningar som karakteriserar den kapitalistiska. Norrbotten
            behöver i det här syftet också ett eget exportföretag. I en framåtsyftande
            planering kan alla dessa förutsättningar tas med.
          </p>
          <p>
            Hemställan
          </p>
          <p>
            Mot bakgrund av det anförda föreslås att riksdagen beslutar 1.
            att hos regeringen hemställa om att ett statligt utvecklingspro-
            gram för Norrbotten på basis av verksamheten vid redan befintliga
            statliga företag utarbetas med största skyndsamhet, 2. att hos
            regeringen hemställa att detta utvecklingsprogram skall innehålla
            förslag a) om åtgärder för att förverkliga ett stålcentrum i Norrbotten,
            baserat på en integrerad gruv-, järn- och stålindustri, b) som
            innebär att gruvdriften i Malmberget skall bibehållas samt att
            kulsinterverk uppförs i Kiruna och apatitverk i Malmber- get,
            c) om igångsättning av gruvbrytning i Kaunisvaara, d) om utökad
            prospektering av Norrbottens mineralfyndigheter, e) om anläggning
            av järnväg mellan Kaunisvaara och Övertorneå, inför gruvbrytningen
            i Kaunisvaara,
          </p>
          <pb facs="riksdagen-motions-pdf/data/197778/mot_197778__224/mot_197778__224-005.pdf"/>
          <p>
            Mot. 1977/78:224 5
          </p>
          <p>
            f) om ett rättvisare malmfraktsavtal, g) om åtgärder för att
            säkra verksamheten vid Luleå hamn, h) om åtgärder för att intensifiera
            skogsvården och öka förädlings- graden inom Norrbottens skogsindustri,
            i) om insatser för att öka utvecklingstakten inom jordbruket,
            j) om nödvändiga åtgärder för igångsättning av trädgårdsodling
            i Tornedalen och i samband därmed anläggning av konservindu- stri,
            k) om särskilda insatser för att vända utvecklingen i Jokkmokks
            kommun, 3. att inför utarbetandet av utvecklingsprogrammet ge
            regeringen till känna vad som i övrigt anförs i motionen.
          </p>
          <p>
            Stockholm den 10 januari 1978 LARS WERNER (vpk)
          </p>
          <p>
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            JÖRN SVENSSON (vpk)
          </p>
        </div>
      </div>
    </body>
  </text>
</TEI>
