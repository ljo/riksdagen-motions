<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00036">
  <teiHeader>
    <fileDesc>
      <titleStmt>
        <title>med anledning av propositionen 1978/79:12 om underhåll till barn  och frånskilda, m. m.</title>
        <author>av Martin Olsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:12 om underhåll till barn  och frånskilda, m. m.</title>
          <idno type="rdwebb">G20236</idno>
          <rs type="number">36</rs>
          <ref type="dokument_url_text">http://data.riksdagen.se/dokument/G20236/text</ref>
          <ref type="dokument_url_html">http://data.riksdagen.se/dokument/G20236</ref>
          <ref type="dokumentstatus_url_xml">http://data.riksdagen.se/dokumentstatus/G20236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TMSJvqyWQCtNHZop1DSPLK" type="signed"/>
        <correspContext corresp="i-TMSJvqyWQCtNHZop1DSPLK">
          <note type="signatory" corresp="r-0"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-K5xv4oCErCZbkmjE6NDTKr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__36/mot_197879__36-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1978/79:36
          </p>
          <p>
            av Martin Olsson m. fl. med anledning av propositionen 1978/79:12
            om underhåll till barn och frånskilda, m. m.
          </p>
          <p>
            I regeringens proposition 1978/79:12 om underhåll till barn och
            frånskilda, m. m. framläggs förslag, vilkas huvudsyfte är att
            minska underhållsbördan för underhållsskyldiga som har svag ekonomi.
            Det är en välkommen reform som här föreslås och som bygger på
            familjelagssakkunnigas delbetänkande SOU 1977:37, vilket i stort
            sett fått ett gynnsamt mottagande av remissin- stanserna. De avvägningar
            i vad gäller underhållsskyldigheter för barn som görs i propositionen
            mellan den eller de föräldrar som har vårdnad om barnen, den förälder
            som är skild från vårdnaden och samhället är i huvudsak tillfreds-
            ställande. Anledning kan dock finnas till vissa synpunkter och
            ändringsför- slag i vad gäller denna del av propositionen.
          </p>
          <p>
            Förbehållsbelopp för den underhållsskyldige
          </p>
          <p>
            Det är väsentligt att den som är underhållsskyldig förbehålls
            tillräckliga belopp för sig själv, för bostad och för hemmavarande
            barn. Erfarenheten har visat att med hittillsvarande system åtskilliga
            underhållsskyldiga har drab- bats av så stora krav att det varit
            omöjligt för dem att fullgöra sina underhållsskyldigheter. I många
            fall har det lett till ekonomiska och sociala svårigheter, varav
            följt att vederbörande ej alls kunnat fullgöra sin under- hållsskyldighet.
            Familjelagssakkunniga föreslog ett återkravssystem enligt vilket
            försäkringskassorna nästan automatiskt skulle anpassa återkrav
            på utbetalade bidragsförskott efter den betalningsskyldiges aktuella
            betalnings- förmåga vilken skulle bestämmas med hänsyn till nettoinkomsten,
            hyres- kostnad och förbehållsbelopp för honom/henne samt eventuellt
            för familje- medlemmar. Tyvärr har varken remissinstanserna eller
            departementschefen bedömt det vara möjligt att nu genomföra familjelagssakkunnigas
            förslag i denna del. Även om detta förslag skulle vara mycket
            fördelaktigt från olika synpunkter, bör vi nu acceptera ställningstagandet
            i propositionen. Vi vill dock uttrycka förhoppningen att sedan
            fler erfarenheter vunnits det skall vara möjligt att genomföra
            de principer som familjelagssakkunniga föreslog. Propositionens
            förslag är ett stort framsteg och bör bli en god vägledning för
            domstolarna. Resultatet bör dels bli en ganska enhetlig bedömning
            av underhållsskyldigheten, dels att underhållsskyldigheten i varje
            särskilt fall någorlunda blir anpassad efter vederbörandes betalningsförmåga.
            Familjelagssakkunnigas majoritet föreslog att makes underhållsskyldighet
          </p>
          <pb facs="riksdagen-motions-pdf/data/197879/mot_197879__36/mot_197879__36-002.pdf"/>
          <p>
            Mot. 1978/79:36 1
          </p>
          <p>
            till andra makens barn (styvbarn) skulle upphöra. Vi noterar
            med tillfreds- ställelse att departementschefen på denna punkt
            följt reservanternas förslag, innebärande att denna paragraf kvarstår
            om ock i något oförändrad utform- ning. Det är en fördel att paragrafen
            föreslås även inkludera skyldighet i vissa fall till underhåll
            inte bara till makes/makas barn utan även till samboendes barn.
            Konsekvensen av den föreslagna utformningen av 7 kap. 5 $ borde
            vara att man även i den tredje paragrafen, där förbehållsbeloppen
            nämns, borde ha angett något om rätten att i de speciella fall
            som gäller enligt 5 $ få göra förbehåll för barn som avses i nämnda
            paragraf och inte endast för ”eget” barn. Vi föreslår därför att
            lagutskottet föreslår riksdagen sådan ändring av propositionens
            7 kap. 3 $ förslaget till föräldrabalk att sådant förbehållsbelopp
            kan göras.
          </p>
          <p>
            Reducering av underhållsskyldighet
          </p>
          <p>
            I propositionen framläggs förslag om viss reducering av underhållsskyl-
            dighet under tid varunder barn vistas hos den underhållsskyldige
            föräldern. Genom detta förslag i propositionen tillgodoses ett
            länge och vid olika tillfällen framfört krav från de underhållsskyldiga.
            Familjelagssakkunniga hade här föreslagit att när barnet vistas
            minst tre dagar hos den underhålls- skyldige avdrag med 1/30 av
            månadsunderhållet skulle göras för varje dag. Familjelagssakkunniga
            föreslog dessutom att något avdrag på bidragsför- skottet till
            den vårdnadshavande föräldern inte skulle ske. Anledningen till
            familjelagssakkunnigas förslag i denna del var farhågor för att
            den vårdnads- havande föräldern skulle bli mindre benägen att
            sända barnet till den andre underhållsskyldige föräldern med umgängesrätt,
            därest den förstnämnde skulle vidkännas minskning av sitt bidragsförskott.
            Familjelagssakkunnigas förslag innebar egentligen att samhället
            skulle stå för den extra kostna- den. Departementschefen har närmast
            av samhällsekonomiska skäl ej ansett sig kunna följa familjelagssakkunnigas
            förslag. Om man godtar departements- chefens princip och lösning
            av denna fråga, måste man dock eftersträva att lösningen görs
            på ett sätt så att inte möjligheten att utnyttja umgängesrätten
            försvåras genom att den vårdnadshavande får alltför stort — av
            vederbörande kanske ej förutsett — avdrag på sitt underhållsbidrag
            eller bidragsförskott. Enligt propositionens förslag kan avdrag
            för den underhållsskyldige ske vid minst fem dagars vistelse och
            få anmälas senast tre månader efter det att barnet vistas hos
            vederbörande. Administrationen av detta enligt dessa regler kan
            exempelvis leda till att därest barnet vistats hos den underhållsskyldige
            under juli månad avdraget på utgående bidragsförskott till den
            andre föräldern kan komma att göras först i december månad, vilket
            av mottagaren skulle kunna upplevas som en ovälkommen överraskning
            till julen och kunna inverka negativt då frågan uppstår om barnets
            vistelse hos den andre föräldern under kommande år. För att undvika
            sådana resultat vill vi i stället
          </p>
          <pb facs="riksdagen-motions-pdf/data/197879/mot_197879__36/mot_197879__36-003.pdf"/>
          <p>
            Mot. 1978/79:36 12
          </p>
          <p>
            förorda att avdrag på utgående bidragsförskott sker under en
            längre tid, så att avdragsrätten fört. ex. ett halvt år slås ut
            på kommande halvårsperiod med en reducering av utgående bidragsförskott
            lika varje månad. Tiden kan vara ett halvt år eller ett år. Det
            viktigaste i detta fall är att när man vill införa ett system
            som är rättvisare sett från de underhållsskyldigas synpunkt gäller
            det att samtidigt införa ett system som inte försvårar för dessa
            att utöva sin umgängesrätt. När det gäller tiden för minsta vistelse
            för att avdrag skall få göras föreslog familjelagssakkunniga minst
            tre dygn, medan departements- chefen anser att fem dygn skall
            fordras. Man kan ha förståelse för femdygnsregeln samtidigt som
            det bör betonas vad i propositionen framhål- lits om att avsteg
            från regeln kan göras bl. a. om barnet regelbundet vistas under
            kortare perioder hos den underhållsskyldige. Det är viktigt att
            frågan om sambandet mellan reducering av underhålls- bidrag vid
            vistelse hos den underhållsskyldige och möjligheterna att utöva
            umgängesrätt för denne förälder noggrant följs. Riksdagen bör
            därför ge regeringen till känna att denna fråga bör följas med
            stor uppmärksamhet och att om svårigheterna att utöva umgängesrätt
            tilltar på grund av reduceringen övervägande bör göras om införande
            av ett annat system, exempelvis det av familjelagssakkunniga föreslagna.
          </p>
          <p>
            Fastställande och jämkning av underhållsbidrag
          </p>
          <p>
            Även de i propositionen föreslagna reglerna för rätt till jämkning
            av underhållsbidrag till barn är en välkommen reform. Samtidigt
            borde också frågan om rättegångskostnader vid fastställande och
            jämkning av underhålls- bidrag tas upp till övervägande. När det
            gäller mål eller ärende angående vårdnad om barn gäller från den
            I januari 1977 enligt 6 kap. 14 $ föräldrabalken att vardera parten
            skall bära sin rättegångskostnad därest part ej förfarit på sätt
            som anges i 18 kap. 3 $ eller 6 rättegångsbalken eller om annars
            särskilda skäl föreligger. En motsvarande regel för fördelning
            av rättegångskostnader vid mål om underhåll borde kunna övervägas.
            Enligt uppgift upplever de som sysslar med dessa mål det som en
            brist att den tappande parten regelmässigt skall svara för motpartens
            rättegångskostnader i underhållsmål. Liksom ingen av parterna
            av ekonomiska skäl skall hindras från att försöka få vårdnaden
            av sitt barn, bör inte heller någon av ekonomiska skäl avhålla
            sig från att begära jämkning av underhållsbidrag eller bestrida
            den andres krav. En regel motsvarande den i 6:12 FB skulle dock
            eventuellt kunna leda till missbruk av möjligheterna att ta upp
            frågan om jämkning av underhåll. Därför kan den kanske ej helt
            genomföras. Däremot borde en regel införas innebärande att domstolen
            får förordna att vardera parten skall bära sin rättegångskostnad,
            när rätten finner detta befogat. I samband med behand- lingen
            av propositionen bör därför riksdagen hos regeringen anhålla om
          </p>
          <pb facs="riksdagen-motions-pdf/data/197879/mot_197879__36/mot_197879__36-004.pdf"/>
          <p>
            Mot. 1978/79:36 3
          </p>
          <p>
            förslag i denna riktning i vad gäller fördelning av rättegångskostnader
            i mål om underhållsbidrag.
          </p>
          <p>
            Behovsprövning av bidragsförskott
          </p>
          <p>
            Bidragsförskottet utgör 40 ?5 av basbeloppet, f. n. 420 kr. per
            månad, och utgår utan behovsprövning till ensamstående föräldrar
            som är vårdnadsha- vare, därest inte den andre föräldern fullgör
            underhållsskyldighet enligt härom träffad överenskommelse. I propositionen
            föreslås nu att i lagen om bidragsförskott skall i 2 $ införas
            en punkt d innebärande att bidragsförskott inte skall lämnas om
            ”barnet av annat skäl uppenbarligen saknar behov av bidragsförskott”.
            Enligt specialmotiveringen skall detta tolkas så att regeln skall
            kunna tillämpas om vårdnadshavande föräldern, sedan förbehåll
            gjorts för förälderns uppehälle med 1,2 basbelopp och nettohyreskostnad,
            dispo- nerar ett återstående belopp som avsevärt överstiger 0,6
            basbelopp per barn. Något bidragsförskott bör då rimligen inte
            lämnas enligt propositionen. Behovsprövningen anses av departementschefen
            vara erforderlig, eftersom även föräldrar med gemensam vårdnad
            nu föreslås kunna få bidragsförskott. Han finner det nödvändigt
            med behovsprövning för att hindra att sådana föräldrar genom felaktig
            redovisning av hos vilken av föräldrarna barnet vistas skall kunna
            få ett icke motiverat samhällsstöd. Det påpekas t. ex. att så
            kan ske om barnet uppges vistas hos den förälder som har högre
            inkomst, medan den andre föräldern har för låg inkomst för att
            behöva betala ett underhåll uppgående till bidragsförskottet.
            Behovsprövningen är ett nytt inslag i bidragsförskottslagen och
            skall enligt propositionen även gälla förälder som ensam har vårdnaden
            om sitt barn. Någon omprövning av nu utgående bidragsförskott
            avses däremot ej komma att ske. Det kan medföra att två ensamstående
            föräldrar med samma inkomstförhållanden kan komma att behandlas
            olika beroende på om de sökt bidragsförskott före eller efter
            bestämmelsens ikraftträdande. Ett sådant system torde komma att
            upplevas som orättvist. Skall bestämmelsen tillämpas, drabbas
            inte endast de som anses ha höga inkomster. Redan vid en inkomst
            av ca 4 000 kr. per månad skulle en ensamstående förälder kunna
            anses för barnets försörjning ha disponibla medel som ” klart
            överstiger 0,6 basbelopp”. Någon jämkning av bidragsförskott föreslås
            ej. Försäkringskassan skall alltså bevilja helt bidragsförskott
            eller avslå ansökan. Resultatet blir en kraftig tröskeleffekt,
            som av olika skäl ej är lämplig. Frågan om samhällsstöd till ensamstående
            föräldrar utreds f.n. av en under fjolåret tillsatt utredning.
            Det är något förvånande att det medan denna utredning arbetar
            föreslås nya regler för grunderna för bidragsförskott. Även om
            vi har förståelse för att dessa regler kan vara motiverade, anser
            vi att tillämpningen av den föreslagna regeln nu måste begränsas.
            Eftersom förslaget framläggs för att hindra missbruk framför allt
            av föräldrar med
          </p>
          <pb facs="riksdagen-motions-pdf/data/197879/mot_197879__36/mot_197879__36-005.pdf"/>
          <p>
            Mot. 1978/79:36 14
          </p>
          <p>
            gemensam vårdnad vill vi föreslå att paragrafen nu antas, men
            att den enbart skall gälla dessa föräldrar i avvaktan på resultatet
            av utredningens arbete. Därigenom drabbas inte någon tidigare
            grupp som har rätt till bidragsförskott utan endast den nya grupp
            som i propositionen föreslås få denna rätt. Propositionens förslag
            om möjlighet att fastställa underhållsbidrag och därav följande
            rätt till bidragsförskott för föräldrar med gemensam vårdnad är
            en välkommen reform. Det är viktigt att reglerna inte är utformade
            så att endast de ekonomiskt välsituerade har möjlighet att utnyttja
            gemensam vårdnad. Det bör dock inte anses att dessa föräldrar
            behandlas ofördelaktigt om för dem tillämpas en behovsprövning
            av bidragsförskott i syfte att förhindra det missbruk som departementschefen
            befarar kan uppstå.
          </p>
          <p>
            Ikraftträdande och information om reformen
          </p>
          <p>
            I propositionen föreslås att reformen i huvudsak skall träda
            i kraft den I juli 1979. Vissa bestämmelser skall dock träda i
            kraft redan den I januari 1979 och andra först den 1 januari 1980.
            Propositionens förslag till lagändringar utgör betydelsefulla
            och i flera fall av många, främst underhållsskyldiga, efterläng-
            tade reformer. Det är därför värdefullt att de kan träda i kraft
            så snart som möjligt. Vissa problem torde dock kunna uppstå, eftersom
            riksdagsbehand- lingen inte sker förrän i mitten av december och
            tiden från riksdagsbeslutet till de föreslagna tidpunkterna för
            ikraftträdande blir kortare än som kanske förutsågs vid lagrådsremissens
            avlämnande den 8 juni i år. Det är väsentligt att de myndigheter
            som skall utfärda regler och som har till uppgift att utforma
            erforderligt material för information får tillräckliga resurser
            för detta så att allmänheten och berörda befattningshavare är
            informerade när de nya bestämmelserna skall börja tillämpas. Dessa
            problem bör kunna lösas genom att vederbörande myndigheter får
            erforderliga resurser för att på kort tid framställa material
            och genomföra information och utbildning så att dessa angelägna
            reformer ej försenas utan kan träda i kraft enligt propositionens
            förslag.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen 1. beslutar
            om sådan ändring av det i propositionen 1978/79:12 framlagda förslaget
            till 7 kap. 3 $ föräldrabalken att belopp även kan få förbehållas
            för barn som avses i 7 kap. 5 $, 2. beslutar ge regeringen till
            känna vad i motionen anförts om lämpligheten av att vid avdragsrätt
            för den underhållsskyldige enligt propositionens förslag till
            7 kap. 4$ föräldrabalken avdraget på utgående bidragsförskott
            eller underhållsbidrag till den underhållsberättigade fördelas
            på en längre tidsperiod,
          </p>
          <pb facs="riksdagen-motions-pdf/data/197879/mot_197879__36/mot_197879__36-006.pdf"/>
          <p>
            Mot. 1978/79:36 15
          </p>
          <p>
            3. beslutar ge regeringen till känna vad i motionen anförts om
            vikten av att utvecklingen följs i fråga om vilka konsekvenser
            den i propositionen föreslagna avdragsrätten enligt 7 kap. 4 $
            föräldrabalken kan få för underhållsskyldigas möjligheter att
            utöva umgängesrätten, 4. beslutar att hos regeringen anhålla om
            förslag till sådan ändring av föräldrabalken att i mål om fastställande
            eller jämkning av underhållsbidrag domstol får förordna att vardera
            parten skall bära sin rättegångskostnad, 5. beslutar att 2$ punkten
            d förslaget till ändring av lagen (1964:143) om bidragsförskott
            endast skall gälla barn som står under vårdnad av bägge föräldrarna,
            6. beslutar ge regeringen till känna vad i motionen anförts om
            vikten av att berörda myndigheter ges tillräckliga resurser för
            information inför de föreslagna reformernas ikraftträdande.
          </p>
          <p>
            Stockholm den 6 november 1978
          </p>
          <p>
            MARTIN OLSSON (c) GUNILLA ANDRÉ (c) BERTIL FISKESJÖ (c)
          </p>
          <pb facs="riksdagen-motions-pdf/data/197879/mot_197879__36/mot_197879__36-007.pdf"/>
          <p>
            GOTAB
          </p>
          <p>
            58725
          </p>
          <p>
            Stockholm 1978
          </p>
        </div>
      </div>
    </body>
  </text>
</TEI>
