<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00434">
  <teiHeader>
    <fileDesc>
      <titleStmt>
        <title>om en kartläggning av barn- och ungdomspolitiken m. m.</title>
        <author>av Sten Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en kartläggning av barn- och ungdomspolitiken m. m.</title>
          <idno type="rdwebb">G202434</idno>
          <rs type="number">434</rs>
          <ref type="dokument_url_text">http://data.riksdagen.se/dokument/G202434/text</ref>
          <ref type="dokument_url_html">http://data.riksdagen.se/dokument/G202434</ref>
          <ref type="dokumentstatus_url_xml">http://data.riksdagen.se/dokumentstatus/G202434</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-PYvc2Ms52QaV2Vib4qJGzv</idno>
            <name>INGER LINDQUIST</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>ROLF DAHLBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-XHKe7WYPsP3rxDit2742Tq</idno>
            <name>YVONNE HEDVALL</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UnoNXQEwX76AtugdBBHfa1</idno>
            <name>SVEN ERIC LORENTZON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GWFSiTg1v5Jih8KRCAUAUd" type="signed"/>
        <correspContext corresp="i-GWFSiTg1v5Jih8KRCAUAUd">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-PYvc2Ms52QaV2Vib4qJGzv"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-XHKe7WYPsP3rxDit2742Tq"/>
          <note type="signatory" corresp="i-5WchbRYCVdXodSthFK381D"/>
          <note type="signatory" corresp="i-UnoNXQEwX76AtugdBBHfa1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__434/mot_197879__434-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:434
          </p>
          <p>
            av Sten Svensson m. fl. om en kartläggning av barn- och ungdomspolitiken
            m. m.
          </p>
          <p>
            I denna motion föreslås att en bred kartläggning skall göras
            rörande barn- och ungdomsproblem i samhället. Motionen tar upp
            ungdomsarbetslösheten, skolans roll för ungdomens inträde på arbetsmarknaden
            samt barn- och ungdomsomsorgsproblem i övrigt som en bakgrundsbeskrivning
            för de förslag som redovisas i motionen.
          </p>
          <p>
            Ungdomsarbetslösheten
          </p>
          <p>
            Utvecklingen på arbetsmarknaden och de sociala effekterna av
            speciellt ungdomsarbetslösheten är ett centralt samhällsproblem.
            Ungdomens situation är allvarligare än tidigare, helt enkelt därför
            att ungdomarna blir fler. För två år sedan lämnade 100 000 grundskolan,
            och i början av 1980-talet handlar det om 120 000. Men paradoxalt
            nog kommer utvecklingen på ännu längre sikt att leda till en situation
            med andra problem till följd av förändringarna i åldersstrukturen.
            Under 1980-talet kommer antalet barn i skolåldern att sjunka medan
            antalet pensionärer oavbrutet fortsätter att öka. Även om tecken
            finns på en begynnande uppgång inom näringslivet, har ungdomarna
            fortfarande betydande svårigheter att få arbete på öppna marknaden.
            Skall vi snabbt kunna förverkliga den s. k. ungdomsgarantin, måste
            alla tänkbara åtgärder och ansträngningar sättas in för att tillförsäkra
            samtliga ungdomar arbete, praktik eller utbildning. Arbetsmarknadsmyndigheterna
            fortsätter sina ansträngningar. Arbetsför- medlingen byggs ut
            och verksamheten intensifieras, särskilt för ungdoms- grupperna.
            Beredskapsarbete tas fram på olika sätt, och man söker intressera
            ungdomarna för olika former av utbildning. Många är emellertid
            skoltrötta och har lämnat grundskolan med i vissa fall svaga betyg.
            Detta förhållande kan för en del medföra ett nedsatt självförtroende,
            vilket inte bara minskar studiemotivationen utan ofta visar sig
            då de söker arbete. I andra fall kan riskerna för mera långtgående
            sociala störningar göra sig gällande. Sysslo- löshet kan leda
            till psykiska problem, kanske begynnande kriminalitet, missbruk
            av alkohol/narkotika etc. Vi vill dock varna för generaliseringar
            när det gäller dylika påståenden. Det är fråga om enskilda fall,
            men dessa blir ofta så uppmärksammade att de kan dra bort uppmärksamheten
            från de bakomliggande orsakssammanhangen.
          </p>
          <pb facs="riksdagen-motions-pdf/data/197879/mot_197879__434/mot_197879__434-002.pdf"/>
          <p>
            Mot. 1978/79:434 6
          </p>
          <p>
            Många faktorer
          </p>
          <p>
            För att kunna föreslå och inte minst kunna vidta effektiva åtgärder
            erfordras en långtgående kännedom om ungdomsarbetslöshetens orsaker.
            Det är inte bara nivån på utbudet av lediga platser det handlar
            om. Det finns en rad faktorer av betydelse i sammanhanget: — betydelsen
            av att minderårigas löner och lönesatser ökats proportionellt
            mer än de äldres under senare år — samspelet mellan arbete och
            utbildning/praktik — snedvridande effekter av parallella utbildningssystem
            och nivåerna för studiestöd i olika system jämfört med lönenivåerna
            — arbetsgivarnas attityder, t. ex. kostnadsaspekter arbetssökandes
            attityder, t. ex. invändningar mot arbetsmiljön arbetsförmedlingens
            situation åldersgränser från arbetarskyddssynpunt —- ekonomiska
            skyddsnät stödet till lärlingsutbildningen i relation till annan
            utbildning och beredskapsarbete för ungdom — debatten om en betygsfri
            skola —- krav och ekonomiska bindningar som trygghetslagarna lägger
            på arbetsgivarna — samhällets ungdomspolitik, omsorgs- och uppfostringsproblem.
          </p>
          <p>
            Flera undersökningar visar att fler personer skulle ha varit
            anställda om inte ”Åmanlagarna” hade fått nuvarande utformning.
            Sveriges företagares riksförbund (SFR) redovisade i april 1978
            ett resultat från en enkätundersök- ning som visar att 130 000
            nya industrijobb hade kunnat erbjudas — t. ex. arbetslösa ungdomar
            — under de senaste två åren utan Åmanlagarnas regler. De höga
            minimilönerna för privatanställda är också ett problem: 3 350
            kr. för 18-åringar och 3 770 kr. för 24-åringar (1978 års nivå).
            Spännvidden till yrkesarbetare är alltför liten. Allt detta gör
            att arbetsgivarna ställer sig tvekande till nyanställningar. Ungdomsarbetslöshet
            kan också orsakas av motsatta problem. Samtidigt som företag drar
            ner på takten, avskedar, inför anställningsstopp eller håller
            i gång med hjälp av statliga bidrag finns det faktiskt företag
            som gärna vill nyrekrytera. Men trots stora ansträngningar kan
            de inte få den personal som behövs. På senare tid har dylika händelser
            refererats i massmedia. Som exempel på de problem som redovisas
            kan följande avsnitt ur länsarbetsnämndens i Skaraborgs län redogörelse
            för arbetsmarknadsutsikterna vintern 1978-1979 utgöra en aktuell
            attitydbeskrivning:
          </p>
          <p>
            Bilindustrin beräknar att under 1979 ha ett nettorekryteringsbehov
            på ca 100 personer i Skövde och att med personalersättningsbehovet
            behöva rekrytera ca 400 personer totalt. Detta kan, med hänsyn
            till det motstånd som finns
          </p>
          <pb facs="riksdagen-motions-pdf/data/197879/mot_197879__434/mot_197879__434-003.pdf"/>
          <p>
            Mot. 1978/79:434 7
          </p>
          <p>
            bl. a. hos ungdomar mot att ta industriarbete och skiftarbete,
            komma att medföra vissa svårigheter som fordrar intensifierade
            förmedlingsinsatser.
          </p>
          <p>
            Ett annat exempel refereras i tidningen Expressen den 12 januari
            1978:
          </p>
          <p>
            Metall och arbetsförmedlingen i Trollhättan skall nu göra gemensam
            sak för att få de arbetslösa i staden att ta de jobb som finns
            på SAAB. Detta sedan det blivit känt att SAAB rekryterar arbetskraft
            från Finland — trots att det finns 654 arbetslösa i Trollhättan.
          </p>
          <p>
            Enbart i gruppen 25-34 år finns det drygt 200 arbetslösa i Trollhättan.
          </p>
          <p>
            Brister i utbildningen är den allvarligaste orsaken till den
            besvärliga situationen för många ungdomar. För att i görligaste
            mån undvika att ungdomar drabbas av sysselsättningsproblem skall
            insatserna sättas in under utbildningstiden. Väsentliga inslag
            härvidlag måste vara att öka praktikmöj- ligheterna samt att göra
            praktiken mer meningsfylld och av någorlunda varaktighet. Behovet
            av insatser för ungdom med sysselsättningsproblem kommer med stor
            sannolikhet att bestå, även om arbetsmarknads- och utbildningsinsat-
            serna intensifieras. Behoven av beredskapsarbeten i kommunal regi
            kommer därför att finnas kvar. Det finns därför anledning överväga
            att tillskapa arbetstillfällen inom andra områden än den kommunala
            förvaltningen. Ett sådant område är det ideella föreningslivet.
            Därvid skall föreningar inom idrotts- och friluftslivet inte glömmas
            bort. Det bör vara möjligt att organisera beredskapsarbeten i
            betydande omfattning inom detta område, inte minst med tanke på
            det väl utvecklade och ideellt orienterade föreningslivet med
            dess många ledare med stor erfarenhet av ungdomsarbete. För att
            detta skall bli möjligt måste statsbidragsbestämmelserna göras
            så klara att ingen tvekan föreligger om dessa möjligheter. Detta
            är inte fallet i dag. Bestämmelserna tolkas så att statsbidrag
            endast utgår till rent kommu- nala organ. Dit räknas exempelvis
            inte ens kommunala bolag. Statsbidrags- bestämmelserna bör därför
            få en sådan utformning att bidrag även kan utgå till beredskapsarbeten
            inom föreningslivet, kommunala bolag m. fl. Bered- skapsarbeten
            för ungdomar bör också utformas så att dessa anställningar kan
            utgöra led i eller meritera till exempelvis ledarutbildning. Vi
            har noterat att AMS numera givit tillstånd för kommunerna att
            under vissa villkor medverka till att ungdomar placeras i beredskapsarbete
            med 75 96 bidrag inom olika föreningar. Ett försöksprojekt bedrivs
            t. ex. inom Stockholms kommun. Emellertid är det viktigt att beredskapsarbetena
            inte förlorar sin karaktär av tillfälliga lösningar. Huvudmålet
            måste alltid vara att kunna erbjuda nyutbildade ungdomar — liksom
            andra arbetssökande — möjlighet till fast anställning på den öppna
            arbetsmarknaden. Den viktigaste åtgärden är därför att få fart
            på aktiviteten inom svensk ekonomi genom en allmän sysselsättningsskapande
            politik. Trepartirege-
          </p>
          <pb facs="riksdagen-motions-pdf/data/197879/mot_197879__434/mot_197879__434-004.pdf"/>
          <p>
            Mot. 1978/79:434 8
          </p>
          <p>
            ringen har emellertid vidtagit åtgärder i detta syfte. Devalveringarna
            och sänkningen av arbetsgivaravgifterna m. m. harlett till ett
            lägre kostnadsläge — ca 20-30 96 i förhållande till socialdemokraternas
            alternativ. Men mycket återstår att göra!
          </p>
          <p>
            Skolans roll är viktig
          </p>
          <p>
            Den strukturomvandling som pågår — och som måste fortsätta —
            kommer att ställa större krav på dem som är verksamma och som
            vill vara verksamma i arbetslivet. Vår nuvarande skola är alltför
            teoretiskt inriktad. Många naturvetenskap- liga ämnen har också
            bantats på schemat. Skall vi kunna ta upp konkurrensen med de
            nya industriländerna i t. ex. Östasien — men också framdeles med
            nuvarande utvecklingsländer — måste vi ha en hög teknisk utbildningsnivå.
            Den grunden måste läggas redan i grundskolan! Särskilda åtgärder
            måste också vidtas för att underlätta ungdomens inträde på arbetsmarknaden.
            Ungdomar såväl på grundskolans högstadium som inom gymnasieskolan
            måste få ökade möjligheter att vara verksamma ute i arbetslivet.
            Den nuvarande ”pryoverksamheten” torde inte alls ge den inblick,
            erfarenhet och sociala träning som bör vara syftet med verksamheten.
            Vad som erfordras är att ungdomar med intresse för ett visst yrkesarbete
            bereds möjlighet att pröva på detta under viss tid och i planerad
            form så att en värdering av erfarenheterna för varje elev blir
            möjlig. Med bl. a. dylika åtgärder kan ett felaktigt val av studieinriktning
            eller yrkesarbete undvikas och elevernas föreställningar om arbetslivet
            ges en mera verklighetstrogen prägel. Utbildning varvad med praktik
            är därför — som regering och riksdag förordat efter förslag från
            sysselsättningsutred- ningen —ett bra alternativ. Beslutet härom
            under vårriksdagen 1978 är ett steg i rätt riktning!
          </p>
          <p>
            Barn- och barnomsorgsproblem
          </p>
          <p>
            I allt fler familjer är båda föräldrarna yrkesarbetande. Barnomsorgen
            har därmed blivit en avgörande samhällsfråga, och lösningarna
            som presenterats uppvisar betydande skiftningar i attityderna
            till föräldrarnas ansvar och roll för barnomsorgen. Psykologisk
            expertis torde dock vara relativt samstämmig i sin uppfattning
            att de mycket små barnen inte bör tillbringa större delen av dagen
            i en institutionaliserad miljö. Ju äldre barnet blir desto viktigare
            är det dock att det ges tillfälle att komma i kontakt med andra
            barn och lära sig samarbeta och ta hänsyn till andras behov och
            önskemål. Barns särskilda behov av en fast och trygg miljö och
            deras utomordenligt viktiga behov av att ha en djup trygghet och
            närhetsrelation till föräldrarna utgör emellertid viktiga element
            i diskussionen om att skapa en harmonisk tidig uppväxt. Ett särskilt
            problem utgör den allt oftare förekommande dåliga kontakten
          </p>
          <pb facs="riksdagen-motions-pdf/data/197879/mot_197879__434/mot_197879__434-005.pdf"/>
          <p>
            Mot. 1978/79:434 9
          </p>
          <p>
            med far- och morföräldragenerationen. Det bör övervägas om inte
            i ökad utsträckning pensionärer som är roade av och lämpade för
            detta kan engageras i samhällets barnomsorg för att återknyta
            den naturliga kontakten mellan de tre generationerna. Intet fritt
            samhälle har erfarenhet av de långsiktiga effekterna av omfat-
            tande institutionaliserad barnomsorg. Innan samhället mer definitivt
            väljer en sådan väg för att lösa barnomsorgsproblemen bör de långsiktiga
            effekterna härav såvitt möjligt analyseras och diskuteras. Flera
            olika utredningar sysslar och har sysslat med hithörande frågor,
            varför resultaten av dessa kan utnyttjas i den kartläggning som
            här eftersträvas. De moderna massmediernas påverkan på barn- och
            ungdom har gjorts till föremål för olika undersökningar. TV, film,
            tidningar, reklam etc. har snabbt förändrat förutsättningarna
            för föräldrarna att ge sina barn den uppfostran de önskar. Särskilt
            angeläget framstår det att söka förhindra skadliga effekter av
            de våldsinslag som förekommer i TV, film och vissa serietidningar
            och som sannolikt bidrar till vissa av de värdemönster inom ungdomsgenerationen
            som leder till problem. En särskild fråga är i detta sammanhang
            också vilken omfattning TV-tittandet har och i vilken omfattning
            TV påverkar det sociala mönstret. Samhällets uppgift måste i första
            hand innebära att man angriper och löser de sociala problem som
            är orsak till olika former av missbruk etc. Detta är i ett längre
            perspektiv en mera konstruktiv ungdomspolitik än planlöst insatt
            förbudslagstiftning mot enskilda företeelser. Ett av dagens verkligt
            svåra samhällsproblem är brottslighetens snabba ökning. Brottsbekämpningen
            på lång sikt måste ske i stor utsträckning inom skola, hem och
            familj. Många undersökningar visar hur avgörande det är för att
            en ung människa inte skall komma in i brottslig verksamhet att
            hon eller han som barn fått en god uppfostran, omvårdnad och tillsyn.
            Vi måste se till att skapa ett samlevnadsvänligt och barnvänligt
            klimat i vårt samhälle. Allt man kan göra för att förbättra föräldrarnas
            möjlighet att verkligen ägna sig åt att ta hand om och fostra
            sina barn är betydelsefullt för barnens framtid. Barn- och ungdomsgrupper,
            som lämnas utan vuxenled- ning, skapar enligt forskningen sina
            egna normer, och dessa kan ofta riktas mot samhället. En samordnad
            satsning på brottsförebyggande åtgärder är av avgörande betydelse.
            De ungdomar som börjar med snatteri eller mindre skadegörelse
            kan med tiden begå ännu större brott. Vårt samhälle kan hjälpa
            individerna genom att göra ingripanden på tidigaste möjliga stadium!
            Det är viktigt att ange klara riktlinjer, gränser och handlingsmönster
            för barnen och därmed underlätta deras ställningstaganden i framtiden.
            Såväl hemmen som skolan skall ge normer och värderingar som kan
            vägleda barns och ungdomars handlande. Att utveckla en normbildning
            som bygger på hänsyn, omdöme, omsorg och ansvar är en process
            som inte låter sig kommenderas fram. I familjen, i
          </p>
          <pb facs="riksdagen-motions-pdf/data/197879/mot_197879__434/mot_197879__434-006.pdf"/>
          <p>
            |
          </p>
          <p>
            Mot. 1978/79:434 10
          </p>
          <p>
            skolan, i föreningslivet och i kamratkretsen byggs dock ursprungligen
            attityder in som befrämjar en sådan normbildning. Många barns
            och ungdomars splittrade och osäkra uppväxtmiljö skapar stora
            svårigheter för arbetet härmed. Utan tvivel har också samhällets
            och massmediernas ansvar för hithörande frågor hittills varit
            svagt utvecklat. Ungdomens fritidssysselsättning måste i detta
            sammanhang vad beträffar olika samhälleliga stödformer utformas
            med större inriktning mot vad ungdomarna själva vill göra, antingen
            de framträder inom ramen för en etablerad organisation eller inte.
          </p>
          <p>
            Generella åtgärder för en helhetslösning
          </p>
          <p>
            Det räcker alltså inte med att enbart höja efterfrågan på arbetsmarknaden
            för att lösa ungdomsarbetslöshetens problem i det längre tidsperspektivet.
            Ungdomsarbetslösheten har sin grund i många skilda problem som
            är svåra att på en gång överblicka. Det handlar om arbetsmiljöproblem,
            bristande utbildning, omsorgs- och uppfostringsproblem , attitydpåverkan
            etc. Samhällets ungdomspolitik, sedd i ett brett perspektiv, är
            splittrad. Vi måste åstadkomma en bred kartläggning av ungdomsproblemen.
            Vi menar att man bör genomlysa all denna problematik på samma
            sätt som skett med energifrågorna eller som nu sker med sysselsättningsfrågorna.
            Ett annat exempel är den s. k. pensionärsundersökningen.
          </p>
          <p>
            Olika — i och för sig betydande satsningar — har skett punktvis,
            men ett samlat grepp har inte kommit till stånd. Ett sådant måste
            bygga på en genomarbetad syn i vilken betydande hänsyn tas till
            hur det moderna samhället och dess olika miljöfaktorer etc. i
            vid mening påverkar barns och ungdomars uppväxt, utbildning, fritid,
            fysik och hälsa samt inträde på arbetsmarknaden. Då kan man säkert
            spåra många av de bakomliggande orsakerna till ungdomsarbetslösheten
            och de sociala följdverkningar dessa medför. I motionen har endast
            en ringa del av hela ungdomsproblemet kunnat beröras och endast
            lämnats vissa synpunkter på efter vilka vägar man måste söka sig
            fram för att lösa problemen. Barn och ungdom är samhällets stora
            tillgång för framtiden. Det svenska samhället bör ha både råd
            och kraft att ta itu med våra ungdomsproblem på bred front och
            framför allt i samarbete med ungdomarna själva. Slutligen vill
            vi understryka betydelsen och värdet av fostran i hem och skola.
            Vi skall ge familjen den centrala roll den skall ha i vårt samhälle.
            Människorna måste få bättre förutsättningar att handla under eget
            ansvar, efter normer och värderingar som bygger på kristen livssyn
            i enlighet med de traditioner som den västerländska kulturen bygger
            på.
          </p>
          <pb facs="riksdagen-motions-pdf/data/197879/mot_197879__434/mot_197879__434-007.pdf"/>
          <p>
            Mot. 1978/79:434 nn
          </p>
          <p>
            Hemställan
          </p>
          <p>
            Med hänvisning till vad som anförts hemställs att riksdagen beslutar
            att hos regeringen anhålla om att en bred kartläggning görs av
            barn- och ungdomsproblemen i samhället och att förslag framläggs
            om ett samlat program för samhällets barn- och ungdomspolitik.
          </p>
          <p>
            Stockholm den 18 januari 1979
          </p>
          <p>
            STEN SVENSSON (m)
          </p>
          <p>
            INGEGERD TROEDSSON (m) INGER LINDQUIST (m) ROLF DAHLBERG (m)
            YVONNE HEDVALL (m) G. BIÖRCK (m) SVEN ERIC LORENTZON (m)
          </p>
          <p>
            i Värmdö
          </p>
        </div>
      </div>
    </body>
  </text>
</TEI>
