<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00545">
  <teiHeader>
    <fileDesc>
      <titleStmt>
        <title>om innovationsfrämjande åtgärder</title>
        <author>av Marianne Karlsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om innovationsfrämjande åtgärder</title>
          <idno type="rdwebb">G202545</idno>
          <rs type="number">545</rs>
          <ref type="dokument_url_text">http://data.riksdagen.se/dokument/G202545/text</ref>
          <ref type="dokument_url_html">http://data.riksdagen.se/dokument/G202545</ref>
          <ref type="dokumentstatus_url_xml">http://data.riksdagen.se/dokumentstatus/G202545</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S7A4V1MjXEK1ob9YbWe9XW" type="signed"/>
        <correspContext corresp="i-S7A4V1MjXEK1ob9YbWe9XW">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__545/mot_197879__545-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1978/79:545
          </p>
          <p>
            av Marianne Karlsson om innovationsfrämjande åtgärder
          </p>
          <p>
            En ny syn på uppfinningarnas betydelse för all produktion behöver
            komma fram, särskilt mot bakgrunden av att svenska folket blir
            alltmer välutbildat. Till grund för de största svenska företagens
            frar:gångar ligger innovationer gjorda av enstaka personer, kanske
            på sin tid kallade fanatiker, fast en senare omvärdering kallar
            dem framsynta. Stora företag satsar i dag mera på inveckling av
            sina produkter i ställer för utveckling, och det är sällan något
            verkligt nytt framkommer. Fortfarande är enskilda människors initiativ
            betydelsefulla och småföretagens allmänna situation blir helt
            avgörande för om goda produkter eller idéer får möjlighet att
            bryta fram. Sysselsättningskrisen har fått fel namn och borde
            i stället kallas innova- tionskris. Om ett lands hela produktionskapacitet
            går på halvfart borde man sätta till alla krafter för att förverkliga
            idéer till marknadsanpassade produkter och säljande nyheter. Eftersom
            det alltid finns idéer slumrande och samhället på olika sätt ändå
            svarar för uppehället av arbetslösa tekniker etc. borde begreppet
            arbetslös utgå och alla som inte är insatta i produktion i stället
            ges möjlighet att bli ”utvecklingspraktikant, innovationssysselsatt”
            e. d. Experter av olika slag, universitet och specialiserade institutioner,
            banker och ekonomiska bedömare, stora bibliotek osv., alltså viktiga
            servicefunk- tioner har ansamlats alltmer till stora städer. Då
            arbetslösheten är värst i geografiskt perifera områden borde samhället
            se till att viktiga steg i innovationsprocessen i stället blir
            decentraliserade. Det finns visserligen lokala industricentra
            som av tradition kan ta fram nya produkter, men för landet i stort
            behövs i dag en mall för hur enskilda personer skall gå till väga
            för att lansera sina nyheter och därmed lägga grunden till fortsatt
            företag- samhet och minskning av andelen ”innovationssysselsatta”.
            Egenskapen kreativitet har med åren visat sig finnas hos en begränsad
            grupp personer, ofta med praktiska färdigheter, som tillåter prototypfram-
            ställning. Ekonomiska hinder ger många av dessa orimligt stora
            hinder att utveckla mer kostnadskrävande projekt, ej heller får
            de använda skolor eller andra samhällsägda institutioner med befintliga
            resurser, t. ex. universitet ens för en kortare tid med mindre
            de blir utbildade. Vidare saknar de tillgång till databanker och
            informationssystem i större bibliotek liksom närheten till utvecklingsfonder
            och patentingenjörer. Varför dessa resurser finns endast i storstäderna
            är obegripligt, då skolsystemet är lika utvecklat i hela landet
            och innovationsverksamhet och självständigt arbete av detta slag
            vore en naturlig utveckling av den moderna skolan. I gruppen kreativa
            finns en del ständigt innovativa människor, som borde
          </p>
          <pb facs="riksdagen-motions-pdf/data/197879/mot_197879__545/mot_197879__545-002.pdf"/>
          <p>
            Mot. 1978/79:545 6
          </p>
          <p>
            ges en betydligt större social trygghet grundad på deras kreativa
            förmåga, som ju möjliggör nya industrier av oanade storlekar och
            många sysselsättnings- tillfällen. Dessa människors insats bör
            värderas lika högt som våra företags- ledares om inte högre, då
            företagsledarnas framgång bygger på uppfinnarnas arbete. En juridisk
            ordning bör införas som reglerar initiativtagares rättigheter
            gentemot ekonomiska och fackliga intressen. Samhället behöver
            deras kreativitet men komplexiteten i moderna företag gör att
            vederbörande inte längre behöver bli företagsledare, vilket var
            vanligt förr. Det bör räcka med resultat av kreativiteten för
            att få en rimlig ekonomisk trygghet. Innovatören bör i princip
            kunna avsluta sitt jobb med prototypen, för att sedan ägna sig
            åt nästa projekt. Nedanstående förslag ger några incitament till
            hur en decentraliserad, rationaliserad innovationsverksamhet skulle
            utvecklas.
          </p>
          <p>
            1. Kommunalt kvalificerad informationsservice)
          </p>
          <p>
            Alla större kommunala bibliotek skulle få tillgång till den datamaskinför-
            medlade informationsservice universitetsbiblioteken ger. Vidare
            skulle det finnas möjlighet till studier av aktuella patenthandlingar
            på större kommu- nala bibliotek.
          </p>
          <p>
            2. Förhandsskydd
          </p>
          <p>
            En nyfödd idé fordrar ett rättsligt skydd för innovatören vid
            konstruktiva diskussioner med andra människor för att t. ex. lösa
            praktiska problem. En enkel registrering enligt engelsk förebild
            av uppfinningen kan vara lösningen på problemet. Det viktiga är
            att den ursprungliga innovatören får en primär chans att kunna
            hävda sin rätt även om någon annan t. ex. med god tillgång på
            pengar snappar upp idén och skaffar sig patentet.
          </p>
          <p>
            3. Decentraliserade patentingenjörer
          </p>
          <p>
            Patentingenjörer behöver finnas lätt tillgängliga, förslagsvis
            i varje län, kanske senare i varje kommun. Dessa skulle svara
            för utarbetandet av patenthandlingarna och bli tillgängliga för
            muntliga, personliga kontakter med innovatörer. Patentingenjörerna
            bör bli anställda av samhället med tanke på det viktiga samhällsintresse
            som ligger i att nya och varaktiga arbetstillfällen skapas i de
            industrier som grundas på nya uppfinningar. Servicen bör vara
            kostnadsfri.
          </p>
          <p>
            4. Patentlånesystem
          </p>
          <p>
            Det är dyrt för en enskild människa att skaffa sig patent. Ett
            svenskt patent, som beviljas direkt, kostar ca 5 000 kr., ett
            internationellt 50 000 kr. I princip
          </p>
          <pb facs="riksdagen-motions-pdf/data/197879/mot_197879__545/mot_197879__545-003.pdf"/>
          <p>
            FE EN UFS FUN ra
          </p>
          <p>
            Mot. 1978/79:545 7
          </p>
          <p>
            borde det ligga i samhällets intresse att goda idéer verkligen
            kommer fram och inte hindras av en enskild persons begränsade
            ekonomiska möjligheter. Samhället skulle bekosta patenten i förväg
            men få tillbaka kostnaden när produktionen går med vinst.
          </p>
          <p>
            Decentraliserat STU
          </p>
          <p>
            Styrelsen för teknisk utveckling, STU, bör liksom patentingenjörerna
            bli en länsbaserad organisation, kanske senare kommunalt distribuerad
            och decen- traliserad. Den bör ej ha politisk sammansättning utan
            bestå av människor med bredaste möjliga utbildning och erfarenhet
            av kreativt arbete. I dag går STU-medlen i hög grad till storstadsregionen
            och storföretagen. I allt innovativt arbete är närkontakt med
            ekonomiska resurser av primärt intresse, och tyvärr visar erfarenheter
            att varken bankmän, politiker eller avlägsna storstadsingenjörer
            i många fall har rätt förstått värdet av nya upptäckter, som gjorts
            i landsorten.
          </p>
          <p>
            6. Statliga prototypcentraler
          </p>
          <p>
            Prototypframställning kan bli utomordentligt svårt för en enskild
            att få utförd. Utvecklingskostnaderna är i dag höga även för företagen
            och belastar på ett orimligt sätt priset på färdiga produkter.
            Samtidigt belastas samhället med sysslolösa människor, som väntar
            på en plats i produktionen när den nya produkten skall tillverkas
            och säljas. I stället borde skolor och utbildnings- anstalters
            resurser få användas under överinseende av utbildad personal för
            forskning, prototypframställning och prototyputveckling. AMU-centra
            har t. ex. en utomordentlig maskinpark för bearbetning av trä,
            metaller, plast etc., tillgång till svetsning, plåtbearbetning,
            elektronik m. m., ofta allt på en enda plats. Lägger man till
            möjligheterna i skolor: skyddade verkstäder, högskolor och universitet,
            förfogar man över enorma resurser som inte står till förfogande
            för enskilda innovatörer. Det skulle vara mer utvecklande för
            både lärare och elever att delta i en ständigt föränderlig prototypframställning
            än att göra stereotypa modeller, som skulle gjorts bättre i vilken
            seriepro- duktion som helst samtidigt som uppfinnarna själva skulle
            förkovras.
          </p>
          <p>
            7. Kommunala innovationshus
          </p>
          <p>
            Lokalbrist är ett ständigt problem vid skrymmande eller för hemmaför-
            hållanden olämplig prototypframställning. Kombinationen utrymme-värme-
            ljus är ofta svår att finna och dessutom nästan omöjlig att rymma
            i den enskildes privata ekonomi. Tillgång till viss maskinpark,
            omklädningsrum, arbetarskydd och andra speciella resurser är också
            viktigt för att kunna åstadkomma prototyper. Därför bör ”innovationshus”
            skapas i varje större samhälle, där inte minst människor i flerfamiljshus
            får möjligheter till
          </p>
          <pb facs="riksdagen-motions-pdf/data/197879/mot_197879__545/mot_197879__545-004.pdf"/>
          <p>
            Mot. 1978/79:545 8
          </p>
          <p>
            utveckling av praktiska färdigheter och innovationer, en utmärkt
            lösning för att använda svåruthyrbara lägenheter vilka kan omvandlas
            till utvecklings- och arbetslokaler. Samhällsintresset att nya
            produkter kommer fram är så stort att hyran måste kunna rymmas
            i den enskildes ekonomi. I andra hand kan husen användas till
            enskilda hobbyändamål som på ett rimligt sätt utvecklar praktiska
            färdigheter hos enskilda. En viss grad av egen företag- samhet
            grundad på nya produkter bör också få äga rum i lokalerna men
            med högre hyreskostnad samt endast en viss tid. Bilden av en industrilokal,
            en basal verkstadsutrustning samt personalut- rymmen framskymtar
            som bas för en sjudande aktivitet av intresserade och innovativa
            människor. Kan detta innovationshus läggas i anslutning till verkstäder,
            bibliotek, ingenjörer etc. förhöjs värdet av anläggningen. Det
            blir lättare att åstadkomma prototyper.
          </p>
          <p>
            8. Utvecklingsgrupper
          </p>
          <p>
            Mängder av s.k. arbetslösa, handikappade, förtidspensionerade
            samt vanliga förvärvsarbetande har kunskaper och intressen som
            inte utnyttjas. Vägen från idé till prototyp och även de efterföljande
            leden är lång och besvärlig för enskilda innovatörer, men om man
            fick samla kring sig en för ändamålet lämplig grupp ”utvecklingssysselsatta”,
            således människor, som av olika skäl inte kan delta i normal produktion,
            skulle flera värdefulla syften uppnås: innovationen lyfts framåt
            snabbare, de utvecklingssysselsatta får meningsfulla jobb och
            samhället får på sikt högre produktion. Dessutom förhindras troligen
            en del sociala problem, och för var och en som deltar i en sådan
            grupp innebär problemets lösande att de kan återfå ett normalt
            arbete, en produkt blir skapad och framtiden är tryggad en tid
            framåt. Med hänvisning till det anförda hemställs att riksdagen
            hos regeringen begär utredning och förslag innebä- rande kommunalt
            kvalificerad informationstjänst för innovatörer, förhandsskydd,
            decentraliserade patentingenjörer, patentlånesystem, decentraliserat
            STU, statliga prototypcentraler, kommunala innovationshus, utvecklingsgrupper,
            allt i enlighet med vad som anförts i motionen.
          </p>
          <p>
            PN BWNE
          </p>
          <p>
            Stockholm den 17 januari 1979
          </p>
          <p>
            MARIANNE KARLSSON (c)
          </p>
        </div>
      </div>
    </body>
  </text>
</TEI>
