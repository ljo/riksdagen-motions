<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01190">
  <teiHeader>
    <fileDesc>
      <titleStmt>
        <title>om vissa kriminalvårdsfrågor</title>
        <author>av Åke Polstam m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vissa kriminalvårdsfrågor</title>
          <idno type="rdwebb">G2021190</idno>
          <rs type="number">1190</rs>
          <ref type="dokument_url_text">http://data.riksdagen.se/dokument/G2021190/text</ref>
          <ref type="dokument_url_html">http://data.riksdagen.se/dokument/G2021190</ref>
          <ref type="dokumentstatus_url_xml">http://data.riksdagen.se/dokumentstatus/G2021190</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CA3pFyLdFtkVneaXbdnyV4</idno>
            <name>ÅKE POLSTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVa3GtLUphESXFxPuwSvNV</idno>
            <name>KARL ERIK OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-7WjL8SwVVMxe6Zd21momyv</idno>
            <name>SVEA WIKLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-BxH3NSJM4BrovQLAHNuY8H</idno>
            <name>ELLA JOHNSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-KshoLNe1g5drvqPs43jTp1</idno>
            <name>GUNDE RANESKOG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3StoCMLrfUPWDrtLhXAkg1</idno>
            <name>BERTIL JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C9CTF3A6jC4N8bLS7sSLuR" type="signed"/>
        <correspContext corresp="i-C9CTF3A6jC4N8bLS7sSLuR">
          <note type="signatory" corresp="i-CA3pFyLdFtkVneaXbdnyV4"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="i-7WjL8SwVVMxe6Zd21momyv"/>
          <note type="signatory" corresp="i-BxH3NSJM4BrovQLAHNuY8H"/>
          <note type="signatory" corresp="i-KshoLNe1g5drvqPs43jTp1"/>
          <note type="signatory" corresp="i-3StoCMLrfUPWDrtLhXAkg1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1190/mot_197879__1190-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1978/79:1190
          </p>
          <p>
            av Åke Polstam m. fl. om vissa kriminalvårdsfrågor
          </p>
          <p>
            Sverige har tillvunnit sig internationellt erkännande som ett
            föregångsland på det kriminalpolitiska området. Nya behandlingsformer
            och human straffsyn har snabbt accepterats. 1974 års kriminalvårdsreform
            är ett samlat uttryck för många års reformsträvanden, vilka i
            sina huvuddrag har beslutats under tämligen bred politisk enighet.
            Signifikativt för det nämnda reformar- betet är att ett straff-
            och vedergällningstänkande har ersatts av ett vårdtänkande med
            sociala dimensioner. Kriminalvårdsreformens mest bety- delsefulla
            delar var en kraftig utbyggnad av frivården och ett system med
            lokalanstalter.
          </p>
          <p>
            Kriminaliteten ändrar karaktär
          </p>
          <p>
            Sedan reformen nu verkat i närmare fem år finns det enligt vår
            mening anledning att ta till vara gjorde erfarenheter för att
            anpassa kriminalvården till en förändrad situation. Ett av de
            största problem som därvid träder i förgrunden är det förhållandet
            att kriminaliteten i vårt land successivt har ändrat karaktär.
            Den nuvarande lagstiftningen om kriminalvård är i hög grad inriktad
            på att vidta åtgärder mot den brottslighet som främst hänför sig
            till social utslagning av skilda slag. Vårdtänkandet och strävan
            att återanpassa den kriminelle till ett mer accepterat samhällsmönster
            är relevant så länge brottsligheten är av denna karaktär. Det
            kan emellertid konstateras att det har vuxit fram en organiserad
            och ekonomisk brottslighet som inte sällan har internationella
            förgreningar och för vilken den nuvarande kriminalvårdslagstiftningen
            inte ter sig relevant. Verksamheter med anknytning till narkotika
            intar härvid en central plats. Karakteristiskt för denna typ av
            brottslighet är de betydande ekonomiska vinster som görs. Det
            är en samfäld uppgift för alla rättsvårdande organ i en rättsstat
            att förhindra att kontrollen av betydande delar av nationens sociala
            och ekonomiska liv glider över till organiserad och ekonomisk
            brottslighet. Det är enligt vår mening angeläget att medvetande
            härom präglar det fortsatta reformarbetet på kriminalvårdens område.
            Kriminalvården måste på ett riktigt sätt kunna fullgöra sin del
            av detta ansvar. Det måste enligt vår mening noga övervägas vilket
            konkret innehåll vårdtanken inom kriminalvården kan ges när det
            gäller att hantera kriminella som inte kan betraktas som socialt
            utslagna — utan som tvärtom genom sin brottslighet har kunnat
            göra betydande ekonomiska vinster som medgivit ett levnadssätt
            som är få
          </p>
          <pb facs="riksdagen-motions-pdf/data/197879/mot_197879__1190/mot_197879__1190-002.pdf"/>
          <p>
            Mot. 1978/79:1190 10
          </p>
          <p>
            människor förunnat. Dessa är inte vårdmotiverade. Fängelse som
            påföljd inom specialstraffrätten, exempelvis skattebrott och miljöbrott,
            accentuerar dessa svårigheter. Det är angeläget att det utredningsarbete
            som nu förestår i fråga om kriminalpolitiken präglas av medvetande
            om dessa förhållanden.
          </p>
          <p>
            Permissionsbestämmelserna inom kriminalvården
          </p>
          <p>
            F.n. gäller strängare permissionsbestämmelser för dem som dömts
            till fängelse i lägst två år. För vissa brottstyper, t. ex. narkotikabrott,
            kan det vara angeläget att tillämpa strängare permissionsregler
            även för dem som dömts till kortare fängelsestraff. Det förhållandet
            att strafftider under två år kan förekomma även för mycket allvarliga
            narkotikabrott, nämligen i de fall där beslut om förvisning har
            beaktats vid straffmätningen, utgör enligt vår mening en sådan
            situation. En lagändring som medger strängare permiss- ionsregler
            även vid straff understigande två år är angelägen. Utredningsar-
            betet i fråga om kriminalpolitiken bör beakta detta.
          </p>
          <p>
            Kvinnor i anstalt
          </p>
          <p>
            Fram till för några år sedan var Hinseberg den enda anstalten
            för kvinnor, vilket innebar en särbehandling. F.n. finns platser
            för kvinnor vid sex anstalter. Vid ytterligare åtta anstalter,
            som planeras, uppförs eller byggs om, kommer det att finnas särskilda
            kvinnoplatser. Strävandena bör inriktas på att öka antalet anstalter
            med platser för kvinnor. Detta är ett länge framfört önskemål
            som utgör ett viktigt led i förverkligandet av lokalanstaltsreformen.
            Det bör beaktas vid den pågående översynen av anstaltsbeståndet.
          </p>
          <p>
            Anstaltsbeståndet
          </p>
          <p>
            De nuvarande reglerna om kriminalvård i anstalt bygger till stor
            del på att det ska finnas ett utbyggt nät av s. k. lokalanstalter.
            Av bl. a. ekonomiska skäl har det emellertid inte varit möjligt
            att bygga ut detta system i sådan utsträckning att lagstiftningens
            intentioner till fullo har kunnat följas. Det kan vidare konstateras
            att indragningar av befintliga anstalter i flera fall har orsakat
            betydande oro bland berörd personal, eftersom det i många fall
            handlar om orter där de anställda har få möjligheter till alternativ
            sysselsätt- ning. Vissa riksanstalter som lagts ned har måst öppnas
            igen, eftersom kravet på platser under de senaste åren har ökat
            som en följd av framför allt ett framgångsrikt avslöjande av grövre
            narkotikabrottslighet, vilket resulterat i flera längre fängelsestraff.
            En arbetsgrupp inom justitiedepartementet har till uppgift att
            pröva frågor om anstaltsbeståndet. Arbetet bör utmynna i ett förslag
            till långsiktig plan för anstaltsbeståndets utveckling. Härvid
            måste självfallet beaktas de effekter för kriminalvården som insatserna
            mot ekonomisk och organiserad brottslighet
          </p>
          <pb facs="riksdagen-motions-pdf/data/197879/mot_197879__1190/mot_197879__1190-003.pdf"/>
          <p>
            Mot. 1978/79:1190 11
          </p>
          <p>
            samt narkotikabekämningen får. Ett planeringssystem som tar hänsyn
            härtill, liksom till förändringen i straffmätningen, måste utvecklas.
            Centern anser att planen bör föreläggas riksdagen. Vid prövningen
            av anstaltsbe- ståndet bör det också vara möjligt att beakta möjligheterna
            för alternativ användning, t. ex. för nykterhetsvården eller för
            kommunala eller landstings- kommunala verksamheter.
          </p>
          <p>
            Marknadsanpassade ersättningar
          </p>
          <p>
            Sedan några år pågår inom kriminalvården försök med marknadsanpas-
            sade ersättningar till intagna. Centern har aktivt verkat för
            att dessa försök skall komma till stånd. Nu föreligger vissa utvärderingar
            av den genomförda försöksverksamheten vilka visar att den varit
            framgångsrik. Arbetet har av den intagne i någon mån kommit att
            betraktas som en nyttig arbetsliv serfa- renhet. Misskötsamheten
            har varit låg. Det är angeläget att försöken kan utvidgas. Därigenom
            skapas ett fast underlag för bedömning av de ekon- omiska konsekvenserna
            såväl för kriminalvården som för samhället i stort. Kriminalvårdsstyrelsen
            har i sina petita hemställt att ett modifierat system med arbetsmarknadsanpassad
            ersättning skall få prövas vid två slutna riksanstalter, Norrtälje
            och Tidaholm, samt vid den öppna lokalanstalten Ödevata. Kostnaderna
            beräknas till 800 000 kr. Centern tillstyrker detta krav.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            det kriminalpolitiska reformarbetet, 2. att riksdagen som sin
            mening ger regeringen till känna vad i motionen anförts om pågående
            översyn av anstaltsbetståndet inom kriminalvården, 3. att riksdagen
            beslutar att till kriminalvårdsanstalterna för budgetåret 1979/80
            anvisa ett i förhållande till regeringens förslag med 800 000
            kr. förhöjt anslag av 706 906 000 kr., varvid dessa extra medel
            skall tillföras delposten arbetsersättningar i specialstaten,
            att nyttjas för försöksverksamheten med ett
          </p>
          <pb facs="riksdagen-motions-pdf/data/197879/mot_197879__1190/mot_197879__1190-004.pdf"/>
          <p>
            Mot. 1978/79:1190 12
          </p>
          <p>
            modifierat system med marknadsanpassade ersättningar till intagna
            vid anstalterna i Norrtälje, Tidaholm och Ödevata.
          </p>
          <p>
            Stockholm den 25 januari 1979
          </p>
          <p>
            ÅKE POLSTAM (c) GUNILLA ANDRÉ (c) ELLA JOHNSSON (c) KARL ERIK
            OLSSON (c) GUNDE RANESKOG (c) SVEA WIKLUND (c) BERTIL JOHANSSON
            (c)
          </p>
        </div>
      </div>
    </body>
  </text>
</TEI>
