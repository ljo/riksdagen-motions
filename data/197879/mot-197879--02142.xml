<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02142">
  <teiHeader>
    <fileDesc>
      <titleStmt>
        <title>om invandrarpolitiken</title>
        <author>av Karin Andersson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om invandrarpolitiken</title>
          <idno type="rdwebb">G2022142</idno>
          <rs type="number">2142</rs>
          <ref type="dokument_url_text">http://data.riksdagen.se/dokument/G2022142/text</ref>
          <ref type="dokument_url_html">http://data.riksdagen.se/dokument/G2022142</ref>
          <ref type="dokumentstatus_url_xml">http://data.riksdagen.se/dokumentstatus/G2022142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4L3RupkmJsW37eGn5fppsN</idno>
            <name>TORSTEN STRIDSMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DA5x4pwHttfr6RN2eeF8q3</idno>
            <name>ALLAN GUSTAFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QQcMX9VP1d6pTQ1qYtpDSo" type="signed"/>
        <correspContext corresp="i-QQcMX9VP1d6pTQ1qYtpDSo">
          <note type="signatory" corresp="i-8DX2HEsXGBiY7R9ZYRTmeN"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-4L3RupkmJsW37eGn5fppsN"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-DA5x4pwHttfr6RN2eeF8q3"/>
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-WHymNkDpzAR2nWtNFkNShs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2142/mot_197879__2142-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:2142
          </p>
          <p>
            av Karin Andersson m. fl. om invandrarpolitiken
          </p>
          <p>
            I dag är Sverige ett land med många minoriteter, och en växande
            andel av Sveriges befolkning kommer att vara invandrare eller
            ättlingar till invand- rare. Det var inte förrän år 1930 som Sverige
            började bli ett invandrarland. Invandringen översteg då för första
            gången utvandringen. I Sverige finns i dag ca 430 000 utländska
            medborgare, varav 200 000 är finska medborgare, ca 40 000 jugoslaviska,
            20 000 grekiska, 10 000 turkiska, 7 000 polska och 6 000 italienska.
            En annan stor grupp är latinamerikanska flyktingar, vilkas antal
            i Sverige beräknas till ca 6 000. Ett stort antal invandrare har
            under efter- krigsåren blivit svenska medborgare. Deras antal
            beräknas till ca 300 000. Härtill kommer ca 300 000 barn, där
            ena föräldern är invandrare, som i större eller mindre utsträckning
            kan sägas befinna sig i samma situation som invandrare. Sammanlagt
            kan sålunda ca 1 miljon personer i landet i något avseende sägas
            vara invandrare. Antalet personer med invandrarbakgrund kommer
            också de närmaste årtiondena framöver att öka kraftigt. De olika
            minoriteterna har olika bakgrund, språk och kulturtraditioner,
            något som svenskar ofta glömmer bort. Likaså varierar orsakerna
            till att de sökt sig till Sverige. Den stora invandringen under
            1960-talet skedde när Sverige sökte efter arbetskraft i Sydeuropa
            och i de nordiska länderna. Flyktingar har kommit hit undan förföljelse
            under olika perioder bl. a. från öststaterna och Sydame- rika.
            Under 1970-talet har invandringen ändrat karaktär. De som nu invandrar
            är i huvudsak släktingar till tidigare invandrare och flyktingar
            eller nordbor. Denna förändring kommer troligen också att prägla
            framtidens invand- ring. Riksdagen fastställde våren 1975 målen
            för den svenska invandrar- och minoritetspolitiken. Dessa mål
            utgår från begreppen jämlikhet, valfrihet och samverkan (prop.
            1975:26).
          </p>
          <p>
            —- Jämlikhetsmålet innebär att invandrarna skall få samma möjligheter,
            rättigheter och skyldigheter som befolkningen i övrigt. De skall
            ges reella förutsättningar att bibehålla det egna språket, att
            utöva kulturell egenverk- samhet och att upprätthålla kontakt
            med ursprungslandet. —- Valfrihetsmålet innebär att invandrare
            bör ges möjligheter att själva välja i vilken grad de vill behålla
            sin egen kulturella och språkliga identitet. — Samverkansmålet
            innebär bl.a. att invandrarna måste bli delaktiga i
          </p>
          <pb facs="riksdagen-motions-pdf/data/197879/mot_197879__2142/mot_197879__2142-002.pdf"/>
          <p>
            Mot. 1978/79:2142 3
          </p>
          <p>
            utformningen av de beslut som berör deras situation. Vidare innebär
            det att ömsesidig och omfattande samverkan bör komma till stånd
            mellan invandrare och minoritetsgrupper samt majoritetsbefolkningen.
          </p>
          <p>
            Trots den ambitiösa målsättningen har invandrarna generellt en
            lägre materiell standard med sämre arbets- och bostadsförhållanden
            än svenskar. Invandrarungdom och invandrarkvinnor har även högre
            arbetslöshet. Isole- ring från det svenska samhället drabbar särskilt
            hårt de hemarbetande kvinnorna och de äldre. Dessutom utsätts
            många invandrare för svenskarnas fördomar och oförståelse, som
            tar sig uttryck i ringaktning och trakasserier. Detta bottnar
            i bristande kontakt och kunskap om olikheter i levandsförhål-
            landen. Vi måste undanröja orsakerna till utslagning och konflikter
            mellan olika nationaliteter. Det kräver at vi i planeringen av
            samhället utgår från Sverige som ett land med en rad olika minoriteter.
          </p>
          <p>
            Bristande statistik
          </p>
          <p>
            Det föreligger bristande statistik när det gäller invandringens
            omfattning och fördelning. Statistiska centralbyråns statistik
            visar antalet utländska medborgare och deras fördelning i landet.
            Däremot saknas uppgifter om invandrarminoriteter, dvs. utländska
            och f. d. utländska medborgare samt deras barn. Det innebär att
            antalet invandrare är betydligt större än vad statistiken anger.
            På en rad angelägna områden behövs därför en rad preciserade prognoser
            för den framtida samhällsplaneringen. Det gäller t. ex. dimensionering
            av åldrings- och sjukvård, daghemsplatser och skolor.
          </p>
          <p>
            Invandrarforskning
          </p>
          <p>
            Sveriges relativt nya roll som ett land med en mångfald minoriteter
            skapar behov av ökad forskning kring invandrarfrågorna. Särskilt
            bör man studera vilka effekter invandringen kommer att ha för
            framtiden, med tanke på ökade krav på samhället från invandrarnas
            sida och en trolig förändrad karaktär på invandringen. Av intresse
            är inte minst ökad kunskap om andra och tredje generationen invandrare.
            Ett tvärvetenskapligt forskningsprogram bör mot bakgrund av detta
            tas fram för att studera invandringen i ett framtidsper- spektiv.
          </p>
          <p>
            Hemspråk i förskolan
          </p>
          <p>
            Det råder numera stor enighet om betydelsen av att invandrarbarnen
            får utveckla sitt eget modersmål. Det är först genom ett väl utvecklat
            modersmål som inlärning av ett andra språk — i detta fall svenska
            — kan ske framgångsrikt. För barnets identitet och självkänsla
            har ett väl utvecklat modersmål stor
          </p>
          <p>
            1" Riksdagen 19781/79. 3 saml. Nr 2141-2145
          </p>
          <pb facs="riksdagen-motions-pdf/data/197879/mot_197879__2142/mot_197879__2142-003.pdf"/>
          <p>
            Mot. 1978/79:2142 4
          </p>
          <p>
            betydelse. Många av de problem som möter invandrarungdomarna
            och som vi tar upp senare i motionen skulle kunna undvikas om
            man satsade mer på barnens utveckling och trygghet. Fr. o. m.
            den I juli 1977 har kommunerna skyldighet att ordna hemspråks-
            undervisning för invandrarbarn i grundskolan och hemspråksträning
            i förskolan. Den sistnämnda har varit begränsad till sexåringarna.
            Riksdagen beslöt i fjol att uppdra åt regeringen att komma med
            förslag om hemspråks- träning också för mindre barn. I årets budgetproposition
            föreslås också att statsbidraget för hemspråksträningen skall
            utvidgas och omfatta också fem- åringar i förskolan. Detta är
            positivt. Erfarenheterna visar emellertid att om modersmålet skall
            kunna utvecklas måste hemspråksträningen sättas in redan från
            barnens tidigaste år. Särskilt för invandrarbarn som placeras
            i daghem föreligger en stark risk för ”språkdränkning”, som försvårar
            en senare utveckling av såväl hemspråket som svenska språket.
            Med tanke på att man blivit alltmer medveten om denna risk för
            de små barnen bör enligt vår uppfattning hemspråksträningen i
            stället byggas upp underifrån. Detta är också vad invandrarverket
            förordat i sina petita. Den hemspråksträning om 4 timmar i veckan
            som statsbidraget är avsett för är inte det enda medlet för att
            utveckla barnets hemspråk och inte nödvändigtvis det viktigaste
            medlet. Den dagliga träningen genom att invandrarbarnen så långt
            detta är möjligt placeras i enspråkiga grupper med personal från
            den egna språkgruppen eller i blandade grupper med tvåspråkig
            personal är betydligt mer effektiv. Många kommuner gör också stora
            ansträngningar för att på detta sätt lösa problemet. Hur man lyckas
            är beroende av invandrartätheten i kommunen och tillgången på
            tvåspråkig personal. För ett invandrarbarn som skulle bli ensamt
            i en svenskspråkig grupp är familjedaghem i den egna språkgruppen
            en lösning, vilket invandrarverket också påpekar. Det är viktigt
            att kommunerna informeras om betydelsen av att barnens hemspråk
            vidmakthålls och utvecklas från tidig ålder och om olika möjlig-
            heter till en lösning av detta. För att underlätta för kommunerna
            att arbeta med olika lösningar anser vi det nu nödvändigt att
            bestämmelserna för statsbidraget görs mer flexibla, så att det
            inte helt binds till de fem-sexåringar som faktiskt deltar i hemspråks-
            träning. Statsbidraget bör i stället få disponeras av kommunerna
            så att bästa möjliga resultat uppnås för barnens del med beaktande
            av de erfarenheter om den tidiga utvecklingen av hemspråket som
            vunnits. Mot bakgrund av det anförda föreslår vi att grunderna
            för statsbidraget ändras på följande sätt. Bidraget till varje
            kommun för hemspråksträning skall utgå i förhållande till det
            sammanlagda antalet invandrarbarn som finns inom kommunens barnomsorg.
            Det sammanlagda belopp som enligt denna regel skall fördelas mellan
            kommunerna skall fastställas till vad som beräknas komma att utgå
            enligt förslaget i propositionen, nämligen 22 milj. kr.
          </p>
          <pb facs="riksdagen-motions-pdf/data/197879/mot_197879__2142/mot_197879__2142-004.pdf"/>
          <p>
            Mot. 1978/79:2142 5
          </p>
          <p>
            Anslaget bör således ändras från ett förslagsanslag till ett
            reservationsan- slag.
          </p>
          <p>
            Föräldrautbildning
          </p>
          <p>
            Många invandrarföräldrar har uppfattningen att det är viktigast
            att deras barn så snabbt som möjligt lär sig svenska, och de är
            inte medvetna om sambandet mellan ett väl utvecklat modersmål
            och barnets förutsättningar till inlärning av ett andra språk.
            Det är nödvändigt att den aviserade föräldrautbildningen verkligen
            når ut till invandrarföräldrarna och att denna fråga därvid får
            tillräckligt utrymme.
          </p>
          <p>
            Fortbildning av förskolepersonal
          </p>
          <p>
            Förskolepersonalen har i sin utbildning inte fått tillräckliga
            kunskaper för att ha förutsättningar att möta invandrarbarnen
            och deras speciella behov. Det är därför nödvändigt med fortbildning
            av förskolepersonalen just i dessa frågor. Fortbildning av personal
            inom förskolan sker i samverkan mellan socialstyrelsen, kommunerna
            och personalorganisationerna. Socialstyrelsen utvecklar metoder
            och innehåll i utbildningen samt material för densamma, medan
            det är kommunerna som har ansvar för att den genomförs. Utbildning
            i invandrarkunskap är ett nytt område i fortbildningen av förskolepersonal.
            Socialstyrelsen bör, inom det anslag på 2 milj. kr. som utgår
            för detta ändamål, starkt prioritera utbildning med sikte på att
            göra personalen införstådd med invandrarbarnens behov.
          </p>
          <p>
            Undervisning och utbildning
          </p>
          <p>
            En viktig förutsättning för att som invandrare kunna finna sig
            till rätta i Sverige är, jämte samhällsinformation, goda kunskaper
            i svenska språket. I avvaktan på utredningen om svenskundervisning
            för invandrare bör över- gångsbestämmelserna t. v. förlängas fr.
            o. m. den 1 juli 1979. Anpassnings- problem, språkproblem och
            isolering drabbar alla invandrare, men de är särskilt märkbara
            när det gäller hemarbetande kvinnor. För att särskilt stimulera
            och underlätta för hemarbetande invandrarkvinnor att delta i svenskundervisning
            bör ett särskilt bidrag per studietimma utgå. Förslag om detta
            bör snarast föreläggas riksdagen. Omkring 7500 utländska medborgare
            i Sverige är över 65 år. Härtill kommer de som redan är svenska
            medborgare, och antalet äldre personer beräknas öka snabbt. Den
            isolering som de drabbas av förvärras av deras bristande svenska
            språkkunskaper. En uppsökande verksamhet bör därför bedrivas för
            att ge dem möjlighet att lära sig svenska. För att möjliggöra
            gymnasieutbildning för invandrare som nyligen kommit till Sverige
            och för dem som avser att återvända till sitt hemland har
          </p>
          <pb facs="riksdagen-motions-pdf/data/197879/mot_197879__2142/mot_197879__2142-005.pdf"/>
          <p>
            Mot. 1978/79:2142 6
          </p>
          <p>
            enspråkiga klasser i gymnasiet kommit till stånd. Positiva erfarenheter
            från de finska gymnasieklasserna i Stockholm talar för att ytterligare
            utbyggnad bör komma till stånd för att tillgodose dessa särskilda
            behov.
          </p>
          <p>
            Läromedel
          </p>
          <p>
            Riksdagens beslut om hemspråksundervisning för invandrarbarn
            fast- ställde riktlinjena för hemspråksträning i förskola och
            hemspråksundervis- ning i grundskola och gymnasieskola. Kommunerna
            har fått skyldighet att anordna hemspråksträning och hemspråksundervisning
            och aktivt främja tvåspråkighet hos invandrarbarn. I propositionen
            1975/76:118, som låg till grund för riksdagens beslut, hette det
            att ”anskaffandet av läromedel inom hemspråksundervisningen, liksom
            inom skolväsendet i övrigt, är en kommunal angelägenhet”. Riksdagen
            har senare godkänt regeringens proposition (1976/77:22) om statsbidrag
            till hemspråksundervisning för invandrarbarn m.m. I den propositionen
            knöts statsbidraget till ett visst antal lärotimmar per deltagande
            elev och läsår. Det har redan nu framkommit att kommunerna ej
            har kunnat bära de dubbla läromedelskostnaderna som anskaffningen
            av läromedel på invand- rarspråk innebär. Detta gäller speciellt
            de kommuner som har många invandrarbarn från flera olika språkgrupper
            och dålig ekonomi. Bristen på läromedel är också påtaglig, och
            för enskilda kommuner är det svårt att få en överblick över tillgängliga
            — ofta från resp. hemland införskaffade — läromedel. Många av
            hemspråkslärarna i Sverige saknar pedagogisk utbildning. Goda
            läromedel kan i någon mån kompensera detta. Bristen på läromedel
            i hemspråksundervisningen och i stödundervisningen på hemspråk
            vållar stora svårigheter i hemspråkslärarnas arbete.
          </p>
          <p>
            Skola-arbetsliv
          </p>
          <p>
            Arbetslösheten bland invandrarungdom är dubbelt så hög som bland
            svenska ungdomar. En rad svårigheter möter dem när de söker sig
            ut på arbetsmarknaden. För att underlätta kontakten med arbetslivet
            kan särskilda insatser behöva göras för invandrareleverna i skolans
            praktiska yrkesorien- tering. SSA-råden har här en viktig uppgift.
            Syo-verksamheten bör mot nämnda bakgrund förstärkas och förbättras.
            I vissa invandrartäta kommuner föreligger behov av tvåspråkiga
            syo-konsulenter. Detta bör uppmärksammas vid intagning till sådan
            utbildning. Fortbildning av syo-konsulenter för tvåspråkighet
            bör möjliggöras. AMU- och ALU-kurser bör i större utsträck- ning
            hållas på invandrarspråken.
          </p>
          <pb facs="riksdagen-motions-pdf/data/197879/mot_197879__2142/mot_197879__2142-006.pdf"/>
          <p>
            Mot. 1978/79:2142 7
          </p>
          <p>
            Ökad kunskap och förståelse
          </p>
          <p>
            Invandringen har stor betydelse för det svenska samhället på
            många områden. Invandrarna har genom sitt arbete varit med om
            att skapa det välfärdssamhälle som vi har i Sverige. De berikar
            dessutom vår kultur och vårt samhälle med impulser från olika
            länder. Det finns dock en oroande okunnighet hos svenskarna om
            invandrarnas situation och levnadsförhållanden. För att ge kunskap
            och förståelse bör informationskampanjen till svenskar intensifieras
            angående invandrar- grupper som bor i Sverige och om deras hemländer.
            Det är nödvändigt att här engagera de stora folkrörelserna och
            invandrarorganisationerna. Invandrar- verket bör för detta ändamål
            få ett ökat anslag. Det bör också åläggas invandrarverket att
            informera om bidragsmöjligheter för sådan verksamhet. I skolorna
            bör man ta vara på invandrarbarnens erfarenheter. I samband med
            svenskundervisning för invandrare bör motsvarande information
            om svenska levnadsförhållanden ges.
          </p>
          <p>
            Tolkservice
          </p>
          <p>
            Tillgång till goda tolkar är en viktig förutsättning för att
            invandrarna skall kunna klara sina kontakter med samhället, myndigheter,
            sjukvård etc. Tyvärr är situationen i detta avseende mycket otillfredsställande.
            Tolkservi- cens kvalitet varierar kraftigt mellan olika kommuner.
            Värst är situationen för de många invandrare som tillhör de mindre
            språkgrupperna. Kontakten med myndigheter upplevs ofta som problemfylld
            av svenskar. Det är därför inte svårt att föreställa sig hur situationen
            kan upplevas av den som inte behärskar språket. Trots att vi nu
            har en adekvat tolkutbildning fungerar inte tolkservicen tillfredsställande.
            Trots att vi har stor brist på tolkar har inte de tolkar som satsat
            på kvalificerad utbildning arbete. Vi anser det nödvändigt att
            det tas ett ordentligt grepp om hela tolkfrågan och vill föreslå
            att den görs till föremål för en utredning, i vilken bör ingå
            representanter för Kommunförbundet och Landstingsförbundet. Utredningen
            bör arbeta snabbt för att så snart som möjligt finna en lösning
            på ett av de för invandrargrupperna allvarligaste problemen.
          </p>
          <pb facs="riksdagen-motions-pdf/data/197879/mot_197879__2142/mot_197879__2142-007.pdf"/>
          <p>
            Mot. 1978/79:2142 8
          </p>
          <p>
            Hemställan
          </p>
          <p>
            Med hänvisning till vad som anförts hemställs” 1. attriksdagen
            beslutar att övergångsbestämmelserna för svensk- undervisning
            för invandrare förlängs fr. o. m. den 1 juli 1979, 2. att riksdagen
            till Informationsverksamhet för invandrare anvisar ett i förhållande
            till regeringens förslag med 500 000 kr. förhöjt anslag.
          </p>
          <p>
            Stockholm den 25 januari 1979
          </p>
          <p>
            KARIN ANDERSSON (c)
          </p>
          <p>
            JAN-IVAN NILSSON (c) TORSTEN STRIDSMAN (c) ARNE FRANSSON (c)
            PÄR GRANSTEDT (c) ALLAN GUSTAFSSON (c) ANNA ELIASSON (c)
          </p>
          <p>
            +Se även motionerna 1978/79:2143-2144.
          </p>
        </div>
      </div>
    </body>
  </text>
</TEI>
