<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02241">
  <teiHeader>
    <fileDesc>
      <titleStmt>
        <title>med anledning av propositionen 1978/79:138 om vissa anslagsfrågor  m. m. rörande försvaret</title>
        <author>av Gösta Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:138 om vissa anslagsfrågor  m. m. rörande försvaret</title>
          <idno type="rdwebb">G2022241</idno>
          <rs type="number">2241</rs>
          <ref type="dokument_url_text">http://data.riksdagen.se/dokument/G2022241/text</ref>
          <ref type="dokument_url_html">http://data.riksdagen.se/dokument/G2022241</ref>
          <ref type="dokumentstatus_url_xml">http://data.riksdagen.se/dokumentstatus/G2022241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>H. BERTIL LIDGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TAQ95hRXzNuydoAADkaDJJ</idno>
            <name>INGRID DIESEN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4u6RX5fG6QAwB5JHe16ZTV</idno>
            <name>ERIK HOVHAMMAR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pKTcPtcw3q34e59NfAnGa" type="signed"/>
        <correspContext corresp="i-pKTcPtcw3q34e59NfAnGa">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="r-0"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-TAQ95hRXzNuydoAADkaDJJ"/>
          <note type="signatory" corresp="i-4u6RX5fG6QAwB5JHe16ZTV"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2241/mot_197879__2241-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:2241
          </p>
          <p>
            av Gösta Bohman m. fl. med anledning av propositionen 1978/79:138
            om vissa anslagsfrågor m. m. rörande försvaret
          </p>
          <p>
            I motionen 1978/79:1108 har moderata samlingspartiet presenterat
            sin allmänna syn på säkerhetspolitiken och försvarets roll i denna.
            I motionen underströks bl. a. den vikt som måste fästas vid frågan,
            om vårt flygvapen även i framtiden skall utrustas med stridsflygplan,
            utvecklade och tillverkade i Sverige, eller om vi successivt skall
            gå över till att utrusta vår försvarsmakt och vårt flygvapen med
            materiel, utvecklad i och för andra länder. I propositionen 1978/79:138
            har regeringen föreslagit att det pågående utvecklingsarbetet
            på ett lätt attack- och skolflygplan skall avbrytas. Därmed avvecklas
            möjligheterna att i framtiden utveckla kvalificerade stridsflygplan
            för det svenska försvarets behov inom landet.
          </p>
          <p>
            1. Bakgrunden till Sk/A 38
          </p>
          <p>
            Frågan om den framtida anskaffningen av stridsflygplan har varit
            föremål för överväganden i samtliga större försvarsutredningar
            under efterkrigstiden. Samtliga har kommit till slutsatsen att
            vårt relativa oberoende gentemot andra länder när det gäller anskaffning
            av kvalificerade stridsflygplan innebär en så betydande säkerhetspolitisk
            fördel att stora ansträngningar måste göras för att denna skall
            kunna bibehållas. 1974 års försvarsutredning hade i sitt slutbetänkande
            (SOU 1977:1) speciell anledning att uppehålla sig vid frågan om
            framtida anskaffning av kvalifice- rade stridsflygplan inom landet.
            Utredningen anförde bl. a.:
          </p>
          <p>
            Största möjliga utveckling och tillverkning av flygplanssystem
            bidrar enligt utredningens uppfattning till respekten i omvärlden
            för svensk säkerhetspo- litik och ger större möjligheter att under
            andra säkerhetspolitiska förhållanden förstärka försvarets kapacitet.
            —— — Försvarsutredningen har vid sina överväganden rörande olika
            alternativ för flygplansanskaffning funnit att det är angeläget
            att så långt möjligt begränsa beroendet av främmande länder. Från
            säkerhetspolitiska utgångspunkter är enligt utredningens mening
            inhemsk utveckling och tillverkning av flygplanssystem att föredra
            och måste bedömas som angelägen. Det bör även erinras om att existensen
            av här beskriven utvecklings- och tillverkningskapacitet har en
            gynnsam invekan på landets tekniskt industriella standard.
          </p>
          <p>
            Den konkreta fråga försvarsutredningen hade att ta ställning
            till var hur de Viggenflygplan i attackversionen AJ 37 som ingår
            i dagens 5,5 medeltunga attackdivisioner skall ersättas när flygplanen
            börjar att bli uttjänta i slutet av 1980-talet. Mot bakgrund bl.
            a. av de överväganden som redovisas ovan
          </p>
          <pb facs="riksdagen-motions-pdf/data/197879/mot_197879__2241/mot_197879__2241-002.pdf"/>
          <p>
            Mot. 1978/79:2241 4
          </p>
          <p>
            förordade utredningen en ny attackversion av Viggen, benämnd
            A 20 och utvecklad från jaktversionen JA 37, samt vidare studier
            om möjligheterna att inom försvarsramen inrymma även utveckling
            och anskaffning av det lätta attack- och skolflygplanet B3LA.
            Utredningen ansåg att ”flygplan BILA skulle ge ett värdefullt
            tillskott till vår försvarseffekt och är anpassat till våra behov”.
            Försvarsutredningen ansåg sig dock ej på det då tillgängliga underlaget
            vara beredd att förorda den höjning av utgifts- och planeringsramarna
            som ett genomförande av B3LA då ansågs kräva. Tanken på att begränsa
            nyutvecklingen av stridsflygplan inom landet till ett mindre kvalificerat
            flygplan har sitt ursprung i 1972 års försvarsbeslut, som i dessa
            delar kom att bli starkt influerat av den debatt i försvarsfrågan
            som fördes vid den socialdemokratiska partikongressen samma år.
            Där fattades beslut om att ytterligare avancerade flygplan ej
            skulle utvecklas inom landet, och regeringen gav därefter de militära
            myndigheterna direktiv som senare kom att resultera i B3LA -projektet.
            Ett lätt kombinerat attack- och skolflygplan med underljudsprestanda
            som utnyttjade den moderna, kost- nadsbesparande teknologi som
            kommit fram under senare år blev resultatet av de planeringsdirektiv
            som den socialdemokratiska regeringen gav i början av 1970-talet.
            Efter försvarsbeslutet 1977 vidtog trepartiregeringen en rad åtgärder
            för att närmare ekonomiskt och operativt utvärdera de olika attackersättningsalter-
            nativen. Trepartiregeringens arbete utgick hela tiden från den
            bestämda viljan att inom landet bevara förmågan att utveckla och
            tillverka kvalificerade stridsflygplan, anpassade till det svenska
            försvarets behov. Regeringens åtgärder låg därför helt i linje
            med de riktlinjer som dragits upp i försvarsutredningen om en
            strävan att inrymma fortsatt utveckling av ett lätt attack- och
            skolflygplan inom försvarsbeslutets ram. Som ett led i dessa ansträngningar
            vidtogs förändringar i det ursprungliga B3LA-projektet för att
            göra det möjligt att inrymma det inom försvarsbeslutet 1977-1982
            och att även reducera dess kostnader därefter så att en utveckling
            och anskaffning av flygplanet ej skulle rubba balansen inom det
            militära försvaret. Flygplansprojektet Sk/A 38 gjorde detta möjligt
            genom att man accepterade att de operativa målsättningarna med
            attacksystemet uppnåddes något senare än vad som tidigare var
            planerat. Det bedömdes att denna förändring låg väl inom ramen
            för försvarsbeslutet och var klart motiverad med tanke på det
            stora värde som försvarsutredningen tillmätt inhemsk utveckling
            och produktion av stridsflygplan. Den av trepartiregeringen tillsatta
            flygindustrikommittén (FLIK) stude- rade de olika flygplan som
            kunde komma i fråga för den händelse ett nytt lätt attack- och
            skolflygplan ej skulle utvecklas inom landet. Enligt FLIK:s uppfattning
            och de militära myndigheternas bedömning skulle i så fall en anskaffning
            av sex divisioner A 20 i en kvalificerad version kunna komma i
            fråga. De kostnadsberäkningar och långt gående prutningar som
            FLIK gjorde visade emellertid att ett sådant alternativ kostnadsmässigt
            ej gick att
          </p>
          <pb facs="riksdagen-motions-pdf/data/197879/mot_197879__2241/mot_197879__2241-003.pdf"/>
          <p>
            Mot. 1978/79:2241 5
          </p>
          <p>
            inrymma i försvarsramen. Senare har de militära myndigheterna
            påvisat att FLIK:s kostnadsbesparingar för A 20-alternativet var
            orealistiska och att kostnaderna därmed skulle ligga icke oväsentligt
            högre.
          </p>
          <p>
            2. Överbefälhavarens (ÖB) utvärdering av Sk/A 38
          </p>
          <p>
            Folkpartiregeringen gav i december 1978 ÖB i uppdrag att yttra
            sig över Sk/A 38-projektet i såväl ekonomiskt som operativt hänseende.
            ÖB:s utvärdering, som redovisades i februari 1979, visade:
          </p>
          <p>
            —- att utveckling av Sk/A 38 ryms inom ramen för 1977 års försvarsbeslut,
            — att möjligheterna att därefter utveckla och tillverka flygplanet
            är beroende av 1982 års försvarsbeslut, — att Sk/A 38 i operativt
            hänseende klart är att föredra framför A 20, — att Sk/A 38 kostnadsmässigt
            är ett betydligt säkrare projekt än A 20, - att SK/A 38 totalt
            blir väsentligt billigare än ett operativt godtagbart A 20-alternativ,
            —- att ett fullföjande av Sk/A 38 skapar handlingsfrihet i fråga
            om framtida anskaffning av ett nytt enhetsflygplan inom landet.
          </p>
          <p>
            3. Flygplansfrågan och säkerhetspolitiken
          </p>
          <p>
            I den perspektivplan som ÖB nyligen presenterat görs ett försök
            till bedömning av hur ett försvar utformat efter olika grundidéer
            kan fylla sin roll inom ramen för vår säkerhetspolitik. En viktig
            slutsats i perspektivplanen är att en eventuell angripare i framtiden
            bedöms ha ett starkt militärpolitiskt intresse av att genomföra
            ett anfall så överraskande som möjligt och att den militärtekniska
            utvecklingen gör en sådan typ av angrepp successivt allt lättare
            att genomföra. Den utveckling av den säkerhetspolitiska situationen
            i Nordeuropa som vi har anledning att förvänta oss i framtiden
            innebär dessutom att situationen kan förändras från låg till hög
            spänning väsentligt snabbare än tidigare. Detta är främst en följd
            av den ökade betydelse som Nordeuropa fått för de bägge supermakternas
            strategiska kärnvapenstyrkor. Den första grundidé för försvaret
            som ÖB:s studier utgår från prioriterar effekt främst mot överraskande
            och begränsade operationer och har en hög grundberedskap med förmåga
            till snabba beredskapshöjningar därutöver. Den andra grundidén
            prioriterar verkan främst mot angrepp som syftar till kontroll
            över hela landet och bygger på tanken om mycket tidigt beslutade
            successiva beredskapsförstärkningar och ett relativt sett större
            antal förband utspridda över ytan. Ett starkt flygvapen förutsätts
            i bägge grundidéerna, men med en betydligt större tyngdpunkt på
            flygstridskrafter i den första grund- idén. Perspektivplanen visar
            klart att den grundidé för försvaret som prioriterar
          </p>
          <pb facs="riksdagen-motions-pdf/data/197879/mot_197879__2241/mot_197879__2241-004.pdf"/>
          <p>
            Mot. 1978/79:2241 6
          </p>
          <p>
            möjligheterna till snabb och kraftfull insats mot överraskande
            och begränsade anfall ger det bästa stödet för vår säkerhetspolitik.
            Även i de angreppsfall som den andra grundidén primärt utgår från
            ger den första grundidén vår säkerhetspolitik ett nära nog likvärdigt
            stöd. Dessutom minskas risktagningen vid försvarsstrukturer enligt
            grundidé ett genom att beslut om beredskapsförstärkningar inte
            behöver fattas långt innan vi andra säkert kan bedöma hur allvarlig
            en utrikespolitisk kris egentligen är. Flygplansfrågan måste ses
            i det säkerhetspolitiska sammanhang som perspektivplanen beskriver.
            Skall vårt framtida försvar kunna fylla en väsentlig säkerhetspolitisk
            funktion, måste det innehålla ett betydande inslag av förband
            med hög beredskap, stor rörlighet och betydande slagkraft. Ett
            starkt flygvapen, och inom det ett slagkraftigt attackflygplan,
            är en absolut förutsättning för att de försvarsstrukturer som
            enligt ÖB ger bäst stöd åt vår säkerhetspolitik i framtiden skall
            kunna realiseras. Utvecklingen och produk- tionen av egna stridsflygplan
            har under efterkrigstiden möjliggjort uppbygg- naden av ett relativt
            sett starkt svenskt flygvapen. Flygindustrins bidrag till vårt
            lands internationellt sett höga teknologiska kompetens har varit
            betydande och dess säkerhetspolitiska betydelse mycket stor. Tunnan,
            Lansen, Draken och Viggen har inför omvärlden kommit att bli symboler
            för svensk industriell kompetens och för vår nations samlade vilja
            och beslut- samhet att värna vår neutralitet och vårt oberoende.
            Utan en inhemsk flygindustri hade det med all sannolikhet ej varit
            möjligt att bygga upp det försvar vi har i dag. Genom att vi kunnat
            skräddarsy flygplan efter våra behov har kostnaderna per enhet
            kunnat reduceras i förhållande till flygplan utvecklade efter
            stormakternas krav, samtidigt som kostnaderna kunnat spridas ut
            över tiden genom en i internationell jämförelse låg produktionstakt
            och en successiv omsättning av flygvapnets förband. Genom den
            filosofi med starkt utspridda baser och värnpliktig personal som
            den inhemska flygplanstillverkningen möjliggjort har det svenska
            flygvapnet getts betydligt bättre överlevnadsmöjligheter än vad
            som hade varit fallet med utländskt anskaffade flygplan. Med en
            i förhållande till omvärlden sjunkande försvarseffekt har detta
            fått allt större betydelse, därför att en angripare därigenom
            skulle tvingas avsätta betydande resurser för förträngning av
            våra väl spridda flygstridskrafter och därmed möjliggöra för försvaret
            i övrigt att mobilisera. Utan flygplan anpassade efter våra krav
            hade detta knappast varit möjligt.
          </p>
          <p>
            4. Flygplansfrågan och försvarsekonomin
          </p>
          <p>
            Det svenska försvaret befinner sig i dag i en ekonomisk situation
            som är utomordentligt bekymmersam, samtidigt som så gott som samtliga
            andra länder i såväl Öst- som Västeuropa ökar sina reala försvarsutgifter
            i förhållandevis snabb takt. Vid såväl NATO:s ministerrådsmöte
            i maj 1978 som Warszawapaktens politisk-konsultativa kommittés
            möte i november
          </p>
          <pb facs="riksdagen-motions-pdf/data/197879/mot_197879__2241/mot_197879__2241-005.pdf"/>
          <p>
            Mot. 1978/79:2241 7
          </p>
          <p>
            1978 fattades beslut om långsiktiga och reala höjningar av försvarskostnaderna.
            Orsakerna till den ekonomiskt trängda situation som det svenska
            försvaret befinner sig i är flera. Priskompensationssystemet har
            över en längre period urholkat försvarsramarna, även om detta
            inte är hela anledningen till de problem som uppkommit under de
            allra senaste åren. Politiker och militära planerare har haft
            en tendens att ”överinteckna” ramarna i syfte att få in så mycket
            som möjligt i försvarsbudgeten. Kostnaderna för driften av den
            stora fredsorganisationen fortsätter att öka snabbt, medan investeringarna
            i forskning och materiel minskar. Följden har blivit en situation,
            där för försvaret avgörande investeringar i t.ex. nya vapen har
            fått skjutas på framtiden eller helt utgå. Trots de svårigheter
            som försvaret för ögonblicket har, ser ÖB inga svårigheter att
            inrymma utvecklingen av Sk/A 38 inom ramen för gällande försvarsbeslut
            under perioden fram till 1982 och undanröjer därmed den invändning
            som tidigare riktades mot B3LA-projektet. För tiden därefter värderar
            ÖB möjligheterna mot två fiktiva ramar. Den ena, kallad ram ett,
            motsvarar närmast den mellersta nivån i perspektivpla- neringen,
            och förutsätter att försvarets köpkraft bibehålls genom återkom-
            mande ramjusteringar som bl. a. tar hänsyn till kostnadsutvecklingen
            på materiel. Den andra, kallad ram två, motsvarar närmast perspektivplanens
            lägre nivå och förutsätter endast att försvaret kompenseras för
            de löneök- ningar som ej kompenseras genom gällande priskompensationssystem.
            Enligt moderata samlingspartiets mening innebär en inriktning
            av försva- ret mot den lägre nivån i perspektivplaneringen en
            så omfattande förändring av vår säkerhetspolitik att den ej bör
            göras till föremål för fortsatta överväganden. Försvarets utveckling
            på sikt bör inriktas mot de mellersta eller övre nivåerna i perspektivplanen
            samt mot den grundidé som möjliggör en snabb insats mot överraskande
            anfall. ÖB:s studier visar entydigt, att endast en sådan inriktning
            av försvaret ger vår säkerhetspolitik det erforder- liga stödet
            i framtiden. Trots detta visar ÖB:s redovisning samt de ytterligare
            uppgifter som därefter framkommit att det är möjligt att inrymma
            en utveckling och produktion av Sk/A 38-systemet även med en utveckling
            motsvarande ram två. Det tillskott över denna fiktiva ram på ca
            600 milj. kr. över tolv år, som ÖB ursprungligen angav kan sannolikt
            helt reduceras genom borttagande av vissa kostnader för avveckling
            av flygindustrin och genom en samordning av marinens och flygvapnets
            anskaffning av en framtida sjömålsrobot. Skall ett balanserat
            försvar kunna upprätthållas i framtiden, krävs dock successiva
            höjningar av den nominella ramen för att bibehålla försvarets
            köpkraft. Detta innebär ej att försvarsutgifternas belastning
            på samhällsekonomin ökar, utan de kommer med all sannolikhet att
            fortsätta att minska i samtliga de nivåer som studerats i perspektivplaneringen.
            Figur 1 visar hur försvarsutgifternas andel av våra samlade tillgångar
            utvecklats
          </p>
          <pb facs="riksdagen-motions-pdf/data/197879/mot_197879__2241/mot_197879__2241-006-001.pdf"/>
          <p>
            4 124.0— 1909 &gt; 1,9:—2,17
          </p>
          <p>
            2910 1920
          </p>
          <p>
            1930
          </p>
          <p>
            1940
          </p>
          <p>
            1950
          </p>
          <p>
            1960
          </p>
          <p>
            1970
          </p>
          <p>
            1950
          </p>
          <pb facs="riksdagen-motions-pdf/data/197879/mot_197879__2241/mot_197879__2241-006.pdf"/>
          <p>
            Mot. 1978/79:2241 8
          </p>
          <p>
            under detta decennium och de andelar som kan förväntas vid sekelskiftet
            vid en utveckling enligt perspektivplanens lägre (L), medel (M)
            eller övre (Ö) nivå.
          </p>
          <p>
            Figur 1. Försvarsanslagens andel av BNP
          </p>
          <p>
            av GP
          </p>
          <p>
            Detta innebär ej att det inte finns anledning att se med största
            allvar på möjligheterna att i framtiden realisera olika materielprojekt,
            varav attack- flygersättningen är det största. Skulle 1982 års
            försvarsbeslut innebära att nuvarande priskompensationssystem
            bibehålls, samtidigt som inga åtgärder vidtas för att begränsa
            kostnaderna för fredsorganisationen, och materielan- slagen därmed
            får bära hela bördan av den snabba urholkningen av försvarsanslagen,
            kommer betydande svårigheter att förverkliga en rad materielobjekt
            att uppstå. Vid en mindre gynnsam men alls icke orealistisk prisutveckling
            kommer då ej att finnas möjligheter att förverkliga något större
            materielprojekt alls under 1980- och 1990-talen. En sådan situation
            måste emellertid bedömas som så uppenbart absurd att den nuvarande
            politiken måste utgå från att 1982 års försvarsbeslut ges en inriktning
            som möjliggör ett bibehållande av allra minst den köpkraft i vad
            gäller materiel som motsvarar den lägre ramen i ÖB:s utvärdering
            av Sk/A 38 och den lägre ramen i perspektivplanen. Då är en utveckling
            och produktion av Sk/A 38 fullt möjlig.
          </p>
          <p>
            5. Operativa krav på attackersättningen
          </p>
          <p>
            I 1977 års försvarsbeslut framhölls vikten för vårt invasionsförsvar
            av ett starkt attackflyg, och utredningens säkerhetspolitiska
            bedömningar för
          </p>
          <pb facs="riksdagen-motions-pdf/data/197879/mot_197879__2241/mot_197879__2241-007.pdf"/>
          <p>
            Mot. 1978/79:2241 9
          </p>
          <p>
            framtiden förutsätter att ett starkt attacksystem finns kvar
            och vidareutvecklas i vår krigsorganisation. Även flygindustrikommittén
            utgick i sina operativa bedömningar av de olika systemfamiljerna
            från den roll i invasionsförsvaret som angavs för attacksystemet
            i 1977 års försvars- beslut. Trots att föredraganden i propositionen
            uppger att han delar ÖB:s bedömning att ingenting framkommit som
            ger anledning till en annan avvägning mellan det militära försvarets
            olika delar än den som lades fast genom 1977 års försvarsbeslut,
            undanröjer han i praktiken förutsättningarna för att bibehålla
            denna avvägning. Inget av de alternativ för den framtida flygplansanskaffning
            som regeringen anger uppfyller de operativa krav om vilka bred
            politisk enighet rådde såväl i 1974 års försvarsutredning som
            i flygindustrikommittén. Det är anmärkningsvärt att regeringen
            på detta sätt väljer att frångå operativa krav som varit vägledande
            för alla tidigare utredningar i flygplansfrågan. I propositionen
            säger föredraganden att någon utveckling av JA 37 till A 20 på
            det sätt som föreslagits av flygindustrikommittén ej bör komma
            i fråga. I stället skall möjligheterna att antingen förkorta eller
            förlänga JA 37-serien prövas liksom möjligheterna att ge delar
            av JA 37-serien en ökad attackför- måga, dvs. att utveckla en
            ”bantad A20”. Även möjligheterna till lätt beväpning av nya skolflygplan
            skall studeras. Intet av dessa alternativ ger en effekt som ens
            kommer i närheten av de operativa krav som bl.a. flygindustrikommittén
            hade att utgå från. En utökning av antalet JA 37 skulle ge ett
            värdefullt tillskott till vårt luftförsvar men löser på intet
            sätt attackersättningsfrågan. Försvarsekonomiskt talar dessutom
            starka skäl för en accelererad anskaffning av JA 37 vid en nedläggning
            av flygindustrin. En begränsad förbättring av JA 37:s attack-
            kapacitet torde ha ett mycket begränsat operativt värde, liksom
            de tillskott som lättare beväpning på ett framtida skolflygplan
            kan ge till attacksyste- met. Skulle frågan om ersättning för
            JA 37 lösas på något av de sätt som angetts av regeringen, skulle
            det innebära att attackflyget i allt väsentligt skulle utgå ur
            vårt försvar. Regeringens anvisningar innebär ett anmärkningsvärt
            avsteg från den bedömning av hur ett balanserat försvar skall
            byggas upp som det rått enighet kring i 1977 års försvarsbeslut
            och i flygindustrikommittén och som regeringen själv verbalt säger
            sig stå fast vid. Riksdagen bör därför klargöra att de operativa
            kraven på attackersättningen skall kvarstå oföränd- rade.
          </p>
          <p>
            6. Problem med utlandsanskaffning
          </p>
          <p>
            Skall kvalificerade stridsflygplan ej längre utvecklas i Sverige
            och skall strävan fortfarande vara att bibehålla ett starkt och
            balanserat försvar, måste stridsflygplan förr eller senare inköpas
            från utlandet. Detta är förenat med
          </p>
          <pb facs="riksdagen-motions-pdf/data/197879/mot_197879__2241/mot_197879__2241-008.pdf"/>
          <p>
            Mot. 1978/79:2241 10
          </p>
          <p>
            militära, ekonomiska och utrikespolitiska komplikationer. Det
            antal länder som kan komma i fråga som leverantörer av avancerade
            stridsflygplan till det svenska flygvapnet är i praktiken begränsat.
            Sovjet- unionen uppträder som exportör av stridsflygplan till
            vissa länder, men kan ej förväntas vara berett att till Sverige
            leverera flygplan som fyller de krav som vi ställer. I Europa
            kommer kvalificerade stridsflygplan i framtiden sannolikt enbart
            att tillverkas av Frankrike och av internationella konsortier
            med Västtyskland och Storbritannien som ledande länder. USA är
            och kommer i framtiden att förbli det ledande landet när det gäller
            utveckling, produktion och export av kvalificerade stridsflygplan,
            och det torde i första hand vara till USA som vi måste vända oss
            i framtiden. Varje land utvecklar stridsflygplan för att passa
            sina egna behov och krav. Det gäller i speciellt hög utsträckning
            stormakterna. I USA är det nu dessutom uttryckligen förbjudet
            för flygplansindustrierna att ta fram stridsflygplan som anpassats
            efter de krav som utländska kunder kan ha, och erfarenheterna
            i samband med fyra europeiska NATO-länders beställning av F 16
            visar också att köparlandets krav endast kan komma in i form av
            begränsade modifieringar, vilka kunden själv får betala kostnaden
            för. I allt väsentligt blir det fråga om att köpa flygplan, utvecklade
            för det amerikanska flygvapnets eller den amerikanska flottans
            behov. Samma skulle självfallet gälla vid inköp av t. ex. framtida
            västeuropeiska jakt- och attackflygplan. I en rad viktiga hänseenden
            skiljer sig filosofin när det gäller stridsflygplan mellan Sverige
            och NATO-länderna. Det gäller främst bassystemet, med vår stora
            spridning och vårt utnyttjande av värnpliktig personal, liksom
            strids- ledningssystemet, där vi varit angelägna om att upprätthålla
            en egen svensk profil. Förutom de dryga kostnader som skulle bli
            följden går det inte att bortse från den säkerhetspolitiska belastning
            som en anpassning av det svenska bas- och stridsledningssystemet
            till NATO-standard skulle komma att få. Därtill kommer att vi
            vid utländskt inköp tvingas att köpa kapacitet i fråga om bl.
            a. räckvidd, som det inte finns någon användning för inom vårt
            defensivt inriktade försvar. Alla tillgängliga utredningar visar
            att kostnaderna för olika anskaffnings- former, utslagna över
            systemets hela livslängd, blir tämligen snarlika. I vissa lägen
            kan en direktimport utifrån dock vara något billigare än egen
            utveckling och produktion. Licenstillverkning eller slutmontering
            av för svenska förhållanden anpassade utländska flygplan blir
            dock som regel alltid dyrare än inhemsk utveckling och produktion.
            Direktimport eller licenstillverkning innebär dock att kravet
            på betalnings- medel skjuts framåt i tiden, och det är inte uteslutet
            att detta är ett av de huvudsakliga skälen varför regeringen nu
            synes förorda denna linje. Detta är emellertid ett snävt försvarsekonomiskt
            resonemang, som ej tar hänsyn vare sig till de samhällsekonomiska
            vinster som flygindustrin torde medföra eller de statsfinansiella
            kostnader som olika andra insatser för flygindustrin kommer att
            medföra.
          </p>
          <pb facs="riksdagen-motions-pdf/data/197879/mot_197879__2241/mot_197879__2241-009.pdf"/>
          <p>
            Mot. 1978/79:2241 1
          </p>
          <p>
            Den kortsiktiga försvarsekonomiska besparing som kan uppnås leder
            emellertid till väldiga uppdämda betalningsbehov längre fram i
            tiden. En direktimport medför en betydande ansträngning såväl
            för försvarsekonomin som för betalningsbalansen under en kortare
            tidsperiod. Under den tid då anskaffningen pågår — något eller
            några år — blir det nödvändigt att disponera så gott som alla
            försvarets materielanslag för flygplansanskaffning, vilket självfallet
            medför att övriga försvarsgrenar och därmed också övrig försvarsindustri
            trängs ut. Flera problem blir då aktuella. Ett av de mest väsentliga
            är svårigheterna att bevara den inhemska försvarsindustrin i övrigt,
            som endast i ett fåtal fall torde kunna överleva ett bortfall
            av alla beställningar under ett antal år. Skall vi tillgodogöra
            oss fördelarna med ett direktimporterat flygplan och därtill något
            reducera den tid under vilken vi är som mest beroende av leveran-
            törslandet, bör de utländska flygplanen köpas i ett så snabbt
            tempo som möjligt. Flygvapnets utbildningsresurser torde knappast
            klara av den situa- tionen, och i likhet med andra länder som
            direktimporterar avancerade stridsflygplan tvingas vi sannolikt
            att förlägga vår militära pilotutbildning till utlandet. Detta
            kan även komma att gälla markpersonalen. Verkningarna för övriga
            försvarsgrenar kan också bli besvärande, vilket visas bl. a. av
            utvecklingen i Norge i samband med inköpet av F 16. Speciellt
            inom armén finns ett ständigt växande uppdämt betalningsbehov.
            Skulle vi tvingas till en direktimport eller en licenstillverkning
            av ett nytt attacksystem islutet av 1980-talet och i början av
            1990-talet torde det t. ex. ej vara realistiskt att räkna med
            att vi samtidigt skulle kunna genomföra den nu planerade stridsfordonsersättningen
            för armén. Ett beslut att ej anskaffa Sk/A 38 bör därför leda
            till en omprövning av en rad större materielprogram som kan komma
            att inträffa vid de tidpunkter då utländsk flygplansanskaffning
            blir nödvändig. En tidigareläggning eller en avsevärd senareläggning
            av arméns stridsfordonsersättning torde under alla omständigheter
            bli nödvändig. Vid import av utländska flygplan eller förhandlingar
            om möjligheten att licenstillverka sådana kommer vårt beroende
            av den stat vi skall köpa från att bli mycket stort. Vi tvingas
            till långdragna förhandlingar, där det är tvivelaktigt om vi kommer
            att ges möjlighet att importera den mest avancerade teknologi
            som exportlandet besitter. Vid licenstillverkning kommer vi helt
            säkert ej att ges tillstånd att inom landet tillverka vissa nyckelkomponenter,
            vilket bl. a. framgår av avtalen mellan USA och olika NATTO-stater
            angående licenstillverkningen i Europa av F 16. Möjligheterna
            för exportlandet att under dessa förhandlingar ställa diskreta
            villkor av militär eller annan art kommer att vara betydande,
            och misstanken om att sådana villkor ställts kommer alldeles säkert
            att förekomma hos det motsatta blocket. Frågan om anskaffningen
            av nya stridsflygplan är i allt väsentligt en försvars- och säkerhetspolitisk
            fråga, även om det finns all anledning att vara medveten om de
            betydelsefulla industri- och sysselsättningspolitiska konse-
          </p>
          <pb facs="riksdagen-motions-pdf/data/197879/mot_197879__2241/mot_197879__2241-010-001.pdf"/>
          <p>
            pegne
          </p>
          <p>
            Nar
          </p>
          <pb facs="riksdagen-motions-pdf/data/197879/mot_197879__2241/mot_197879__2241-010.pdf"/>
          <p>
            Mot. 1978/79:2241 12
          </p>
          <p>
            kvenser som en nedläggning av utvecklingskapaciteten vid flygindustrin
            medför. Det starka svenska försvaret har spelat en betydelsefull
            roll när det gällt att säkerställa den säkerhetspolitiska stabilitet
            som rått i Norden under efter- krigstiden, och vårt starka flygvapen
            torde under lång tid ha utgjort den kanske viktigaste enskilda
            militära faktorn i denna stabilitetssituation. Den successiva
            neddragning av det svenska försvaret som skett genom de senaste
            försvarsbesluten har emellertid lett till att det svenska flygvapnets
            numerär avsevärt begränsats. Från en styrka på ca 47 divisioner
            1965 är vi på väg mot en styrka på ca 20 divisioner 1980. Den
            närmare utvecklingen, liksom de prognoser om framtiden som kan
            göras på grundval av offentligt material, framgår av figur 2.
          </p>
          <p>
            Figur 2
          </p>
          <p>
            Aviel day
          </p>
          <p>
            Re
          </p>
          <p>
            . När Viggensystemet införts helt kommer det svenska flygvapnet
            att ha reducerats till ca en tredjedel av sin kvantitet i mitten
            av 1960-talet. Att Viggen är avsevärt effektivare än sina företrädare
            är alldeles klart, men samma införande av betydligt mer kvalificerade
            system har skett i andra länder utan de konsekvenser i form av
            en starkt minskad numerär som varit fallet i Sverige. Sovjetunionen
            hart. ex. under det senaste årtiondet genomfört en mycket omfattande
            ombeväpning av sina taktiska flygstridskrafter samtidigt som numerären
            torde ha ökat med ca 20 96. I USA pågår nu en omfattande omsättning
            av flygplan med införandet av en rad nya och utomordentligt avancerade
            flygplan (A 10,F 14, F 15, F 16,F/A 18)inom ramen för en i stort
            sett oförändrad total numerär. Såvitt kan bedömas kommer såväl
            Sovjet- unionen som USA under det kommande decenniet att allra
            minst bibehålla nuvarande numerär på sina taktiska flygstridskrafter
            samtidigt som neddrag-
          </p>
          <pb facs="riksdagen-motions-pdf/data/197879/mot_197879__2241/mot_197879__2241-011.pdf"/>
          <p>
            Mot. 1978/79:2241 13
          </p>
          <p>
            ningen av det svenska flygvapnet fortsätter. Beslutar riksdagen
            att lägga ner arbetet med att utveckla Sk/A 38 innebär det att
            vår förmåga att inom landet utveckla och tillverka kvalificerade
            stridsflygplan snabbt försvinner. En mycket väsentlig byggsten
            i den struktur som gjort dagens — efter omständigheterna — starka
            svenska försvar möjligt bortfaller därmed. Möjligheterna att i
            framtiden bibehålla ett effektivt attackflygsystem kommer att
            försvåras avsevärt, och vi riskerar att få en struktur på vårt
            försvar som står i direkt strid med de utvärderingar som gjorts
            t. ex. i de nyligen redovisade perspektivplanerna. Försvarets
            bidrag till vår säkerhetspolitik riskerar att försvagas kraftigt,
            med konsekvenser för vår förmåga att bidra till fredsstabiliteten
            i Nordeuropa liksom våra möjligheter att uppträda i en kris-,
            neutralitets- eller konfliktsituation i framtiden. Enligt moderata
            samlingspartiets uppfattning finns det inga skäl att revidera
            de uppfattningar om vikten av ett starkt attackflyg som lades
            fast i 1977 års försvarsbeslut och som bl. a. legat till grund
            för ÖB:s utvärdering av attackflygplansalternativen i februari
            1979. De operativa kraven för attack- flygssystemet måste ligga
            fast. Enligt moderata samlingspartiets uppfattning finns det heller
            inga skäl att nu frångå det starka förord för inhemsk utveckling
            och produktion av stridsflygplan som 1974 års försvarsutredning
            gav och som refererades i denna motions inledning. Under perioden
            sedan 1977 har svårigheterna med direktköp eller licenstillverkning
            av utländska flygplan snarast tilltagit. Enligt moderata samlingspartiets
            uppfattning finns det heller ingen anledning att nu frångå den
            uppfattning som den icke-socialistiska majori- teten i föregående
            försvarsutredning var överens om, nämligen att en utveckling och
            produktion av B3LA borde ske, om detta var möjligt inom gällande
            planeringsramar för försvaret. ÖB:s redovisning i februari visar
            att detta är möjligt genom projektet Sk/A 38. Beslutar riksdagen
            trots detta att lägga ner Sk/A 38 kommer vi att tvingas antingen
            till en kraftig förändring av de operativa kraven för betydelsefulla
            delar av vårt försvar eller till en direktimport av utländska
            stridsflygplan. I bägge fallen försvagas vårt försvar och det
            stöd som det kan ge till stabiliteten i Norden och till vår säkerhetspolitik.
            Enligt moderata samlingspartiets uppfattning är det emellertid
            av den allra största vikt att de avvägningar som gjorts i perspektivplanen
            och de operativa krav som ställts upp för försvaret ej frångås.
            Utvecklingsarbetet på Sk/A 38 måste därför fullföljas.
          </p>
          <p>
            Hemställan
          </p>
          <p>
            Mot bakgrund av det anförda hemställs 1. attriksdagen bemyndigar
            regeringen att medge att utvecklings- arbete under anslaget Flygvapenförband
            för SK/A 38 för verksamheten under resterande del av försvarsbeslutsperioden
            t.o.m. 1981/82 får beställas inom en kostnadsram av
          </p>
          <pb facs="riksdagen-motions-pdf/data/197879/mot_197879__2241/mot_197879__2241-012.pdf"/>
          <p>
            Mot. 1978/79:2241 14
          </p>
          <p>
            1600 000 000 kr., bemyndigandet avser att täcka utvecklingen
            av flygplan Sk/A 38 samt tillhörande beväpnings- och motme- delsutrustning,
            2. att riksdagen till Flygvapenförband: Forskning och utveckling
            för budgetåret 1979/80 anvisar ett förslagsanslag av 660 500 000
            kr., 3. att riksdagen som sin mening uttalar att de operativa
            krav för attackflygersättning som lades fast i 1977 års försvarsbeslut
            samt i flygindustrikommitténs betänkande ligger fast.
          </p>
          <p>
            Stockholm den 20 mars 1979
          </p>
          <p>
            GÖSTA BOHMAN (m) STAFFAN BURENSTAM LINDER (m) ERIC KRÖNMARK (m)
          </p>
          <p>
            H. BERTIL LIDGARD (m) INGRID DIESEN (m) ALLAN HERNELIUS (m) ERIK
            HOVHAMMAR (m) TAGE MAGNUSSON (m) PER PETERSSON (m) ALF WENNERFORS
            (m) NILS CARLSHAMRE (m) L. ARNE ANDERSSON (m) INGRID SUNDBERG
            (m)
          </p>
          <p>
            i Ljung
          </p>
          <pb facs="riksdagen-motions-pdf/data/197879/mot_197879__2241/mot_197879__2241-013.pdf"/>
          <pb facs="riksdagen-motions-pdf/data/197879/mot_197879__2241/mot_197879__2241-014.pdf"/>
          <p>
            'GOTAB 61822 Stockholm 1979
          </p>
        </div>
      </div>
    </body>
  </text>
</TEI>
