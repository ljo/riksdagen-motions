<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00747">
  <teiHeader>
    <fileDesc>
      <titleStmt>
        <title>om den lokala lantmäteriverksamheten</title>
        <author>av Wivi-Anne Cederqvist och Anita Persson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den lokala lantmäteriverksamheten</title>
          <idno type="rdwebb">G302747</idno>
          <rs type="number">747</rs>
          <ref type="dokument_url_text">http://data.riksdagen.se/dokument/G302747/text</ref>
          <ref type="dokument_url_html">http://data.riksdagen.se/dokument/G302747</ref>
          <ref type="dokumentstatus_url_xml">http://data.riksdagen.se/dokumentstatus/G302747</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9SqyWHQCE2TQTMebB2Em3P</idno>
            <name>WIVI-ANNE CEDERQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6QRx949PBJjaHhLd5Kfks8</idno>
            <name>ANITA PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KJcNHTmjWLdxwRy86GuuRH" type="signed"/>
        <correspContext corresp="i-KJcNHTmjWLdxwRy86GuuRH">
          <note type="signatory" corresp="i-9SqyWHQCE2TQTMebB2Em3P"/>
          <note type="signatory" corresp="i-6QRx949PBJjaHhLd5Kfks8"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__747/mot_197980__747-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:747
          </p>
          <p>
            av Wivi-Anne Cederqvist och Anita Persson om den lokala lantmäteriverksamheten
          </p>
          <p>
            Nuvarande organisation av den Ickala lantmäteriverksamheten bygger
            på riksdagsbeslut i enlighet med propositionen 1970:188 och beslut
            år 1971 av regeringen. Den lokala lantmäteriverksamheten, som
            består av fastighetsbildning och mätningsverksamhet, skulle organiseras
            utifrån bl. a. följande grundläggan- de krav:
          </p>
          <p>
            O största möjliga effektivitet och gynnsammaste möjliga betingelser
            för samverkan mellan lantmäteriorganen och andra samhällsorgan
            med näraliggande uppgifter, främst kommunala organ, O nära samordning
            mellan fastighetsbildning och mätningsverksamhet.
          </p>
          <p>
            Utifrån dessa krav, som preciserades i propositionen och i dåvarande
            civildepartementets anvisningar till länsstyrelserna, tillskapades
            från den 1 januari 1972 en statlig grundorganisation med en hela
            landet täckande indelning i lantmäteridistrikt. Därutöver inrättades
            s. k. specialenheter med funktionellt avgränsade arbetsuppgifter,
            bl. a. för fastighetsbildning med anknytning till bebyggelseutveckling.
            Sådana enheter kunde inrättas i den mån arbetsorganisatoriska
            förhållanden motiverade detta (t. ex. behov av specialisering
            eller hänsyn till samordningskrav i förhållande till den kommunala
            planeringsverksamheten). Länsstyrelserna anmodades att vid upprättandet
            av förslag till lokal organisation ta all möjlig hänsyn till synpunkter
            från de berörda kommun- ernas sida. Samtidigt hade man att beakta
            att organisationen fick en lämplig utformning för hela länet.
          </p>
          <p>
            Brister med nu rådande ordning
          </p>
          <p>
            Under de gångna åtta åren sedan omorganisationen genomfördes
            har brister i nu rådande system blivit alltmera uppenbara. Bristerna
            i fråga är väsentligen av tre slag, nämligen A. Gränsdragningseffekter,
            B. Samordningssvårigheter m. m., C. Tekniskt-organisatoriska problem,
            vilka närmare kan beskrivas nedan.
          </p>
          <pb facs="riksdagen-motions-pdf/data/197980/mot_197980__747/mot_197980__747-002.pdf"/>
          <p>
            Mot. 1979/80:747 14
          </p>
          <p>
            A. Gränsdragningseffekter
          </p>
          <p>
            Den gräns för verksamhetsområdet som nu gäller utgör en kompromiss
            mellan å ena sidan de större kommunernas önskemål att under kommunalt
            huvudmannaskap samordna fastighetsbildningen med den kommunalteknis-
            ka verksamheten och å andra sidan intresset att tillskapa en effektiv
            statlig grundorganisation för bl. a. service åt övriga kommuner.
            Gränserna uppdrogs av lantmäterienheten vid länsstyrelserna efter
            viss kontakt med företrädare för kommunerna. Fastän den kommunala
            enheten skulle vara en ”specialenhet för tätortsutveckling” blev
            gränserna ofta förlagda så att de skär befintliga tätortsområden.
            Detta förhållande medför stor osäkerhet för myndigheter, allmänhet
            och markägare, som i detalj måste förvissa sig om läget genom
            hänvändelse till den lokala fastighetsbildningsmyndigheten.
          </p>
          <p>
            B. Samordningssvårigheter m. m.
          </p>
          <p>
            De tätortsområden som i dag är belägna utom den kommunala specialen-
            hetens arbetsområde är i fastighetsbildningsavseende ställda under
            lantmäte- ridistriktet. Det innebär bl. a. att enskild markägare,
            som önskar diskutera någon fastighetsbildningsfråga, har att vända
            sig till lantmäteridistriktets kontor. Nästan alltid berörs även
            plan- och bebyggelsefrågor, varför vederbörande även måste kontakta
            företrädare för byggnadsnämnden i kommunen. Samråd måste även
            ske mellan lantmätaren och stadsarkitekten. Ofta är frågan av
            komplicerad art och kräver flera samråd. Givetvis underlättas
            sådant samråd om alla parter samtidigt kan träffas och överlägga
            i saken. Så kan lätt ske i de fall marken är belägen inom specialenhetens
            verksamhetsområde. Markägare och byggare kan då lätt få tillfälle
            att samtidigt träffa stadsarkitekt och förrättningslantmätare,
            där då även lämpligt och aktuellt kartmaterial finns till hands
            för frågornas bedömning. Servicegraden är alltså väsentligt olika
            för de medborgare som har problem med mark- eller byggfrågor,
            beroende på om marken ligger inom eller utom specialenhetens verksamhetsområde.
            Denna ojämlikhet bör snarast reduce- ras så långt det är möjligt.
            Sambandet mellan planläggning, fastighetsbildning och byggande
            är mycket påtagligt och ganska komplicerat. Man föreställde sig
            gärna förr att planläggningen borde äga rum först, därefter skulle
            fastighetsbildningen vidta, och till sist skulle bebyggelsen projekteras
            för de färdigbildade fastigheter som skapats i enlighet med detaljplanen.
            Den nutida exploate- ringsprocessen fungerar dock ej så att vart
            och ett av dessa element kan avgränsas från de båda andra vare
            sig i sak eller tidsmässigt. Redan på planeringsstadiet måste
            planförfattaren ta hänsyn inte bara till den avsedda bebyggelsens
            utformning utan även till en rad faktorer som kan påverka plangenomförandet,
            såsom det befintliga fastighetsbeståndet, lämplig ny
          </p>
          <pb facs="riksdagen-motions-pdf/data/197980/mot_197980__747/mot_197980__747-003.pdf"/>
          <p>
            Mot. 1979/80:747 15
          </p>
          <p>
            fastighetsindelning och möjliga former för fastighetssamverkan.
            För att utreda dessa ting är personligt samråd mellan planförfattare
            och fastighets- bildare regelmässigt nödvändigt för en god helhetslösning.
            Sedan planens huvuddrag lagts fast är ofta även den blivande fastighetsbildningen
            helt låst — detta stadium uppnås i praktiken ofta långt innan
            planen fastställts eller ansökan om fastighetsbildning gjorts.
            Även behandlingen av nybyggnadsärenden kräver utan undantag uppgif-
            ter från fastighetsbildaren. Vanligen sker den rutinmässiga redovisningen
            av information i detta avseende i form av nybyggnadskarta. Kompletterande
            uppgifter måste då inhämtas från den arkitekt eller annan föredragande
            som handlägger byggnadslovsärendet och från fastighetsbildaren.
            Särskilt före- kommer detta då byggnadslovet är förknippat med
            ansökan om dispens från någon av byggnadslagens bestämmelser.
            Upplysningar, utredningar och snabba ställningstaganden brukar
            då behövas, exempelvis i fråga om tilltänkt fastighetsbildning,
            vilket nu alltmer orsakar omfattande extra arbete utanför området.
            Behovet av intim och smidig samverkan i det dagliga arbetet mellan
            de organ som handlägger detaljplanering, byggnadslovsprövning
            och fastig- hetsbildning är alltså obestridligt. För ett effektivt
            arbete erfordras därför att de inblandade tjänstemännen lätt kan
            samråda sinsemellan och med berörda parter.
          </p>
          <p>
            C. Tekniskt-organisatoriska problem
          </p>
          <p>
            Den samordning och långsiktiga planering som är nödvändig för
            ett väl fungerande kart- och mätningsväsende ombesörjs av stadsingenjörskontoret
            i nära samråd och i samarbete med övriga tekniska förvaltningar.
            I detta samordnade mätsystem har även naturligt inordnats den
            fastighetsbildning som handhas av kontoret. Härigenom har etablerats
            fasta rutiner i vad avser bl. a. utbyggnad och underhåll av stomnäten,
            primärkarteunderhållet, utstakningsarbeten, systematik rörande
            punktbeteckningar, plantolkning samt framställning av nybyggnadskartor.
            Under de senaste åtta åren har denna systematik kunnat utsträckas
            och bringats till god funktion inom fastighetsbildningsmyndighetens
            arbetsområde. Utanför detta har däremot uppstått problem av olika
            slag. Ett exempel härpå är den kompetensbegräns- ning som föreligger
            för stadsingenjörskontoret vid återutsättning av förkom- na gränsmärken.
            Sådan återutsättning tenderar att bli allt vanligare i samband
            med utsättningar av huskroppar i eller nära fastighetsgräns och
            har samband med den alltmer ökande förekomsten av tunga arbetsmaskiner
            vid anläggningsarbeten. Ett annat exempel på svårigheter att finna
            effektiva lösningar utanför det kommunala FBM-området föreligger
            vid projekte- ringsarbeten för gator och andra kommunaltekniska
            anläggningar. Kom- munen (gatukontoret) tvingas då ofta att beställa
            och vänta på speciella utredningar, kartor och utstakningar från
            lantmäteridistriktet för att få säker kännedom om läget av befintliga
            äldre gränser i aktuellt område eller för att
          </p>
          <pb facs="riksdagen-motions-pdf/data/197980/mot_197980__747/mot_197980__747-004.pdf"/>
          <p>
            Mot. 1979/80:747 16
          </p>
          <p>
            erhålla koordinatsatta nya gränser till grund för gatuprojektering
            etc. Dessa uppgifter kan enkelt och snabbt inom FBM-området i
            normala fall erhållas från stadsingenjörskontorets primärkartor
            och därtill hörande gränspunkts- förteckning, vilken befinner
            sig i ständig tillväxt. Ytterligare ett exempel på dålig rationalitet
            är det dubbelarbete som utförs i de fall avstyckning sker av tomtplats
            för nybyggnad. Lantmäteridistriktet mäter och upprättar då avstyckningskartan,
            medan stadsingenjörskontoret mäter och upprättar nybyggnadskartan.
            Detta dubbelarbete har många gånger väckt uppseende och orsakat
            berättigad kritik från markägare och byggare. Med anledning av
            riksdagens revisorers granskning av den lokala lantmäteriverksamheten
            företogs en enkät bland 53 kommuner. Kommun- erna har i enkäten
            pekat på framför allt tre argument för utökat kommunalt huvudmannaskap,
            nämligen 1. behov av nära samordning mellan fastighetsbildningen
            och den kommunala planläggnings- och byggprocessen, 2. missnöje
            med nuvarande kostnadsfördelning mellan stat och kom- mun, 3.
            splittrad service till allmänheten. För allmänheten är det naturligtvis
            värdefullt om den kommunala servicen kan samordnas så mycket som
            möjligt och samtidigt bli ett besvär mindre.
          </p>
          <p>
            Hemställan
          </p>
          <p>
            Med hänvisning till vad ovan anförts hemställs att riksdagen
            hos regeringen begär att en skyndsam översyn företas av gränsdragningen
            mellan statliga och kommunala fastighets- bildningsmyndigheters
            arbetsuppgifter på fastighetsbildnings- och mätningsområdet.
          </p>
          <p>
            Stockholm den 23 januari 1980
          </p>
          <p>
            WIVI-ANNE CEDERQVIST (s) ANITA PERSSON (s)
          </p>
          <p>
            GOTAB 64374 Stockholm 1980
          </p>
        </div>
      </div>
    </body>
  </text>
</TEI>
