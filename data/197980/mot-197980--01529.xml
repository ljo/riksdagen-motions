<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01529">
  <teiHeader>
    <fileDesc>
      <titleStmt>
        <title>om hälso- och sjukvården</title>
        <author>av Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om hälso- och sjukvården</title>
          <idno type="rdwebb">G3021529</idno>
          <rs type="number">1529</rs>
          <ref type="dokument_url_text">http://data.riksdagen.se/dokument/G3021529/text</ref>
          <ref type="dokument_url_html">http://data.riksdagen.se/dokument/G3021529</ref>
          <ref type="dokumentstatus_url_xml">http://data.riksdagen.se/dokumentstatus/G3021529</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-41UKhfCfhsFVWQiH8A1X8v</idno>
            <name>RAUL BLUCHER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3nomhosEjiddCZtb4iKBM3" type="signed"/>
        <correspContext corresp="i-3nomhosEjiddCZtb4iKBM3">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-41UKhfCfhsFVWQiH8A1X8v"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1529/mot_197980__1529-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1979/80
          </p>
          <p>
            1529-1536 Motion
          </p>
          <p>
            1979/80:1529
          </p>
          <p>
            av Lars Werner m. fl. om hälso- och sjukvården
          </p>
          <p>
            Sjukvården har under senare år fått utstå skarp kritik. I debatten
            om sjukvården har i stor utsträckning de stigande vårdkostnaderna
            diskuterats. Enligt vpk bör i stället sjukvården kritiseras för
            sin sociala passivitet, sin oförmåga att påverka grundläggande
            orsaker till ohälsa och sin auktoritära och institutionsbundna
            struktur. Det behövs ett nytt utbildningssystem, där alla inom
            sjukvården har möjlighet till vidareutbildning och där klyftorna
            mellan olika personalgrupper utjämnas. Vidare krävs en genomgripande
            satsning på den öppna vården med borttagande av alla patientavgifter.
            Särskilda insatser krävs inom vården av alkohol- och narkotikaskadade
            liksom inom den psykiatriska vården, där en tidsplan bör upprättas
            för avskaffande av de stora psykiatriska sjukhusen. I framtidens
            sjukvård bör man i betydande utsträckning satsa på andra personalgrupper
            som arbetar i vårdteam. All privatisering av sjukvård och läkemedelshantering
            bör försvinna. Med de snabbt växande vårdproblemen och den ändrade
            ålderssammansättningen inom befolkningen blir det nödvändigt att
            samhäl- let satsar mer på hälso- och sjukvård och också stimulerar
            till alternativa mer kollektiva vårdformer för den äldre befolkningen.
            Trots en kraftig utbyggnad av vårdsektorn har den registrerade
            sjuklighe- ten — mätt i sjukskrivning och förtidspensionering
            — ökat kraftigt under 1970-talet. Det finns en rad samverkande
            orsaker till sjukvårdens snabba tillväxt:
          </p>
          <p>
            1. Den förändrade åldersfördelningen och det ökade behovet av
            omvård- nad. Det är dock viktigt att inte se detta samband som
            något mekaniskt. Att bli gammal är inte detsamma som att bli sjuk
            eller ett fall för långvården. Vårdbehov hos äldre har ett klart
            samband med hur vi betraktar gamla människor i samhället. Ser
            vi pensionärerna som en resurs i samhället, med kunskaper och
            erfarenheter som bör tillvaratas, sjunker vårdbehoven. Ser vi
            på de äldre som förbrukad arbetskraft och som en tärande grupp
            i samhället kommer vårdbehoven att öka.
          </p>
          <p>
            2. Inom sjukvården finns en rad faktorer som leder till expansion
            utan att detta motsvaras av bättre behandling eller omvårdnad.
            Detta har samband med sjukvårdens teknisk-medicinska inriktning
            och överspecialisering. Ekonomiska krafter utanför politisk kontroll
            har haft en pådrivande effekt när det gällt att bygga stora sjukhuskomplex
            med ett överflöd av avancerade apparater — samtidigt som sjukvården
            stått handfallen inför den kombination av sociala och medicinska
            problem som fört många patienter till akutmot-
          </p>
          <p>
            1 Riksdagen 1979/80. 3 saml. Nr 1529-1536
          </p>
          <pb facs="riksdagen-motions-pdf/data/197980/mot_197980__1529/mot_197980__1529-002.pdf"/>
          <p>
            Mot. 1979/80:1529 2
          </p>
          <p>
            tagningar och vårdcentraler. Sjukvårdens auktoritära maktstruktur
            leder till ett ineffektivt resursutnyttjande. Värdefulla kunskaper
            går till spillo helt enkelt därför att stora personalgrupper inte
            kommer till tals i den medicinska beslutsprocessen.
          </p>
          <p>
            3. Sjukligheten och därmed vårdbehoven ökar. En rad fakta tyder
            på att det sker en verklig ökning av sjukligheten. Sjukskrivningsfrekvensen
            har ökat kraftigt under det senaste decenniet. Den ökande besöksfrekvensen
            på sjukhusens akutmottagningar liksom det stigande trycket mot
            många enheter inom sjukvården måste också ses som ett allvarligt
            tecken. Vi återkommer senare med en diskussion om orsakerna till
            ökad sjuklighet.
          </p>
          <p>
            4. Det finns en tendens i samhället att omtolka grundläggande
            samhällspro- blem och sociala problem till medicinska problem.
            En stor del av utslagningen i arbetslivet och den ökande arbetslösheten
            tar sig uttryck i ökad förtidspensionering och sjukskrivning under
            medicinska eller psykia- triska diagnoser. Sjukvården är mycket
            dålig på att möta denna typ av problem. Människor, vilkas främsta
            behov är ett arbete som är anpassat till deras förutsättningar,
            förs i stället in i en passiv sjukroll. En stor del av vårdapparatens
            utrednings- och behandlingsresurser tas i anspråk av problem som
            i första hand borde angripas genom arbetsmarknadspolitiska åtgärder
            och en bättre samhällsplanering.
          </p>
          <p>
            I dag är det väl säkerställt att avgörande orsaker till sjukdom
            och ohälsa är att finna i den sociala miljön. Detta gäller i särskilt
            hög grad orsakerna till dödsfall och sjukdomsfall bland yngre
            och medelålders människor. Samban- det mellan stora folksjukdomar
            och den sociala miljön har klarlagts i allt större utsträckning
            under senare år: —I huvuddelen av de cancerfall som inträffar
            har omgivningsfaktorer betydelse, och nya samband framkommer med
            jämna mellanrum exem- pelvis verkan av radon i bostäder och den
            cancerframkallande effekten av bekämpningsmedel inom jordbruk
            och skogsbruk och gifter i arbetsmil- jön. —- När det gäller hjärt-kärlsjukdomar
            framkommer allt klarare samband mellan exempelvis hjärtinfarkt
            och ensidiga, pressade arbetsförhållan- den. — Sambandet mellan
            ryggsjukdomar och tunga lyft och ensidiga arbetsställ- ningar,
            exempelvis inom sjukvården, är väl klarlagt. - Som faktor bakom
            självmord, självmordsförsök och psykisk sjukdom finner man ofta
            alkohol-narkotikamissbruk, i sin tur ofta sammanhängande med den
            sociala miljön. - Åtskilliga av de trafikolyckor som inträffar
            måste betraktas som en insedd konsekvens av den trafikpolitik
            som förs. Accepterar man att blanda lekande barn med dagens trafikmiljö,
            måste man räkna med att en viss procent av dessa dödas eller skadas.
          </p>
          <pb facs="riksdagen-motions-pdf/data/197980/mot_197980__1529/mot_197980__1529-003.pdf"/>
          <p>
            Mot. 1979/80:1529 3
          </p>
          <p>
            —- Luftföroreningar ger lungskador men eventuellt också cancer
            och hjärn- skador hos barn. —- Alkoholfaktorn finns med i merparten
            av den sjuklighet och de olycksfall som drabbar yngre och medelålders
            människor.
          </p>
          <p>
            Insikten om att en mängd sjukdomsfall beror på livsstil och social
            miljö är en viktig drivkraft bakom kampanjerna för hälsoupplysning,
            egenvård och friskvård. Det bör dock fastslås att insatser av
            denna typ endast kan få marginella effekter. Sociala miljöfaktorer
            av typ arbetslöshet och boendese- gregation låter sig inte upplysas
            bort. Människor i en pressad social situation - exempelvis arbetslösa
            ungdomar eller människor som slagits ut från arbetsmarknaden —
            är inte särskilt mottagliga för propaganda gällande kost, motion
            eller förändrade rök- och alkoholvanor. En mer offensiv sjukvård,
            som finns där människor arbetar och bor och som intresserar sig
            för samband mellan social miljö och ohälsa, kan göra stora insatser.
            Samtidigt måste man ha klart för sig att sjukvården bara kan påvisa
            sambanden. Sociala förändringar måste ske genom politiska och
            ekonomiska åtgärder. Dagens sjukvård står väsentligen passiv inför
            viktiga orsaker till sjukdom och död. Det står helt klart att
            viktiga orsaker till sjukdom och ohälsa inte kan påverkas av en
            utbyggd sjukvård. Inte heller friskvård i den mening begreppet
            normalt används kan påverka hälsotillståndet i särskilt stor utsträckning.
            Orsaken är att de åtgärder som föreslås i allmänhet är individuellt
            riktade och inte angriper bakomliggande sociala förhållanden.
            Åtgärderna har också en benägenhet att nå de socialt väletablerade
            och de grupper i samhället som redan har det bästa hälsotillståndet.
            Enligt vpk:s mening skulle de tio mest hälsobefrämjande reformerna
            vara följande: 1. En rikt varierad arbetsmarknad vilket innebär
            stopp för avindustrialise- ringen och bortrationaliseringen av
            jobb med måttliga krav på utbildning och arbetstempo. 2. En allmän
            arbetstidsförkortning, som minskar förslitningen och ger människor
            mer tid för varandra. 3. Ett socialförsäkringssystem, som ger
            full kompensation vid arbetslöshet och inkomstbortfall utan att
            människor behöver föras in i en sjukroll. 4. En skärpt lagstiftning
            mot dåliga arbetsmiljöer och arbetshets, innefat- tande förbud
            mot ackordsarbete och skiftarbete som inte är samhälleligt nödvändigt.
            5. En effektiv arbetsrehabilitering, som är samordnad med såväl
            socialvård som sjukvård. 6. En mycket kraftig reduktion av de
            större tätorternas privatbilism och motsvarande uppbyggnad av
            kollektivtrafiken. 7. Bra barntillsyn för alla barn.
          </p>
          <pb facs="riksdagen-motions-pdf/data/197980/mot_197980__1529/mot_197980__1529-004.pdf"/>
          <p>
            Mot. 1979/80:1529 4
          </p>
          <p>
            8. Kommersiellt utnyttjande av ungdomarna ersätts med meningsfulla
            fritidsaktiviteter i samhällelig regi. 9. En ny bostadsplanering,
            där byggandet inriktas på flerbostadshus och kollektivhus i vilka
            olika åldersgrupper kan bo tillsammans. 10. En restriktiv politik
            mot alkohol, narkotika och andra droger, syftande till en mycket
            kraftig konsumtionsminskning. Få om ens någon av dessa åtgärder
            kan genomföras av sjukvården. Det rör sig om samhälleliga problem
            som inte kan vårdas bort. Det behövs politiska och ekonomiska
            beslut som berör hela vårt samhälle. Men sjukvården bör ha en
            sådan inriktning att hälsorisker i samhället uppspåras och att
            opinion skapas mot dem. Tyvärr har sjukvården hittills spelat
            en alltför passiv roll i detta sammanhang.
          </p>
          <p>
            Öppenvård
          </p>
          <p>
            En huvudpunkti sjukvårdsplanen är utvecklingen av öppenvården.
            Denna utbyggnad har en både kvantitativ och kvalitativ sida. En
            fungerande öppenvård måste vara basen i en fungerande sjukvård.
            Så länge det är svårt att komma fram i telefon eller det råder
            väntetider till vårdcentraler och distriktsläkarmottagningar är
            det omöjligt att bygga upp en rationell vårdorganisation. Enligt
            vpk:s mening har primärvårdens uppbyggnad alltför mycket fixerats
            till tillgången på allmänläkare. Primärvården måste i framtiden
            vara uppbyggd på arbetslag med deltagande av flera olika personalgrupper
            — sjuksköterskor, undersköterskor, sjukgymnaster och kuratorer
            — där alla personalgrupper deltar i det direkta patientarbetet.
            Den rollfördelning mellan olika personalgrupper som förekommer
            i Nackaprojektet bör i detta sammanhang kunna vara vägledande.
            Ett utvecklingsarbete med syfte att upprätta sådana arbetslag
            bör genast inledas. Detta bör prioriteras framför olika modeller
            av ”husläkarsystem”. Till arbetslag av denna typ kan läkare med
            olika typer av specialistkompetens knytas dels fast, dels på konsult-
            bas. Inom ramen för denna typ av verksamhet bör öppenvården vara
            helt avgiftsfri. Ett arbetslag bör ta ansvaret för ett avgränsat
            mindre bostadsom- råde. Man bör sikta till en god personkännedom,
            och besök hos vårdlaget bör uppmuntras även för enkel rådfrågning.
            En stor del av verksamheten bör bestå av hembesök. Hemsjukvård
            bör ingå i arbetsuppgifterna. Ett nära samarbete med socialvården
            bör eftersträvas. Gemensamma arbetsgrupper, t. ex. inom hemtjänst-hemsjukvård,
            bör upprättas. Denna modell innebär ett behov av ytterligare distriktssköterskor,
            väsentligt fler undersköterskor och andra personalkategorier.
            Lämpliga mål som bör uppnås vid mitten av 1980-talet är följande:
            Resurserna bör vara dimensionerade för ett tiotal besök vid vårdcentral
            per invånare. En årlig hälsokontroll bör utföras. Alla patienter
            bör kunna tas
          </p>
          <pb facs="riksdagen-motions-pdf/data/197980/mot_197980__1529/mot_197980__1529-005.pdf"/>
          <p>
            Mot. 1979/80:1529 5
          </p>
          <p>
            emot samma dag de tar kontakt i brådskande fall och inom en vecka
            i mindre akuta fall. Huvuddelen av jourverksamheten bör vara förlagd
            till vårdcen- traler.
          </p>
          <p>
            Ingen privatisering
          </p>
          <p>
            En försvårande faktor när det gäller utbyggnaden av en effektiv
            öppenvård är förekomsten av privat sjukvård. Privatläkare är i
            allmänhet lokaliserade till storstäder och områden med hög andel
            höginkomsttagare, där läkartät- heten redan tidigare är hög. I
            andra delar av landet har det tidvis uppstått en konkurrenssituation
            mellan företagshälsovårdens och distriktsvårdens utbyggnad. En
            enhetlig planering kräver att landstingen är huvudmän för all
            sjukvård. Existerande privatpraktiker inkl. de s. k. fritidspraktikerna
            bör därför erbjudas inträde i den offentliga sjukvården. Sjukvård
            bör inte vara en verksamhet där privata vinstintressen får göra
            sig gällande. Privat läkemedelsindustri, sjukvårdsmaterielindustri
            och andra ekonomiska intressen med anknytning till sjukvården
            har haft en styrande inverkan på vårdens utformning och har kunnat
            tjäna avsevärda summor, ytterst hämtade från skattemedel. Hela
            det sjukvårdsindustriella komplexet bör överföras i samhällelig
            ägo. Avgiftssystemet inom den offentliga öppna sjukvården grundas
            på ett system där patienten betalar en mindre del, f. n. 20 kr.,
            och försäkringskas- san den större delen, omkring 100 kr. Det
            nuvarande systemet har flera nackdelar, samtidigt som kostnaderna
            för slopande av avgifterna medför ringa om ens några fördyringar
            för landstingen. Förmodligen försvinner de samlade bruttointäkterna,
            3 26, genom de höga administrationskostnaderna. Vpk menar att
            alla patientavgifter bör tas bort inom den öppna vården och att
            sjukvårdshuvudmännen ersätts med motsvarande belopp av försäkrings-
            kassan.
          </p>
          <p>
            Hemställan
          </p>
          <p>
            Med hänvisning till det anförda föreslås” 1. att riksdagen med
            instämmande i motionens allmänna syfte anhåller hos regeringen
            om tillsättandet av en parlamentarisk utredning, med syfte att
            utreda sjukvårdens innehåll och samhälleliga funktioner, 2. attriksdagen
            uttalar sig för en snabb utbyggnad av den öppna vården i enlighet
            med motionens riktlinjer,
          </p>
          <p>
            " Se även motionen 1979/80:1530
          </p>
          <pb facs="riksdagen-motions-pdf/data/197980/mot_197980__1529/mot_197980__1529-006.pdf"/>
          <p>
            Mot. 1979/80:1529 6
          </p>
          <p>
            3. att riksdagen uttalar att all sjukvård bör ställas under lands-
            tingens huvudmannaskap.
          </p>
          <p>
            Stockholm den 24 januari 1980
          </p>
          <p>
            LARS WERNER (vpk)
          </p>
          <p>
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            JÖRN SVENSSON (vpk) INGA LANTZ (vpk) KARIN NORDLANDER (vpk)
          </p>
          <p>
            ALEXANDER CHRISOPOULOS (vpk) RAUL BLUCHER (vpk)
          </p>
        </div>
      </div>
    </body>
  </text>
</TEI>
