<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00285">
  <teiHeader>
    <fileDesc>
      <titleStmt>
        <title>om besittningsskyddet och hyressättningen för affärslokaler</title>
        <author>av Lars-Erik Lövdén och Kurt Ove Johansson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om besittningsskyddet och hyressättningen för affärslokaler</title>
          <idno type="rdwebb">G402285</idno>
          <rs type="number">285</rs>
          <ref type="dokument_url_text">http://data.riksdagen.se/dokument/G402285/text</ref>
          <ref type="dokument_url_html">http://data.riksdagen.se/dokument/G402285</ref>
          <ref type="dokumentstatus_url_xml">http://data.riksdagen.se/dokumentstatus/G402285</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>LARS-ERIK LÖVDÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-UVAgeLYUkfmr8A9VVChgiV</idno>
            <name>KURT OVE JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2K7cLUfdrjk6HsSZBQRpdV" type="signed"/>
        <correspContext corresp="i-2K7cLUfdrjk6HsSZBQRpdV">
          <note type="signatory" corresp="i-6qjD2tsSCtsrmXQjy7mtCJ"/>
          <note type="signatory" corresp="i-UVAgeLYUkfmr8A9VVChgiV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__285/mot_198081__285-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1
          </p>
          <p>
            Motion 1980/81:285
          </p>
          <p>
            av Lars-Erik Lövdén och Kurt Ove Johansson om besittningsskyddet
            och hyressättningen för affärslokaler
          </p>
          <p>
            Bakgrund
          </p>
          <p>
            I en motion till 1979/80 års riksmöte krävde undertecknade en
            översyn av hyreslagens regler om besittningsskydd och hyressättning
            för affärslokaler m. m. i syfte att stärka lokalhyresgästernas
            ställning. Motionen avslogs med hänvisning till de lagändringar
            som genomförts från den 1 juli 1979 och att erfarenheter först
            borde vinnas om dessa i praktisk tillämpning fyller sitt avsedda
            syfte. Utvecklingen har visat att så inte varit fallet. Lagändringarna
            1979 har inte fått några direkta påtagliga effekter för lokalhyresgästerna.
            Mot bakgrund av utvecklingen under det senaste året upprepar vi
            därför i denna motion kravet på en översyn av hyreslagstiftningen
            i de delar som rör affärslokaler.
          </p>
          <p>
            Gällande regler
          </p>
          <p>
            Hyreslagens regler för besittningsskydd för andra lägenheter
            än bostads- lägenheter (affärslokaler m. m.) skiljer sig från
            motsvarande regler för bostadslägenheter. Skillnaden mellan de
            båda skyddsformerna ligger i att bostadshyresgästen efter uppsägning
            får behålla lägenheten, om inte giltig upphörsgrund föreligger,
            medan lokalhyresgästen alltid måste flytta från lokalen men i
            stället får rätt till ersättning för den skada han lidit på grund
            av att han måste avträda lägenheten, om uppsägningen kan anses
            obillig. Detta innebär att en lokalhyresgäst har ett betydligt
            svagare besittnings- skydd än en bostadshyresgäst, ett s. k. indirekt
            besittningsskydd. Den rätt till ersättning som reglerna om det
            indirekta besittningsskyddet innehåller gäller inte om hyresvärden
            vid uppsägningen kan visa att den begärda hyran för förlängning
            av hyresavtalet är skälig. Eftersom fri hyressättning gäller torde
            det i allmänhet räcka med att hyresvärden kan visa upp ett kontrakt
            med en annan spekulant som erbjuder
          </p>
          <p>
            sig betala den begärda hyran. Kan inte lokalhyresgästen då betala
            den
          </p>
          <p>
            begärda hyran måste han lämna lokalen utan rätt till ersättning.
            Under 1979 genomfördes en lagändring i syfte att stärka det indirekta
            besittningsskyddet. Erfarenheterna från bl. a. hyresnämnden i
            Malmö visar emellertid att lagändringen inte gett några direkt
            positiva effekter.
          </p>
          <pb facs="riksdagen-motions-pdf/data/198081/mot_198081__285/mot_198081__285-002.pdf"/>
          <p>
            Mot. 1980/81:285 12
          </p>
          <p>
            Lagstiftningens konsekvenser
          </p>
          <p>
            Det svaga besittningsskyddet och den fria hyressättningen har
            lett till stora konsekvenser framför allt i storstädernas centrala
            delar. Åtskilliga småföre- tagare, hantverkare och mindre butiksägare
            har ställts inför chockartade hyreshöjningar på ibland upp till
            flera hundra procent. Särskilt småbutiker med inriktning på närservice
            för de boende, exempel- vis mindre dagligvarubutiker, frisörer
            m. m. har drabbats och ofta slagits ut och ersatts med kontor
            och affärslokaler med större möjligheter att betala de oacceptabelt
            höga hyrorna. Centrala delar av storstäderna utarmas på småbutiker
            som ger närservice åt de boende. Samtidigt kan fastighetsägarna
            tillgodoräkna sig helt oskäliga vinster. Följande exempel hämtat
            från tiden efter 1979 års lagändring belyser situationen: En fastighetsägare
            uppsäger för hyresreglering fyra butiker inriktade på närservice
            för de boende. Före uppsägningen uppgår hyran till 250 kr./m?.
            Fastighetsägaren begär en hyra på 500 kr./m?. Ärendet hänskjuts
            till hyresnämnden, vilken lägger ett medlingsbud på 400 kr./m?.
            Hyresgästerna accepterar. Men det gör inte fastighetsägaren, och
            därmed kan inte överenskommelse träffas om hyresgästerna tvingas
            flytta eller lägga ned sin verksamhet. De är bara ett exempel
            av många som visar på det orimliga i nuvarande lagstiftning. Konsekvenserna
            uppmärksammades inte i tillräcklig grad när riksdagen antog den
            nuvarande hyreslagen. Det är också först under senare år som hyreshöjningarna
            för affärslokaler m. m. slagit igenom med sådan väldig kraft att
            man kan säga att de fått direkt sociala följder. Många gånger
            är det också rent fastighetsskojeri och s. k. kvittolösa affärer
            som ligger bakom uppsägningarna och de skyhöga hyreskraven.
          </p>
          <p>
            Förslag till översyn
          </p>
          <p>
            Det är uppenbart att det finns starka skäl att snabbt se över
            hyreslagens regler i de delar som rör besittningsskydd och hyressättning
            för affärslokaler. Krav på en sådan översyn har också vid flera
            tillfällen ställts av företrädare för handelns organisationer,
            hyresgästföreningar och kommuner. En möjlig lösning vore att stärka
            besittningsskyddet genom att frångå begreppet marknadshyra och
            i stället införa den sociala hyressättning som tar hänsyn till
            rörelsens art, lokalens innehåll m. m. Hyresnämnderna bör i vart
            fall genom ett stärkt prövningsförfarande få möjligheter att fastställa
            den nya hyran i en medling.
          </p>
          <pb facs="riksdagen-motions-pdf/data/198081/mot_198081__285/mot_198081__285-003.pdf"/>
          <p>
            Mot. 1980/81:285 13
          </p>
          <p>
            Hemställan
          </p>
          <p>
            Med hänvisning till vad som anförts i motionen hemställer vi
            att riksdagen hos regeringen begär en utredning om hyreslagens
            regler för besittningsskydd och hyressättning för affärsloka-
            ler.
          </p>
          <p>
            Stockholm den 14 januari 1981
          </p>
          <p>
            LARS-ERIK LÖVDÉN (s) KURT OVE JOHANSSON (s)
          </p>
        </div>
      </div>
    </body>
  </text>
</TEI>
