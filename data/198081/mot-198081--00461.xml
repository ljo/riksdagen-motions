<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00461">
  <teiHeader>
    <fileDesc>
      <titleStmt>
        <title>om anpassning av svenska fordonsbestämmelser till internationella  regler</title>
        <author>av Per Westerberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om anpassning av svenska fordonsbestämmelser till internationella  regler</title>
          <idno type="rdwebb">G402461</idno>
          <rs type="number">461</rs>
          <ref type="dokument_url_text">http://data.riksdagen.se/dokument/G402461/text</ref>
          <ref type="dokument_url_html">http://data.riksdagen.se/dokument/G402461</ref>
          <ref type="dokumentstatus_url_xml">http://data.riksdagen.se/dokumentstatus/G402461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D74cdq6EQpWG5dWigfnSSw</idno>
            <name>PER WESTERBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XRbMSG7cckDuLKZxWQEwFR" type="signed"/>
        <correspContext corresp="i-XRbMSG7cckDuLKZxWQEwFR">
          <note type="signatory" corresp="i-D74cdq6EQpWG5dWigfnSSw"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__461/mot_198081__461-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            Motion 1980/81:461
          </p>
          <p>
            av Per Westerberg om anpassning av svenska fordonsbestämmelser
            till internationella regler
          </p>
          <p>
            I Europa finns två internationella organisationer som arbetar
            med att utveckla fordonsbestämmelser. Den ena ingår i ECE, dvs.
            Förenta nationernas ekonomiska kommission för Europa. Sedan 1958
            har ECE åstadkommit 39 reglementen för fordons konstruktion och
            utrustning. Av dessa har Sverige hittills antagit 28. Varje reglemente
            innehåller krav, provningsföreskrifter och märknings- bestämmelser
            för ett bestämt slag av fordonskomponenter. Har flera länder frivilligt
            antagit samma reglemente godtar de också automatiskt varandras
            typgodkännanden, något som sparar en massa provningsarbete. Exempelvis
            godtar Sverige utan provning E-märkt strålkastarinsats som tillverkats
            i Frankrike eller Västtyskland och provats där. Den andra organisationen
            ingår i EG, dvs. den ”europeiska gemenska- pen” där huvuddelen
            av Europas bilindustri finns. EG utarbetar direktiv angående fordonsbestämmelser.
            Dessa är bindande för EG-länderna men kan frivilligt godtas också
            av andra länder som Sverige. Det finns f. n. 39 EG-direktiv och
            flertalet av dem överensstämmer med ECE-reglemen- tena. EG närmar
            sig nu fullbordan av ett nytt direktiv som gäller typgodkän- nande
            av hela fordon. Det innebär dels att varje land skall svara för
            typbesiktning och provning av fordon som tillverkas där, dels
            att andra länder godkänner dessa fordon utan att göra någon egen
            provning när de importeras dit. Detta kommer naturligtvis att
            spara in en mängd provnings- arbete och byråkrati. Vill ett land
            vinna dessa fördelar — som inte minst kommer dess bilköpare till
            del i form av lägre bilpriser och mindre pålagor — då måste detta
            lands fordonsbestämmelser överensstämma med EG-direktiven. Annars
            måste ju biltillverkaren konstruera, utprova och låta typbesiktiga
            bilar som motsvarar de avvikande kraven. I en del fall har de
            helt enkelt avstått från detta så att vi svenskar inte kunnat
            köpa de modernaste biltyperna. När exporterande europeiska bilfabriker
            tagit på sig besväret och kostnaden för att införa en biltyp på
            den svenska marknaden, slås extrakostnaden ut på bilköparna genom
            högre bilpris. Inte på alla köpare i Europa som kanske räknas
            i hundratusental utan endast på de svenska köparna som kan vara
            några få tusental. Prisskillnaderna blir därefter.
          </p>
          <pb facs="riksdagen-motions-pdf/data/198081/mot_198081__461/mot_198081__461-002.pdf"/>
          <p>
            Mot. 1980/81:461 15
          </p>
          <p>
            Tekniska handelshinder
          </p>
          <p>
            Bilindustrin är internationell. Vi importerar omkring två tredjedelar
            av de bilar som årligen säljs här och ännu större del av den svenska
            bilindustrins produktion exporteras. En stor mängd importerade
            komponenter ingår i de svenskbyggda bilarna och en del i Sverige
            tillverkade bilkomponenter exporteras också. Det finns ett handelspolitiskt
            begrepp som kallas tekniska handelshinder. Dit kan numera räknas
            avvikande fordonsbestämmelser som framtvingar ökade tillverkningspriser
            och försvårar exportförsäljning. Ett land med sådana bestämmelser
            måste räkna med att exportländerna vidtar motåtgär- der. Tvistigheter
            av den arten är mycket olämpliga för Sverige just nu, då vår export
            är ekonomiskt viktigare än någonsin. Detta talar för att Sveriges
            fordonsbestämmelser bör anpassas till EG-ländernas.
          </p>
          <p>
            Avvikande svenska bestämmelser
          </p>
          <p>
            En hel del av de svenska fordonsbestämmelserna är redan ”europeise-
            rade”, andra inte. De viktigaste avvikelserna gäller avgasrening
            och bromsar. Anledningen kan sökas i en politisk vilja att Sverige
            för de svenska väljarna skulle framstå som en föregångare i Europa
            i fråga om miljöpolitik och trafiksäkerhet. I dag vet vi emellertid
            att den speciella svenska avgasreningen i praktiken inte på långt
            när motsvarar lagstiftarnas avsikter. Och i fråga om bromsarna
            har inga påtagliga skillnader i säkerhet påvisats. Men de svenska
            bilisterna har förorsakats stora extra kostnader genom högre bilpriser
            och ökad bränsleförbrukning hos bilarna.
          </p>
          <p>
            Berättigade avvikelser
          </p>
          <p>
            I några få fall finns saklig anledning till svenska särbestämmelser,
            t. ex. de om varselljuset. Här i Norden råder under ganska långa
            perioder dålig sikt. Också lågt stående sol försämrar under vinterhalvåret
            bilförarnas möjlighe- ter att i god tid upptäcka mötande fordon.
            Ett annat exempel är strålkastarrengörarna som behövs därför att
            stänket från bilhjulen, mörk- färgat av asfaltspartiklar som däckdubbarna
            river loss, kraftigt försvagar strålkastarljuset. I båda dessa
            fall medför bestämmelserna tillsatsutrustning, inte nödvän- digtvis
            ändrad bilkonstruktion.
          </p>
          <p>
            Blyet i bensinen
          </p>
          <p>
            Många har nog missuppfattningen att blyet i bensinen inte har
            med fordonsbestämmelser att göra. Bilarnas motorer och deras bränslen
            måste emellertid ingå i ett samordnat system. Motorer fungerar
            väl endast på bränslen som de är konstruerade för.
          </p>
          <pb facs="riksdagen-motions-pdf/data/198081/mot_198081__461/mot_198081__461-003.pdf"/>
          <p>
            Mot. 1980/81:461 16
          </p>
          <p>
            Blir lågblybensin jämte dieselbränsle de allmänt i Europa använda
            bilbränslena under de närmaste decennierna, då måste också svenska
            bilar kunna använda dessa. Annars blir Sverige i framtiden avstängt
            från biltrafik över gränserna, en alldeles orimlig tanke.
          </p>
          <p>
            EG:s väg — och vår
          </p>
          <p>
            Det är knappast politiskt möjligt att upphäva de redan lagfästa
            bestäm- melserna om avgasrening på svenska bilar. Men vi vet att
            EG förbereder skärpning av sina avgasbestämmelser. När dessa innehåller
            ungefär samma krav som vi har nu — då är tiden inne att justera
            de svenska bestämmelserna till enhetligheten med EG-formuleringen.
          </p>
          <p>
            Svensk bilindustri
          </p>
          <p>
            Inom landet producerade de svenska biltillverkarna under 1978
            254 000 personbilar motsvarande 0,8 76 av världens totala personbilsproduktion.
            Från Sverige exporterades samtidigt 192 000 personbilar (inkl.
            produktion för sammansättning utomlands). Av personbilsproduktionen
            exporterades alltså 75 26 medan motsvarande siffra för lastbilar
            är 87 20. Exportvärdet för bilar och bildelar uppgick under 1978
            till 11,1 miljarder kronor, motsvarande 11,3 20 av den totala
            svenska exporten. Den svenska bilindustrin är alltså av utomordentlig
            betydelse för Sverige trots sin ringa omfattning i relation till
            övriga länders produktion. Även från sysselsättningssynpunkt är
            bilindustrin dominerande — Volvo och Saab-Scania har ca 60 000
            anställda knutna till bilproduktionen som dessutom sysselsätter
            ca 25 000 personer hos fristående svenska underlever- antörer.
            Svensk bilexport är av central betydelse för såväl sysselsättning
            som handelsbalans. I ett pressat läge är det ett anständighetskrav
            att riksdagen underlättar exporten genom enhälliga villkor på
            hemmamarknaden och de livsviktiga europeiska exportmarknaderna,
            en åtgärd som står helt i linje med vår traditionellt frihandelsvänliga
            politik.
          </p>
          <p>
            Hemställan
          </p>
          <p>
            Med stöd av det ovan anförda hemställs 1. att riksdagen som sin
            mening ger regeringen till känna vad i motionen anförts om svenska
            bestämmelser för avgasrening, 2. att riksdagen som sin mening
            ger regeringen till känna vad i motionen anförts om svenska fordonsbestämmelser.
          </p>
          <p>
            Stockholm den 20 januari 1981
          </p>
          <p>
            PER WESTERBERG (m)
          </p>
          <p>
            GOTAB 66280 Stockholm 1981
          </p>
        </div>
      </div>
    </body>
  </text>
</TEI>
