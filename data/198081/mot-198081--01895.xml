<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01895">
  <teiHeader>
    <fileDesc>
      <titleStmt>
        <title>om kartläggning av bilismens kostnader för samhället, m. m.</title>
        <author>av Rolf Sellgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kartläggning av bilismens kostnader för samhället, m. m.</title>
          <idno type="rdwebb">G4021895</idno>
          <rs type="number">1895</rs>
          <ref type="dokument_url_text">http://data.riksdagen.se/dokument/G4021895/text</ref>
          <ref type="dokument_url_html">http://data.riksdagen.se/dokument/G4021895</ref>
          <ref type="dokumentstatus_url_xml">http://data.riksdagen.se/dokumentstatus/G4021895</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y2naRVDqbQa5Y4FZPDz7TZ" type="signed"/>
        <correspContext corresp="i-Y2naRVDqbQa5Y4FZPDz7TZ">
          <note type="signatory" corresp="i-y57aqt6DptStUpkWh6h5L"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1895/mot_198081__1895-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1980/81:1895
          </p>
          <p>
            av Rolf Sellgren om kartläggning av bilismens kostnader för samhället,
            m. m.
          </p>
          <p>
            Bilen är ett på många sätt bra transportmedel. I många fall är
            den utmärkt, kanske t. o. m. oundgänglig. Det gäller i stora delar
            av landet främst glesbygden, där underlaget för kollektiv transportservice
            är alltför ringa. Nyttan av bilen är också särskilt stor vid vissa
            tillfällen eller för vissa ändamål — att frakta barn och saker,
            att komma till otillgängliga utflyktsmål eller att åka vid udda
            tidpunkter på dygnet. Bilen har givit många en ökad frihet och
            rörlighet. Men bilen skall användas där den passar. I större tätorter
            är den inte lika oundgänglig. Det är kanske bekvämt för bilisten
            själv, men mängden bilar ger åt invånarna ofta grava problem i
            vad gäller avgaser, buller, trafikolyckor och en inte oväsentlig
            försämring av den stadskulturella miljön. Samhälls- ekonomiskt
            är det också tvivelaktigt att inte ta vara på möjligheterna till
            satsningar på kollektiva transporter.
          </p>
          <p>
            Bilism i glesbygd och tätort
          </p>
          <p>
            Vi måste erkänna bilismens både för- och nackdelar. Hittills
            behandlas alla bilister lika. De fasta kostnaderna, såsom bilskatt
            och försäkring, skiljer sig inte nämnvärt, inte heller bilens
            rörliga kostnader, främst literpriset på bensin, olja och reparationer.
            Vid den senaste bensinskattehöjningen gjordes ett första försök
            att ”korrigera” genomslaget i regionalpolitiskt mer acceptabel
            form: en viss reducering av skatten beslutades av riksdagen för
            de nordligaste länen, dvs. regioner där bilen ofta är till stor
            nytta och där dess nackdelar blir mindre synliga, regioner där
            transporterna ofta också gäller mycket långa sträckor. Detta är
            en princip som bör användas i ökad utsträckning. En differentiering
            av bilkostnaden ger ett för samhället vettigare utnyttjande av
            bilen som transportmedel. I de större tätorternas inre delar blir
            bilismens negativa effekter särskilt märkbara. Bilavgaserna och
            bullret tillhör de mest uppmärksammade miljöproblemen. Bly och
            koloxid drabbar särskilt barnen. Produktkontroll- nämnden har
            konstaterat att barn absorberar bly ca fem gånger så effektivt
            i mag-tarmkanalen som vuxna. I Stockholm skulle trafiken på flera
            inner- stadsgator behöva sänkas med 50 96 för att nå ner till
            de värden för koloxid som WHO bedömer som maximala. För att uppfylla
            de bullernormer som definierats i bl. a. trafikbullerutredningen
            måste trafiken minska med ännu större andel.
          </p>
          <pb facs="riksdagen-motions-pdf/data/198081/mot_198081__1895/mot_198081__1895-002.pdf"/>
          <p>
            Mot. 1980/81:1895 8
          </p>
          <p>
            Olyckorna är ett annat problem. Värst utsatta är också här de
            svaga grupperna, barnen och de gamla. Den intensiva biltrafiken
            innebär stress, rädsla och ängslan, en faktor lika svårmätbar
            men verklig som den kulturella miljöförstörelsen i landets stadskärnor.
            På flera håll i landet finns städer som halvvägs förvandlats,
            stadskärnor som nybyggts för kommersiell service, städer som varken
            är bra för bilarna eller människorna. Det kulturarv vi redan förstört
            i bilismens namn får vi inte tillbaka. Efter citysaneringarna
            kom sedan de stora, vidsträckta villaområdena som permanentar
            beroendet av bilen och som undandras möjligheten till goda kollektiva
            transporter. Att bygga in ett beroende av privatbilismen får också
            fördelningseffekter. Dessa uppmärksammas ofta mindre än t. ex.
            avgaser och buller. Men bland de billösa återfinns främst kvinnor,
            pensionärer, ungdomar, ensamstående och lågavlönade. Statistiken
            bekräftar detta faktum. En undersökning i Stockholms län har dessutom
            visat att det är de mest välbeställda av bilisterna som starkast
            bidrar till bilismens nackdelar — de gör arbetsresorna med egen
            bil, de jobbar i city, färdas mestadels i själva rusningstiden.
            Och när kollektivtrafiken i brist på resurser försämras är det
            främst de svagaste grupperna som drabbas av sämre turtäthet, fler
            byten, lägre standard. Under 1970-talet har diskussionen tagit
            fart i syfte att dämpa tätortsbilis- men. Hälso-, miljö- och olycksriskerna
            har börjat tas på allvar. Politiken på detta område är ett samspel
            mellan stat och kommun. Det är kommunerna som kan vidta många
            av de åtgärder som skulle kunna minska privatbilismen. I vissa
            fall hindrar dagens lagstiftning kommunerna att vidta åtgärder
            som de kanske önskar — tullavgifter är ett exempel, boendeparkering
            har varit det. Bidragssystemen styr kommunernas investeringar,
            t.ex. i vad gäller cykelvägar och alternativa vägkonstruktioner.
            Skatte- och avdragsfrågor har stor betydelse. Det är inte främst
            genom politiska beslut som vissa nu konstaterade minskningar kommit
            till stånd. Det är de snabbt stigande bensinpriserna som beräknas
            ha haft den största effekten. Antalet fordon som passerat Stockholms
            infarter har nu minskat bortåt 8 20 sedan 1976. Men ännu är det
            långt till det av kommunen uppsatta målet, en 20-procentig dämpning
            till 1982. Det finns undersökningar gjorda där styrmedlen för
            att begränsa tätortsbilismen diskuteras. Fördelningen av arbetsplatser,
            bostäder och service är ett exempel på hur samhällsplaneringen
            på sikt kan medverka till en minskning av transportbehovet. Förbättringar
            på fordonen är ett annat exempel på ”långsiktig” metod. På kort
            sikt kan styrmedel av fysiskt eller ekonomiskt slag sättas in.
            Trafiksaneringar med enkelriktade gator, zonin- delningar, hastighetsbegränsningar,
            kollektivtrafikfiler, ”gupp” i gatan m. m. är en metod som prövats
            i många större städer. Parkeringspolitiken är en metod man försökt
            att konsekvent utnyttja i de större tätorternas cityområden.
          </p>
          <pb facs="riksdagen-motions-pdf/data/198081/mot_198081__1895/mot_198081__1895-003.pdf"/>
          <p>
            Mot. 1980/81:1895 9
          </p>
          <p>
            Färdavgifter
          </p>
          <p>
            Men för att nå verkligt betydande resultat krävs nya möjligheter.
            Stockholms kommun har nyligen beslutat att temporärt avbryta sin
            trafiksanering, eftersom trafiken enbart pressades ut från bostadsgatorna
            till genomfartsgatorna med orimliga miljöstörningar på dessa som
            följd. Volymen måste minskas för att andra metoder skall lyckas.
            Nuvarande lagstiftning hindrar kommunerna att pröva ett system
            med skärpt ekonomisk styrning av biltrafiken. Möjligheter bör
            nu öppnas till utvidgade parkerings- avgifter och till att ta
            ut färdavgifter (tull- eller trängselavgifter). Frågan om lagändring
            diskuterades i trafikpolitiska utredningen men blev aldrig verklighet
            i det trafikpolitiska beslut riksdagen fattade i juni 1979. Frågan
            behandlades av riksdagen även våren 1980, men också denna gång
            utan att möjligheten öppnades. Trafikutskottet hänvisade då till
            den i mars 1980 tillsatta översynen av Stockholmsregionens trafikproblem.
            I direktiven understryks behovet av samordning. Värdet av förbättrade
            förutsättningar för den kollektiva trafiken understryks också.
            Utredningsarbetet inriktas på att få till stånd överläggningar
            mellan berörda statliga, landstingskommu- nala, kommunala och
            andra parter. Enligt min mening borde redan nu en försöksverksamhet
            med färdavgifter kunna inledas. Om möjligheten öpp- nades för
            kommunerna kunde en uppföljning och utvärdering ske inom ramen
            för den ovan nämnda utredningen eller i annan form som regeringen
            bestämmer. Trafikpolitiska utredningen diskuterade flera alternativa
            färdavgifter. Systemet med tullavgift har såvitt bekant prövats
            endast i en enda storstad i världen — nämligen Singapore. Där
            minskade det totala antalet bilar. Samtidigt skedde en omfördelning
            i tiden och en ökad samåkning. Liknande effekter kunde säkert
            uppnås i Stockholm, där ett system med infartsavgift på 10 kr.
            under förmiddagen diskuterats. Ett annat alternativ är att inom
            parkeringspolitikens ram ta ut den avgift man önskar för att styra
            det faktiska utnyttjandet av hårt belastade gator. I Stockholm
            har nyligen förslag om att få höja felparkeringsavgiften till
            500 kr. framställts. Med de ekonomiska styrmedlen sammanhänger
            även rätten att vid beskattning göra avdrag för bilarbetsresor
            m. m. Denna avdragsrätt brukar framhållas som omistlig av bl.
            a. regionalpolitiska skäl. Men att sätta skärpta villkor för avdragen
            och att ge möjlighet till avgifter gentemot tätortstrafiken är
            båda ett led i en regionalisering av bilkostnaden. För bilavdragen
            kan krävas större tidsvinster, längre av
          </p>
          <p>
            ånd eller viss brist på alternativa transportsätt. Lika väl som
            ”tilläggsavgifter” tas ut i större tätortsområden kan ”rabatter”
            ges i glesbygd — och det är då bättre att differentiera t. ex.
            bensinskatten än fordonsskatten.
          </p>
          <pb facs="riksdagen-motions-pdf/data/198081/mot_198081__1895/mot_198081__1895-004.pdf"/>
          <p>
            Mot. 1980/81:1895 10
          </p>
          <p>
            Bilismens samhällskostnader
          </p>
          <p>
            Nära sammanhängande med de problem som utmärker bilismen i tätorterna
            är de bristande möjligheterna att kvantifiera de miljökostnader
            som uppstår. Trafikpolitiska utredningen behandlade frågan om
            trafikens samhällsekonomiska kostnader. Kostnaderna för vägdrift,
            trafikövervak- ning, trängsel, trafikolyckor samt miljöförstöringar
            togs upp. Att beräkna trängselkostnaderna var ett nytt försök
            men fick främst en teknisk utformning. Även försöken att kvantifiera
            olyckskostnaderna var nya. Här inräknades bl. a. vårdkostnader
            och produktionsbortfall. Någon kvantifie- ring av ”humanvärdet”
            ansåg sig inte utredningen kunna göra, inte heller någon kvantifiering
            av de miljökostnader bilarna ger upphov till. I debatten kom utredningens
            kvantifiering av de samhällsekonomiska kostnaderna att användas
            som argument för påståendet att bilismen betalar mer än de kostnader
            den åsamkar samhället. Bensin- och trafikskatter hade enligt motorsällskap
            och bilproducenter visats ge ett ”överskott”. Så var naturligtvis
            inte fallet. Bl. a. fanns inga miljökostnader med i kalkylen.
            Problemen med tätortstrafiken är i mycket en fråga om just miljökostnader.
            Utredningen menade 1978 att man inte med dåvarande kunskap och
            med rimliga insatser kunde få fram en sådan kvantifiering. Riksdagen
            behandlade även denna fråga våren 1980. Trafikutskottet hänvisade
            till att ett betydande och viktigt underlag redan tagits fram
            och att pågående utrednings- och forskningsarbete kunde förväntas
            ge ytterligare belysning. En samlad överblick och utvärdering
            av detta material kan kanske vara möjlig redan 1981. Något ytterligare
            material som belyser dessa frågor har emellertid inte redovisats.
            Det är angeläget att en sådan bred kartläggning nu kommer till
            stånd. Uppmärksamheten bör därvid främst riktas mot miljökostnaderna
            i vid mening. Det är även angeläget att kartläggningen utgår från
            ett regionalt perspektiv, inte minst eftersom miljökostnaderna
            och därmed de samhälls- ekonomiska kostnaderna är olika i t. ex.
            tätortsområden och glesbygdsom- råden.
          </p>
          <p>
            Trafikbuller
          </p>
          <p>
            Som ovan nämnts är trafikbullret ett av de allvarligaste miljöproblemen
            i de större tätorterna. Bullret måste i första hand behandlas
            vid källan, dvs. man måste få ned utsläppen från varje bullerkälla.
            De svenska reglerna för bullerutsläpp knyter an till de europeiska.
            De är inte särskilt krävande. Det är angeläget att utsläppsbestämmelserna
            skärps ytterligare. I första hand bör detta ske genom internationella
            överenskommelser. Sverige bör här driva på. Visar det sig att
            detta arbete går alltför långsamt, bör Sverige kunna införa egna
            hårdare normer. Det finns dock tekniska och ekonomiska gränser
            för hur långt det går att
          </p>
          <pb facs="riksdagen-motions-pdf/data/198081/mot_198081__1895/mot_198081__1895-005.pdf"/>
          <p>
            Mot. 1980/81:1895 11
          </p>
          <p>
            pressa ned bullerutsläppen. Det är svårt att komma åt t. ex.
            däcksbullret. Utsläppsnormerna måste därför kombineras med normer
            eller riktvärden för högsta tillåtna bullernivåer i olika miljöer.
          </p>
          <p>
            I budgetpropositionen föreslås vissa riktvärden för buller. Det
            är angeläget att en sådan formalisering kommer till stånd, även
            om flertalet kommuner redan nu i sin planering tillämpar liknande
            riktlinjer baserade på trafikbul- lerutredningens förslag. Förslagen
            i budgetpropositionen är tillfredsställande när det gäller nybyggnad
            av vägar och vid ny- och ombyggnader av bostadsfastigheter intill
            befintliga trafikleder. Däremot är det angeläget att nå längre
            när det gäller ny- eller ombyggnad av trafikled i befintlig bebyggelse.
            Det är här fråga om investeringar med lång livslängd. Det bör
            därför vara en stark strävan att nå väsentligt under de föreslagna
            riktvärdena 70 dBA utomhus och 40 dBA inomhus. De största problemen
            föreligger i befintliga miljöer. Det är viktigt att ambitionsnivån
            också här hålls på en hög nivå. Större kommuner, t. ex. Stockholm,
            har redan egna planeringsmål. De nivåer på 70 dBA resp. 40 dBA
            som antagits i Stockholm bör gå att upprätthålla också i andra
            tätorter. Strävan bör även här vara att söka komma väsentligt
            under dessa nivåer, vilket i stor utsträckning kan åstadkommas
            genom begränsningar och regleringar av trafiken. På sikt bör även
            för den befintliga miljön fastläggas riktlinjer. Det är alltså
            angeläget att ansträngningarna att minska bullerproblemen fortsätter.
            De nu föreslagna riktvärdena får därför inte ses som en slutpunkt
            i detta arbete. Med hänvisning till det anförda hemställs” 1.
            attriksdagen hos regeringen anhåller om närmare kartläggning av
            bilismens samhällskostnader, varvid särskilt bör uppmärk- sammas
            de s. k. miljökostnaderna samt regionala skillnader, 2. attriksdagen
            som sin mening ger regeringen till känna vad som i motionen anförts
            beträffande åtgärder mot trafikbuller.
          </p>
          <p>
            Stockholm den 27 januari 1981
          </p>
          <p>
            ROLF SELLGREN (fp)
          </p>
          <p>
            + Se även motion 1980/81:1896.
          </p>
        </div>
      </div>
    </body>
  </text>
</TEI>
