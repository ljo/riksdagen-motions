<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--02027">
  <teiHeader>
    <fileDesc>
      <titleStmt>
        <title>med anledning av proposition 1980/81:98 om medelstillskott till  Norrlands Skogsägares Cellulosa AB</title>
        <author>av Tore Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:98 om medelstillskott till  Norrlands Skogsägares Cellulosa AB</title>
          <idno type="rdwebb">G4022027</idno>
          <rs type="number">2027</rs>
          <ref type="dokument_url_text">http://data.riksdagen.se/dokument/G4022027/text</ref>
          <ref type="dokument_url_html">http://data.riksdagen.se/dokument/G4022027</ref>
          <ref type="dokumentstatus_url_xml">http://data.riksdagen.se/dokumentstatus/G4022027</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KLxKsm7auuATt8TZtm391Z" type="signed"/>
        <correspContext corresp="i-KLxKsm7auuATt8TZtm391Z">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__2027/mot_198081__2027-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1980/81:2027
          </p>
          <p>
            av Tore Nilsson med anledning av proposition 1980/81:98 om medelstillskott
            till Norrlands Skogsägares Cellulosa AB
          </p>
          <p>
            Den föreliggande propositionen 1980/81:98 innebär åtgärder i
            form av aktieteckning och lån till företagen NBC (Norrlands Skogsägares
            Cellulosa AB). Någon närmare beskrivning av den omstrukturering
            som syftar till att göra ett krympt NCB lönsamt finns dock inte
            i förslaget. Jag framför här några reflektioner i anledning av
            industriministerns resonemang i proposi- tionen.
          </p>
          <p>
            Lönsamheten
          </p>
          <p>
            Föredragande statsråd anför som sin uppfattning principiellt
            att ”produk- tionsenheter som inte är lönsamma eller kan bedömas
            som långsiktigt livskraftiga måste tas ur drift”. Jag ansluter
            mig givetvis till denna princip, men frågan kvarstår om man kan
            avgöra så definitivt vad som skall bort. Det är bra att endast
            lönsamma och utvecklingsbara enheter tillförs resurser men det
            förefinns en oenighet om vad som bör ske med t. ex. Hörnefors.
            Faktum är att dagens ekonomiska situation i stort medfört en pessimism
            som gör att man kanske alltför snabbt avfärdar förslag till lösningar.
            Själv skriver industriministern att han inte utesluter att genomförbara
            utvecklingsalterna- tiv kan finnas för t. ex. Hörnefors — men
            då ”i nya organisationsformer”.
          </p>
          <p>
            Hörneforsgruppens utredning
          </p>
          <p>
            Då det gäller Hörnefors och NCB:s fabrik där har en arbetsgrupp
            under lång tid undersökt möjligheten att finna en lösning. Det
            slutliga materialet förelåg inte när propositionen skrevs men
            föreligger nu. Utredningen är grundlig och väl dokumenterad. Den
            innebär ett förslag med just en ny organisationsform, en fristående
            enhet, Hörnefors AB. I vad mån det är känt för regeringen och
            utskottet som nu skall behandla propositionen och eventuella motioner
            är mig obekant, men man kan inte utan vidare hänföra det till
            de alternativ som enligt industriministern ”bedömts företagsekono-
            miskt oacceptabla”. Statsrådet skriver att det är angeläget att
            berörda regionala myndigheter ”medverkar till att —-—— sådana
            alternativ kan identifieras och prövas”. Och Hörneforsgruppens
            förslag är i Umeå kommun och Västerbotten ett alternativ som anses
            värt att prövas och som möter stor tilltro. Jag vill ta för givet
            att riksdagen vid sin prövning av utvägar att finna en framtid
            för så mycket som möjligt av det som hört till NCB grundligt och
          </p>
          <pb facs="riksdagen-motions-pdf/data/198081/mot_198081__2027/mot_198081__2027-002.pdf"/>
          <p>
            Mot. 1980/81:2027 9
          </p>
          <p>
            seriöst tar del av och beaktar förslaget om bildandet av ett
            Hörnefors AB.
          </p>
          <p>
            Hörnefors — en utvecklingsbar enhet
          </p>
          <p>
            Utredarna anser att Hörnefors kan bli lönsamt och redovisar metoder
            och tänkbar utveckling. Jag skall inte här återge utredningen
            — som torde presenteras utskottet — men uttrycker min uppfattning
            att förslaget inte får förkastas utan grundlig prövning. Jag anser
            att ett pappersbruk med goda produkter och med kontakt med den
            västeuropeiska marknaden bör ha en framtid och att enheten i form
            av ett aktiebolag med starkt stöd bland de anställda och i bygden
            skall kunna utvecklas enligt förslaget. Just den nya ägarstrukturen
            bör vara stimulerande för de anställda och inge förtroende bland
            råvaruleverantörer och kunder.
          </p>
          <p>
            Råvaran
          </p>
          <p>
            Den påstådda bristen på råvara är inte i allo bevisad. Västerbottens
            län har stora skogar. För den produktion som utredningen om Hörnefors
            AB räknar med kan råvaruförsörjningen troligen lättare garanteras
            än för många andra pappersbruk och massaindustrier. Inom de relativt
            närbelägna kommunerna Nordmaling, Vännäs och Umeå finns en hög
            avverkningspotential. Ett omorganiserat bolag med papperstillverkning
            i Hörnefors bör kunna få råvara från skogsägarna inom närområdet.
            Hörnefors AB får också möjlighet att prismässigt konkurrera vid
            råvaruinköp eftersom frakterna blir relativt överkomliga i avstånd
            och kostnader.
          </p>
          <p>
            Hörnefors och det sociala perspektivet
          </p>
          <p>
            Om Hörnefors läggs ned redan nu, uppstår väldiga problem av social
            art. Det kommer att medföra stora kostnader för det allmänna.
            Nära femhundra arbetstillfällen måste ersättas. Inga ersättningsindustrier
            är nu kända. En stor avflyttning kommer att ske med ekonomiska
            svårigheter och minskad service för den befolkning som blir kvar
            — i stort sett pensionärer och pendlare som kan finna arbete i
            Umeå eller Holmsund. Hörnefors är ett välbyggt och trivselspäckat
            samhälle som de flesta vill bevara och utveckla — och som man
            inte lämnar utan kännbara omställningar.
          </p>
          <p>
            Jag anser att den presenterade lösningen med ett nytt företag
            — Hörnefors AB - och med fortsatt drift av fabriken är värd att
            pröva och vill som min mening framföra att riksdagen vid behandlingen
            av frågan om NCB:s framtid jämför Hörneforsgruppens förslag i
            alla avseenden och tar hänsyn till den katastrof en total nedläggning
            nu av Hörnefors skulle vara för samhället i fråga.
          </p>
          <pb facs="riksdagen-motions-pdf/data/198081/mot_198081__2027/mot_198081__2027-003.pdf"/>
          <p>
            Mot. 1980/81:2027 10
          </p>
          <p>
            Hemställan |
          </p>
          <p>
            Med hänvisning till vad som anförts hemställs att riksdagen vid
            behandlingen av proposition 1980/81:98 också prövar det förslag
            som nu föreligger från den grupp som utrett Hörneforsfabrikens
            framtid.
          </p>
          <p>
            Stockholm den 19 mars 1981
          </p>
          <p>
            TORE NILSSON (m)
          </p>
        </div>
      </div>
    </body>
  </text>
</TEI>
