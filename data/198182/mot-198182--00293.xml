<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00293">
  <teiHeader>
    <fileDesc>
      <titleStmt>
        <title>Sex timmars arbetsdag, m. m.</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sex timmars arbetsdag, m. m.</title>
          <idno type="rdwebb">G502293</idno>
          <rs type="number">293</rs>
          <ref type="dokument_url_text">http://data.riksdagen.se/dokument/G502293/text</ref>
          <ref type="dokument_url_html">http://data.riksdagen.se/dokument/G502293</ref>
          <ref type="dokumentstatus_url_xml">http://data.riksdagen.se/dokumentstatus/G502293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VJesCiRRrnNn2TLsiowtMi</idno>
            <name>MARIE-ANN JOHANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YC3EksFVWmAdTR2Hk7DvBT" type="signed"/>
        <correspContext corresp="i-YC3EksFVWmAdTR2Hk7DvBT">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-VJesCiRRrnNn2TLsiowtMi"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__293/mot_198182__293-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82:293
          </p>
          <p>
            Lars Werner m. fl. Sex timmars arbetsdag, m. m.
          </p>
          <p>
            Sammanfattning
          </p>
          <p>
            I motionen föreslås arbetstidsreformer som ger kvinnor och män
            samma möjlighet att såväl heltidsarbeta och få en egen försörjning
            som att ta del av hemarbete och omvårdnad om barn. Konkret föreslås
            att arbetstiden under åttiotalet minskas till sex timmars arbete
            per dag, att deltidsarbetet minskas bl. a. genom att arbetsgivaren
            ges skyldighet att före nyanställning erbjuda redan deltidsanställd
            förlängd arbetstid och att övertiden begränsas och endast får
            förekomma vid s. k. nödfallsarbete.
          </p>
          <p>
            Alla människor skall ha rätt till ett arbete. Under lång tid
            har den devisen enbart gällt män. Kvinnans huvuduppgifter har
            varit arbete i hemmet och hon har fått anpassa sitt eventuella
            förvärvsarbete efter detta. I dag anser de flesta att det är självklart
            att allas rätt till arbete också omfattar kvinnors rätt till arbete.
            I teorin sluter de flesta politiska partierna upp bakom detta.
            I praktiken har vi dock fortfarande ett samhälle som på många
            sätt är anpassat efter det förlegade mönster där mannen var familjens
            överhuvud och ensam försörjare och kvinnan hade huvudansvaret
            för hemmets skötsel och omvårdnaden om barnen. Att kvinnornas
            arbetsinsatser fortfarande betalas med lägre löner och att kvinnor
            i stor utsträckning arbetar deltid medan beslutsfattare på olika
            nivåer i hela samhället fortfarande till övervägande del är män,
            är ett exempel på detta. Den bristfälliga utbyggnaden av barnomsorgen
            ett annat. Ur det gångna årets politiska debatt kan ett tredje
            exempel hämtas: ”Det måste löna sig att arbeta och det viktigaste
            politiska målet just nu är att sänka marginalskatten” var under
            förra året en av de vanligaste politiska fraserna. Bakom frasen
            döljer sig uppfattningen att den som tjänar så mycket att den
            s. k. marginalskatten är ett ”problem” skall ges lättnader för
            att kunna arbeta mera och tjäna mera. Den politiska debatten har
            alltså koncentrerats kring dem som redan har ett välavlönat arbete
            (vanligtvis män) i stället för kring alla dem som är arbetslösa
            och de ännu fler som arbetar deltid (vanligtvis kvinnor). Det
            återstår alltså lång väg att gå för att ge kvinnorna lika möjligheter
            som männen till arbete och egen försörjning. Det viktigaste är
            förstås att alla verkligen ges rätten till arbete — arbetslösheten
            måste bekämpas. Vpk lägger förslag som syftar till att skapa flera
            arbetstillfällen i andra motioner till detta riksmöte.
          </p>
          <pb facs="riksdagen-motions-pdf/data/198182/mot_198182__293/mot_198182__293-002.pdf"/>
          <p>
            Mot. 1981/82:293 $
          </p>
          <p>
            En annan viktig och grundläggande reform när det gäller jämställdhet
            mellan kvinnor och män är en förkortning av arbetstiden. Den reformen
            måste förstås kopplas till en ytterligare begränsning av övertiden
            och en minskning av deltidsarbetet för att få önskad effekt. Målet
            skall vara att alla ges rätten till egen försörjning, vilket i
            de flesta fall kräver arbete på heltid.
          </p>
          <p>
            Sex timmars arbetsdag för alla
          </p>
          <p>
            Det är angeläget att samhället tar ansvaret för och genom lagstiftning
            genomför en allmän arbetstidsförkortning till sex timmars arbetsdag
            under åttiotalet. En arbetstidsförkortning är en av förutsättningarna
            för att nå jämställdhet mellan kvinnor och män. Båda skulle genom
            denna reform få öjlighet till ekonomisk självständighet genom
            heltidsarbete samtidigt som möjligheter gavs att ha barn, sköta
            hem och vara fackligt och politiskt aktiv. Också barnen skulle
            må bra av en allmän arbetstidsförkortning. Vistelseti- derna på
            daghem är i dag för långa för många barn. Alla barn har glädje
            av att vara på daghem, men vistelsetider på 10-11 timmar är inte
            bra (men inte ovanliga på orter där restiden är lång mellan bostad
            och arbete för många föräldrar). Sextimmarsdagen har också betydelse
            för den totala sysselsättningen. Sex timmars arbetsdag för alla
            ger förstås ett ökat antal arbetstillfällen. Det är inte minst
            viktigt i dag när många arbetstillfällen hotar att försvinna genom
            rationaliseringar med hjälp av ny teknik — datorer och robotar.
            Rationali- seringar vilkas vinster f. ö. till del kan användas
            för att finansiera en allmän arbetstidsförkortning.
          </p>
          <p>
            En arbetstidsförkortning måste enligt vår mening ske lagstiftningsvägen.
            I debatten anförs framför allt från politiker att detta är en
            fråga för arbetsmarknadens parter. Det finns enligt vår mening
            flera skäl som talar mot detta. Historiskt sett kan vi konstatera
            att samtliga hittills genomförda allmänna arbetstidsförkortningar,
            det må gälla förkortning av arbetsdagen eller längre semester,
            har genomförts efter beslut i riksdagen. Ett annat skäl som talar
            för att lagstiftningsvägen är den riktiga är samordningen av en
            arbetstidsförkortning. Det kan knappast vara önskvärt att en arbetstidsförkortning
            genomförs i olika takt och vid olika tidpunkter inom olika avtalsområden.
            Det kan heller inte vara meningen att attraktiva grupper på arbetsmarknaden
            snabbast skall kunna få en förkortad arbetstid. Likaså ställer
            en arbetstidsförkortning krav på andra områden i samhället — exempelvis
            utbildningen — vilket också talar för att en planmässig nedtrapp-
            ning av arbetstiden är en fråga för samhället som helhet och för
            beslut i riksdagen. En allmän arbetstidsförkortning måste också
            innebära en jämnare fördelning av den totala mängden utförda arbetstimmar
            i Sverige. Det
          </p>
          <pb facs="riksdagen-motions-pdf/data/198182/mot_198182__293/mot_198182__293-003.pdf"/>
          <p>
            Mot. 1981/82:293 6
          </p>
          <p>
            innebär att deltids- och övertidsarbetet måste minskas. Redan
            nu kan åtgärder vidtas i den riktningen.
          </p>
          <p>
            Minskning av deltidsarbetet
          </p>
          <p>
            Ungefär hälften av kvinnorna i arbetskraften arbetar deltid.
            Orsaken till att kvinnor väljer att arbeta deltid är flera. Det
            är fortfarande kvinnorna som har huvudansvaret för hem och barn.
            Förvärvsarbetande kvinnor är dubbelarbetande kvinnor. Många kvinnor
            ser därför deltidsarbete som enda möjligheten att kombinera eget
            förvärvsarbete, med alla dess positiva effekter av vuxenkontakter,
            ökat självförtroende och egen inkomst, med omvårdnad av barn och
            skötsel av hem. Reproduktionen är alltså fortfarande kvinnans
            privata problem. Det är hon som får vidta alla de arrangemang
            som gör det möjligt för henne att både arbeta och ha barn. Från
            jämställdhetssynpunkt är det många som förslår att också männen
            måste förmås att arbeta deltid i större utsträckning. Men det
            är ingen acceptabel lösning. Det skulle ytterligare urholka rätten
            till arbete och möjligheterna att kunna försörja sig på detta
            arbete. I stället måste en allmän arbetstidsförkortning till sex
            timmars arbetsdag genomföras. Vid genomförandet av denna reform
            måste förstås också de som i dag arbetar deltid erbjudas möjlighet
            att utöka sin arbetstid till sex timmar per dag. I dag arbetar
            över en miljon människor i Sverige deltid. Förutom den stora nackdel
            det innebär att inte kunna försörja sig på sitt arbete, finns
            det andra nackdelar knutna till deltidsarbete. Deltidsarbete ger
            en svagare ställning på arbetsmarknaden, dels genom sämre sociala
            förmåner, dels genom att de deltidsarbetande har svårare att hävda
            sin rätt till personalutbildning, utvecklingsmöjligheter och befordran.
            Det finns i dag två olika typer av deltidsarbete. Det är dels
            det deltidsarbete, som är en förkortning av heltidsarbete. Av
            skäl som deltidspension, barnomsorg m. m. väljer många att korta
            ned sin arbetstid till hälften, till 3/4 tid o. d. På dessa deltidstjänster
            finns oftast möjligheten att gå tillbaka till heltid om man så
            skulle önska. Det finns också en flora av skräddarsydda deltidstjänster,
            där de arbetssökande enbart erbjuds en kortare arbetstid än heltid.
            Möjligheten att gå över till heltid på dessa tjänster finns inte.
            Dessa tjänster är vanligast inom handeln och på delar av den offentliga
            sektorn — vid skolor, sjukhus m. m. och det är nästan enbart kvinnor
            som har denna typ av tjänster. Det är också här vi finner de flesta
            av de korta deltidsarbetena, som inte ger fulla sociala förmåner
            åt de arbetande. Här finns också den typ av arbeten som är så
            fysiskt tunga att de inte kan utövas på heltid, exempelvis vissa
            städarbe- ten. Den första typen av deltid begränsas genom att
            sextimmarsdagen för alla genomförs. För att begränsa den senare
            typen av deltid krävs också andra
          </p>
          <pb facs="riksdagen-motions-pdf/data/198182/mot_198182__293/mot_198182__293-004.pdf"/>
          <p>
            Mot. 1981/82:293 7
          </p>
          <p>
            åtgärder. Deltidsarbetande måste få möjligheter att utöka sin
            arbetstid om de så önskar. Ett led i det arbetet är att ålägga
            arbetsköparen skyldighet att erbjuda deltidsanställda förlängd
            arbetstid innan nyanställningar vidtas. Dessutom måste arbetsinnehållet
            göra det möjligt att utföra ett arbete på heltid. Ett arbete får
            inte vara så tungt eller av arbetsmiljöskäl skadligt på annat
            sätt att man inte klarar heltid. Så länge sådana arbeten fortfarande
            finns, måste de kompenseras med heltidslön. Ett grundkrav är också
            att de sociala förmånerna gäller fullt ut på arbetsmarknaden.
            Som det är i dag drabbas kvinnor på dessa arbeten dubbelt. Dels
            har de ofta att välja mellan några få timmar i veckan eller inget
            arbete alls, dels får de inte ta del av de sociala förmåner som
            tillkommer alla andra arbetande.
          </p>
          <p>
            Begränsning av övertidsarbetet
          </p>
          <p>
            För att inte en allmän arbetstidsförkortning enbart skall få
            en illusorisk effekt, ur bl. a. jämställdhetssynpunkt, måst också
            övertiden begränsas kraftigt. I annat fall finns risken att kvinnan
            använder sin förkortade arbetsdag till arbete i hemmet medan mannen
            i stället ökar sitt övertidsuttag. I dag visar statistiken att
            småbarnsfäder arbetar mera övertid än genomsnit- tet, vilket ger
            en fingervisning om att det inte enbart räcker med en arbetstidsförkortning
            för att få en jämnare fördelning av arbetet i hemmet mellan kvinnor
            och män. En stark begränsning av övertiden tvingar också företag
            och förvaltning till en bättre personalplanering och en realistisk
            dimensionering av arbetskraf- ten, vilket troligen i sin tur kommer
            att ha positiva effekter på arbetslös- hetssiffrorna. Tre av de
            fyra övertidsbegreppen bör utgå ur lagen — allmän övertid, extra
            övertid och övertid för förberedelse och avslutningsarbete. Övertid
            vid nödfallsarbete skall kunna få tillgripas, dock med högst 150
            timmar per år.
          </p>
          <p>
            Hemställan
          </p>
          <p>
            Med hänvisning till det anförda föreslås” 1. att riksdagen hemställer
            hos regeringen om en tidsplan för generell nedtrappning av arbetstiden
            till sex timmar/dag med bibehållen lönestandard, så att sextimmarsdagen
            genomförs under 1980-talet, 2. att riksdagen uttalar att arbeten
            som är så fysiskt tunga eller skadliga för hälsan på annat sätt
            att de inte kan utföras på heltid skall kompenseras med heltidslön,
          </p>
          <pb facs="riksdagen-motions-pdf/data/198182/mot_198182__293/mot_198182__293-005.pdf"/>
          <p>
            Mot. 1981/82:293 8
          </p>
          <p>
            3. att riksdagen hos regeringen begär förslag om ändring i arbetstidslagen
            så att a) 10 $ om allmän övertid och extra övertid samt 9 $ om
            övertid för förberedelse- och avslutningsarbete utgår, b) att
            övertid för nödfallsarbete — vid överhängande fara för skada på
            liv, hälsa eller egendom — får tillgripas, dock högst 150 timmar
            per år.
          </p>
          <p>
            Stockholm den 13 januari 1982
          </p>
          <p>
            LARS WERNER (vpk)
          </p>
          <p>
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            BERTIL MÅBRINK (vpk) EVA HJELMSTRÖM (vpk) MARIE-ANN JOHANSSON
            (vpk)
          </p>
          <p>
            LARS-OVE HAGBERG (vpk) + Se även motionerna 1981/82:294-295.
          </p>
        </div>
      </div>
    </body>
  </text>
</TEI>
