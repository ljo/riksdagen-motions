<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1008/mot_198182__1008-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82: 1008
          </p>
          <p>
            Eva Winther m. fl. Forskning och undervisning om jämställdhet
          </p>
          <p>
            Inför 1980 års kvinnokonferens i Köpenhamn antog regeringen riktlinjer
            för det fortsatta jämställdhetsarbetet i Sverige. En skrivelse
            behandlades i riksdagen under hösten 1980. Under olika rubriker,
            t. ex. utbildning, arbetsliv osv. redovisades problem, vidtagna
            och föreslagna åtgärder och synpunkter på det fortsatta jämställdhetsarbetet.
            Märkligt nog saknas synpunkter på hur ekonomiska beslut påverkar
            utvecklingen av jämställdhet mellan kvinnor och män. Det finns
            ett vardagligt uttryck som säger ”att allting är ekonomi”, dvs.
            vårt handlande dikteras av ekonomiska överväganden och vårt handlande
            får ekonomiska konsekvenser. En familjs beslut, t. ex. om hur
            arbetsinsatserna skall fördelas familjemedlemmarna emellan (skall
            båda föräldrarna förvärv- sarbeta, skall någon vara hemma och
            sköta barnen), beror på de ekonomiska konsekvenserna av olika
            alternativ. Arbetsfördelningen mellan könen, som är en nyckelfråga
            från jämställd- hetssynpunkt, påverkas i hög grad av ekonomiska
            faktorer. De tidsinsatser som görs av kvinnor resp. män i hem
            och på arbetsmarknad, val av utbildning och yrke, arbetslöshet
            och löner för kvinnor och män påverkas. Den ekonomiska tillväxten
            och dess inriktning, stabiliserings- och skattepolitik, arbetsmarknads-
            och näringspolitik och socialförsäkringarnas utformning har, som
            bl. a. nationalekonomerna Gustafsson, Jonung och Persson-Tanimura
            påpekat, konsekvenser för jämställdheten. Jonung och Persson-Tanimura
            påpekar också, i ”Kvinnor och Ekonomi” att utredning- ar, som
            diskuterar den ekonomiska politikens utformning på kort och lång
            sikt, saknar analyser och prognoser av hur jämställdheten kan
            tänkas utvecklas i olika alternativ. I en del fall kan också förutsättningar
            och antagande i utredningarna och prognoserna ifrågasättas utifrån
            jämställd- hetsperspektivet. Detta till trots ligger utredningarnas
            slutsatser och förslag till grund för de ekonomisk-politiska besluten.
            I den skattepolitiska diskussionen t.ex. ägnas mest intresse åt
            de incitament systemet skapar för mäns arbetsvilja. Mäns ”egenarbete”
            med reparationer, målning och dylikt betraktas som ett problem
            och en samhällsekonomisk förlust, medan kvinnornas ”hushållsarbete”
            med vård av barn ses som ett problem först när kvinnorna begär
            daghemsplatser. En förklaring till dagens situation kan vara att
            det finns förhållandevis litet forskning om ekonomisk-politiska
            åtgärders effekter på jämställdhet och arbetsdelning mellan könen.
            Här finns en katten på råttan, råttan på repet-effekt, som Jonung
            Persson-Tanimura beskriver så här:
          </p>
          <p>
            1 Riksdagen 1981/82. 3 saml. Nr 1008-1016
          </p>
          <p>
            Mot. 1981/82 1008-1016
          </p>
          <pb facs="riksdagen-motions-pdf/data/198182/mot_198182__1008/mot_198182__1008-002.pdf"/>
          <p>
            Mot. 1981/82:1008 2
          </p>
          <p>
            Eftersom få kvinnor forskar ägnas det litet intresse åt forskning
            som berör kvinnor och påverkar kvinnors livsvillkor. Utredarna
            tar inte upp åtgärder- nas effekter på jämställdheten, eftersom
            de inte har tillgång till forskning på området. Politikerna tar
            inte hänsyn till åtgärdernas effekter på jämställd- heten, eftersom
            dylika effekter inte diskuterats och beaktats i utredningar och
            förarbeten till propositioner. De ekonomiska journalisterna, slutligen,
            skriver inte om jämställdhet och ekonomisk politik, eftersom en
            analys av detta saknas i det bakgrundsmaterial de har tillgängligt.
          </p>
          <p>
            I de ovan beskrivna förhållandena kan finnas en av orsakerna
            till att vi f. n. ”trampar vatten” när det gäller utvecklingen
            av jämställdhet mellan kvinnor och män. Attitydförändringar behövs
            naturligtvis och tar tid. När det gäller den ekonomiska politikens
            utformning borde det gå att få ett snabbare genomslag.
          </p>
          <p>
            Jämställdhet bör anges som mål för den ekonomiska politiken
          </p>
          <p>
            I finansplanen slås fast att det råder enighet om målen för den
            ekonomiska politiken. Målen sägs innebära låg inflationstakt,
            god tillväxt, full sysselsätt- ning, rättvis inkomstfördelning
            och regional balans. De politiska partierna är på samma sätt överens
            om att jämställdhet mellan kvinnor och män är ett viktigt mål
            att arbeta för. Mot bakgrund av den betydelse ekonomiska faktorer
            har för de handlingsalternativ som väljs inom olika områden i
            samhället vore det rimligt att också jämställdhet togs med som
            ett av målen för den ekonomiska politiken.
          </p>
          <p>
            Professur i nationalekonomi med inriktning mot jämställdhetsforskning
          </p>
          <p>
            Som vi tidigare påpekat kan en förklaring till varför jämställdhetsaspekter
            så sällan förs fram i den ekonomiska debatten vara att det finns
            förhållan- devis litet forskning på detta område. Eftersom det
            här är frågor som berör både kvinnor och män och barn på ett avgörande
            sätt, måste denna forskning stimuleras. Det kan bl. a. åstadkommas
            genom att en av professurerna i nationalekonomi så fort tillfälle
            ges specialiseras med inriktning på jämställdhetsforskning. En
            av forskningsuppgifterna borde då vara att undersöka vad det obetalda
            arbetet i samhället betyder från national-, företags- och privatekonomisk
            synpunkt. Så länge det obetalda arbetet med barn eller annan vårdbehövande
            anhörig inte beräknas och medräknas kommer jämställdheten mellan
            könen inte på ”rätt köl”. Det bör därvid uppmärksammas att det
            obetalda arbetet för så väl producent som konsument kan medföra
            både fördelar och nackdelar. Det uppträder ibland som en obeskattad
            förmån, ibland som en osynlig black om foten. Här finns helt nya
            och obearbetade fält för forskningen, och utan en stabil teoretisk
            bakgrund i detta ämne blir all debatt om ekonomisk jämställdhet
            skev.
          </p>
          <pb facs="riksdagen-motions-pdf/data/198182/mot_198182__1008/mot_198182__1008-003.pdf"/>
          <p>
            Mot. 1981/82:1008 3
          </p>
          <p>
            Jämställdhetsaspekter måste in i de företags- och nationalekonomiska
            kursprogrammen
          </p>
          <p>
            I dag finns ungefär 30 70 kvinnliga studerande i ekonomiutbildningen
            på högskolenivå, och mer än 1 miljon kvinnor är verksamma i yrkeslivet.
            Trots detta finns knappast något företagsekonomiskt projekt om
            kvinnors speciella arbetslivsproblem (G.G. Asplund, Kvinnor och
            ekonomi). Den svenska kvinnoforskningen har hittills bedrivits
            av socialoger och historiker. Och dessa verk finns inte ens representerade
            i den företagsekonomiska utbild- ningen. När det gäller själva
            undervisningen ger den de manliga eleverna full utdelning, när
            det gäller förebilder i form av starka och handlingskraftiga män,
            medan de kvinnliga eleverna har svårt att känna igen sig vare
            sig det gäller teori eller praktikfall. Undervisningen konserverar
            i hög grad könsfördomar och orättvisor. I USA har det under det
            senaste decenniet vuxit fram forskning och kurslitteratur om kvinnor
            i arbetslivet. Det finns kurser för både kvinnor och män om jämställdhetsfrågor
            på alla nivåer i den företagsekonomiska utbildningen. Här i Sverige
            bör nu tiden vara mogen att ta in jämställdhetsaspekter i de företags-
            och nationalekonomiska kursprogrammen från gymnasie- till doktorandnivå.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen uttalar
            att jämställdhet skall anges som ett av målen för den ekonomiska
            politiken, 2. att riksdagen som sin mening ger regeringen till
            känna att en professur i nationalekonomi specialiseras med inriktning
            på jämställdhetsforskning, 3. attriksdagen uttalar att jämställdhetsaspekter
            skall finnas med i de företags- och nationalekonomiska kursprogrammen
            från gymnasie- till doktorandnivå.
          </p>
          <p>
            Stockholm den 21 januari 1982
          </p>
          <p>
            EVA WINTHER (fp)
          </p>
          <p>
            KERSTIN ANÉR (fp) LINNÉA HÖRLÉN(fp) MARIE NORDSTRÖM (fp) BERTIL
            HANSSON (fp) MARGARETA ANDRÉN (fp)
          </p>
          <p>
            KERSTIN EKMAN (fp) GERTRUD HEBERG (fp) YLVA ANNERSTEDT (fp) BONNIE
            BERNSTRÖM (fp) ERLING BAGER (fp)
          </p>
        </div>
      </div>
    </body>
  </text>
</TEI>
