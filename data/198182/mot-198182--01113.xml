<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01113">
  <teiHeader>
    <fileDesc>
      <titleStmt>
        <title>Samhällets narkotikapolitik</title>
        <author>Esse Petersson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samhällets narkotikapolitik</title>
          <idno type="rdwebb">G5021113</idno>
          <rs type="number">1113</rs>
          <ref type="dokument_url_text">http://data.riksdagen.se/dokument/G5021113/text</ref>
          <ref type="dokument_url_html">http://data.riksdagen.se/dokument/G5021113</ref>
          <ref type="dokumentstatus_url_xml">http://data.riksdagen.se/dokumentstatus/G5021113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NnpKv1jQ35nEzhxytcGTFh</idno>
            <name>ESSE PETERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EQeeHu2DRBfCejEEx119kr" type="signed"/>
        <correspContext corresp="i-EQeeHu2DRBfCejEEx119kr">
          <note type="signatory" corresp="i-NnpKv1jQ35nEzhxytcGTFh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1113/mot_198182__1113-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82:1113
          </p>
          <p>
            Esse Petersson Samhällets narkotikapolitik
          </p>
          <p>
            Narkotikafrågan är en samlande beteckning för olika slag av problem
            i samband med narkotikamissbruk i samhället. Med narkotikamissbruk
            avses all icke-medicinsk användning av narkotikaklassade ämnen.
            Genom narko- tikamissbruk uppstår narkotikaberoende (narkomani).
            Detta tillstånd kan karakteriseras som en längtan efter de psykiska
            drogupplevelserna — ofta av tvångsmässig styrka. För att uppnå
            dessa drogupplevelser tvingas narkoman- en offra mycket av det
            som ingår i ett normalt och välordnat liv. Den narkotikaberoende
            drabbas av psykiska och kroppsliga komplikationer till följd av
            sitt missbruk och mister kontrollen över sitt liv genom att inte
            längre kunna rangordna sina behov. Samhället måste därför ingripa
            för att bryta en för narkomanen och hans omgivning destruktiv
            utveckling. Människan föds ej med behov av droger. Men hon kan
            falla offer för drogmysticism. Tillfälliga experiment med narkotika
            för att framkalla rusupplevelser eller andra tillstånd av personlig
            tilfredsställelse kan leda till drogberoende, eftersom alla människor
            utvecklar ett sådant beroende om drogen tillförs i tillräckligt
            stora doser under tillräckligt lång tid. En människas mottaglighet
            för narkotikamissbruk påverkas av hennes personlighet, livssituation,
            problem, attityder till bl. a. arbete och fritid, relationer till
            omgivningen, normer och kunskap. Nyfikenhet och kamrat- tryck
            ökar mottagligheten för narkotikamissbruk. Under förusättning
            av att det samtidigt finns ett utbud av narkotika, dvs. att utsattheten
            ökar, kan detta leda till ett begynnande narkotikamiss- bruk.
            Missbruk av narkotika är ofta förknippat med sociala och psykiska
            problem. Möjligheten att lösa sådana problem kan emellertid aldrig
            underlättas genom narkotikapåverkan. Däremot kan narkotika eller
            andra beroendeframkallande droger användas för att styra människors
            beteenden och hålla dem under politisk kontroll. Etableringen
            av en grupp socialt utslagna och till följd av narkotikamissbruk
            passiviserade människor leder till en urholkning av rättssamhällets
            principer. Förekomsten av narkotikamiss- brukande drop-out- och
            flumkulturer kan i sig utgöra motiv för repressiva åtgärder riktade
            mot olika befolkningsgrupper utan att det löser narkotika- problemen.
            Alla människor med en demokratisk grundsyn måste därför förenas
            i kampen mot narkotikamissbruket. Då antalet narkotikamissbrukare
            blir tillräckligt stort etableras en marknad för illegal narkotikahantering
            och organiserad brottslighet. En legalisering av narkotika är
            aldrig en lösning av problemen, eftersom en
          </p>
          <pb facs="riksdagen-motions-pdf/data/198182/mot_198182__1113/mot_198182__1113-002.pdf"/>
          <p>
            Mot. 1981/82:1113 5
          </p>
          <p>
            sådan legalisering permanentar narkotikamissbruket, omöjliggör
            effektiva vårdinsatser och därtill sprider missbruket än mer.
            Narkotikafrågan är ett allvarligt socialt problem, som fordrar
            samhällsåt- gärder. För att lösa detta problem krävs en mängd
            åtgärder samordnade efter en väl genomtänkt plan, dvs. en väl
            underbygd narkotikapolitik med en bred folklig förankring.
          </p>
          <p>
            Spridningen
          </p>
          <p>
            Narkotikamissbruket maskeras ofta av en drogfilosofi, vars syfte
            är att ursäkta och sprida missbruket. Narkotikapåverkan framställs
            därvidlag som ”spännande”, ”radikalt” eller som en ”ny väg till
            inre medvetande”. Vid marknadsföring av narkotika behövs dessa
            falska utsagor för att skapa efterfrågan på langarens utbud. Narkotikamissbrukaren
            medverkar till att öka efterfrågan genom att påverka kamrater
            att pröva narkotika. Alla narkotikamissbrukare är inte enbart
            konsumenter och attitydbärare. Många är dessutom försäljare och
            därmed aktiva spridare av narkotika. Det finns olika typer av
            narkotikamissbruk. Det finns också olika vägar in i missbruket.
            Till gruppen singelfall, som ej sprider sitt missbruk vidare,
            hör det terapeutiska narkotikamissbruket, vilket uppstår som olycklig
            kompli- kation vid medicinsk behandling, stundom genom att patienten
            vandrar runt till olika läkare för att underhålla ett begynnande
            beroende. Gängmissbruk eller gatumissbruk är av epidemisk typ
            och utgör det allvarligaste narkotikaproblemet i Sverige. Uppkomsten
            av epidemiskt narkotikamissbruk bestäms både av riskgruppernas
            mottaglighet och av den totala utsattheten för missbruksbeteendet
            och narkotikan (expositionen). Den epidemiska typen av narkotikamissbruk
            startar vanligen i en liten grupp människor med allvarliga psykiska
            eller sociala störningar. Men epidemisk typ av narkotikamissbruk,
            exempelvis haschrökning, kan också uppstå i väletablerade, välutbildade
            och ekonomiskt gynnade, men bohe- miska eller udda, kretsar. Missbruket
            sprids från person till person i den närmaste omgivningen. Att
            endast vissa delar av befolkningen drabbas av narkotikamissbruk
            förklaras dels av varierande mottaglighet, dels av utsattheten
            för narkotika, dvs. trycket från omgivningen att pröva narkotika.
            Utsattheten bestäms därför av antalet narkotikamissbrukare i omgivningen,
            närheten i umgänget med dessa, den emotionella påverkan från missbrukar-
            na och utbudet av narkotika.
          </p>
          <p>
            Epidemiskt narkotikamissbruk har en psykosocial smittsamhet,
            dvs. sprids från person till person, vilket gör att spridningen
            snabbt kan få oroväckande omfattning. När epidemiskt narkotikamissbruk
            uppstått, är de avgörande faktorerna för spridningen: utbudet
            av narkotika, mottagligheten hos riskgrupper och de motåtgärder
            som vidtas. När spridningen når en större omfattning, blir utsattheten
            större även för övriga befolkningsgrupper och den helt dominerande
            faktorn.
          </p>
          <pb facs="riksdagen-motions-pdf/data/198182/mot_198182__1113/mot_198182__1113-003.pdf"/>
          <p>
            Mot. 1981/82:1113 6
          </p>
          <p>
            Epidemiska typer av missbruk förekommer i länder och regioner
            med långvariga drogtraditioner inom stora delar av befolkningen.
            Drogkulturen har i sådana områden blivit en accepterad del av
            befolkningens kultur. Singelfallen bör i högre grad uppmärksammas
            och förebyggas inom sjukvården, särskilt genom bättre receptkontroll.
            Den epidemiska typen av narkotikamissbruk kräver långtgående samhällsingripanden
            för att kunna hejdas. Den stora spridningsrisken motiverar tidiga
            och resoluta ingripan- den. Inte någon form av epidemiskt narkotikamissbruk
            får tolereras. Den illegala narkotikamarknaden kan inte elimineras
            utan att de enskilda missbrukarna förmås att slutgiltigt upphöra
            med sitt missbruk.
          </p>
          <p>
            Narkotikapolitik
          </p>
          <p>
            Narkotikapolitik är samhällets åtgärder för att bekämpa narkotikamiss-
            bruk och dess spridning. I den narkotikapolitiska debatten kan
            man urskilja tre huvudlinjer: den narkotikaromantiska, den narkotikapermissiva
            (= tillåtande) och den narkotikarestriktiva.
          </p>
          <p>
            Narkotikaromantik
          </p>
          <p>
            Den narkotikaromantiska uppfattningen ser användningen av narkotika
            som en del i en ny livsstil eller som en protest mot det etablerade
            samhället. Narkotikamissbruk förklaras som en politiskt eller
            filosofiskt medveten handling. Men detta är önsketänkande och
            håller inte för en konfrontation med verkligheten. De narkotikamissbrukande
            drop-out- och flumkulturerna leder alltid till social och politisk
            passivisering. De utgör parasiterande grupper i samhället. Priset
            för den skenbara friheten att använda narkotika leder till narkotikaberoende
            som ödelägger människoliv. Narkotikaroman- tiken trampar således
            ned de utslagna människorna. Narkotikaromantiken ger sken av att
            narkotikan kan utnyttjas som ett sätt att nå personlig tillfredsställelse
            och sinnesupplevelse. De sociala samman- hangen och problemen
            privatiseras av narkotikaromantiken. Men sådana drop-out- och
            flumkulturer kan på grund av den stora spridningsrisken inte accepteras
            av ett ansvarigt samhälle.
          </p>
          <p>
            Narkotikapermissivitet
          </p>
          <p>
            Den narkotikapermissiva uppfattningen är tillåtande till narkotikamiss-
            bruk åtminstone när det gäller den enskilde missbrukarens personliga
            bruk. Narkotikamissbruk hävdas utgöra ett symtom på bakomliggande
            störningar och problem. Allmänna sociaia åtgärder riktade mot
            de bakomliggande orsakerna förmodas kunna lösa narkotikaproblemen.
            Några särskilda narkotikapolitiska åtgärder anses inte påkallade.
          </p>
          <pb facs="riksdagen-motions-pdf/data/198182/mot_198182__1113/mot_198182__1113-004.pdf"/>
          <p>
            Mot. 1981/82:1113 7
          </p>
          <p>
            Den narkotikapermissiva uppfattningen understryker betydelsen
            av den enskilde narkotikamissbrukarens egen frivilliga medverkan
            i rehabiliterings- arbetet. Enligt denna uppfattning måste missbrukaren
            själv få avgöra sitt eget behov av vård. Den narkotikapermissiva
            uppfattningen visar större förståelse för narkotikamissbrukarens
            missbruksroll än för det nödvändiga i att samhället stoppar spridningen
            av missbruket. Mera fasta hjälpåtgärder betraktas som utslag av
            samhällets repressivitet. Man bortser ifrån att narkotikamissbrukaren
            till följd av sitt beroendetillstånd inte har samma möjlighet
            att välja fritt. Följden av den narkotikapermissiva uppfattningens
            starka krav på den enskilde missbrukarens vårdmotivation blir
            att endast de mest vårdmotiverade och därmed lättaste vårdfallen
            bereds vård. Åtskilliga av dessa skulle sannolikt ha klarat sig
            ut ur sitt missbruk på egen hand. Vidare kan ett tidigt ingripande
            utebli — och därmed en viktig förutsättning för att stoppå spridningen.
            Synen på narkotikamissbruk som ett symtom på bakomliggande störningar
            och problem förser missbrukaren med ett alibi för fortsatt missbruk.
            Det ger missbrukaren uppfattningen att det är samhällets fel att
            en individ missbrukar narkotika och att det inte behövs direkta
            åtgärder mot individens egna narkotikaproblem. Överbetoningen
            av den enskilde missbrukarens frivilliga medverkan i rehabiliteringsarbetet
            tjänar som en ursäkt för att ej ingripa mot missbruket i stort.
            Det finns inget historiskt exempel på ett samhälle som har kunnat
            lösa sitt narkotikaproblem genom en permissiv narkotikapolitik.
          </p>
          <p>
            Narkotikarestriktivitet
          </p>
          <p>
            Den restriktiva narkotikapolitiken har en hög socialpolitisk
            ambitionsni- vå. Den kan ej acceptera att människors och samhällets
            strävanden mot ökad frigörelse och social trygghet omintetgörs
            av spridningen av beroendebildan- de droger. Narkotikapolitiken
            kan därför inte tillåta den enskilde medborgaren att avgöra om
            han eller hon skall använda narkotika eller avstå. Ty den som
            prövar narkotika och blir narkotikapåverkad har nedsatt sin förmåga
            att sakligt bedöma och påverka tillvaron och därmed sitt ansvar
            för medmän- niskor och samhälle. Narkotikamissbruket sprids från
            en missbrukare till en annan. För att åstadkomma ett tidigt samhällsingripande
            och därmed hindra spridningen av narkotikamissbruket krävs enligt
            den narkotikarestriktiva uppfattningen en behandlingsplikt för
            narkotikamissbrukare. Behandlingsplikten ses enligt denna uppfattning
            även som ett viktigt instrument för att ändra missbruka- rens
            destruktiva narkotikabeteende. Genom en sådan restriktiv narkotika-
            politik antas flertalet missbrukare upphöra med sitt missbruk
            redan genom vetskapen om samhällets resoluta ingripande. Behandlingsplikten
            förutsät- ter att samhället har en skyldighet att ingripa tidigt
            mot ett begynnande 1"" Riksdagen 1981/82. 3 saml. Nr 1111-1116
          </p>
          <pb facs="riksdagen-motions-pdf/data/198182/mot_198182__1113/mot_198182__1113-005.pdf"/>
          <p>
            Mot. 1981/82:1113 8
          </p>
          <p>
            . missbruk genom olika former av råd och stöd och genom att ställa
            krav på den enskilde missbrukaren. Nödvändigt är att samhället
            i sin helhet bedriver en restriktiv narkotika- politik, vars mål
            är att skapa ett narkotikafritt samhälle, dvs. ett samhälle fritt
            från narkotikamissbruk. Varje annan målsättning skulle innebära
            ett accepterande av existensen av de sociala och mänskliga problem
            som är förknippade med narkotikamissbruk.
          </p>
          <p>
            Narkotikapolitiska åtgärder
          </p>
          <p>
            En restriktiv narkotikapolitik måste prioriteras som en brådskande
            extraordinär skyddsåtgärd för samhället och dess medborgare. Många
            krafter i samhället måste samordnas för att helt stoppa det epidemiska
            narkotikamissbruket.
          </p>
          <p>
            Narkotikakontroll
          </p>
          <p>
            Narkotikakontrollen syftar till att förhindra det illegala utbudet
            av narkotika och därigenom omöjliggörs uppkomst och spridning
            av narkoti- kamissbruk. Allt utbud av narkotika för icke-medicinskt
            och utomveten- skapligt ändamål skall vara förbjudet. Narkotikakontrollen
            måste upprätt- hållas på alla nivåer, varför även innehav av mindre
            mängd narkotika måste leda till påföljd. Kriminalvårdens anstalter
            måste ovillkorligen göras narkotikafria.
          </p>
          <p>
            Påföljd för narkotikabrott
          </p>
          <p>
            Påföljder för narkotikabrott är nödvändiga för att samhällets
            narkotika- politiska arbete skall kunna fullföljas. De behövs
            för att förmå alla medborgare att medverka i samhällets bekämpning
            av narkotikamissbru- ket. Utbudet av narkotika byggs upp av de
            enskilda narkotikatransaktionerna. Narkotikalagstiftningens bestämmelser
            om påföljd för illegal narkotikahan- tering skall därför upprätthållas
            inte bara för ickemissbrukande langare utan också för narkotikamissbrukare.
            Brottsrubriceringen narkotikaförseelse måste avskaffas. I stället
            betraktas all illegal befattning med narkotika i juridiskt hänseende
            som narkotikabrott. Det är en förutsättning för ett verkningsfullt
            ingripande mot gatulangningen och för att förhindra ytterli- gare
            spridning av narkotikaproblemet. Grovt narkotikabrott måste betraktas
            som ett utstuderat och cyniskt sabotage mot både enskilda människor
            och samhället i stort, varför en särbehandling av personer dömda
            för sådana brott är nödvändig beträffande bevaknings-, permissions-
            och besöksregler.
          </p>
          <pb facs="riksdagen-motions-pdf/data/198182/mot_198182__1113/mot_198182__1113-006.pdf"/>
          <p>
            Mot. 1981/82:1113 9
          </p>
          <p>
            Vård av narkotikamissbrukare
          </p>
          <p>
            Vård av narkotikamissbrukare syftar till att frigöra narkotikamissbrukaren
            från missbruksbeteendet och det aktiva narkotikaberoendet, att
            återuppbyg- ga personligheten samt att återföra missbrukaren till
            ett normalt samhälleligt liv. Narkotikavårdens behandlingsenheter
            måste därför vara totalt drogfria. Behandlingsplikt enligt social
            lagstiftning för narkotikamissbrukare måste finnas, eftersom narkotikamissbrukare
            ofta saknar insikt om sitt beroende- tillstånd och sitt rehabiliteringsbehov.
            Behandlingsplikt för narkotikamiss- brukare syftar i första hand
            till att förebygga att det uppstår ett etablerat missbruk av narkotika.
            Tonvikten ligger därför på att förebygga eller förhindra ett begynnande
            missbruk. Behandlingsplikten omfattar därför en serie behandlingsåtgärder
            på olika nivåer. I ett tidigt skede kan det vara tillräckligt
            med individuellt anpassade åtgärder eller övervakning. När dessa
            åtgärder inte leder till att missbruket upphör, blir omhändertagande
            av narkotikamissbrukare nödvändiga ingripanden från samhällets
            sida för att bryta en missbruksperiod och för att förhindra fortsatt
            spridning av missbruket. Omhändertaganden av narkotikamissbrukare
            för vård måste utnyttjas, när missbrukare saknar insikt om sitt
            beroendetillstånd och sitt behov av vård samt när de utgör ett
            hot mot egen och andra människors säkerhet. Beslut om omhändertagande
            för vård fattas av länsrätt. Det skall åligga de sociala myndigheterna
            med sociala centralnämnden i spetsen att inom resp. kommun utreda
            och anmäla till länsrätten när behov av omhändertagande föreligger.
            Beslut om omhändertagande för vård bör avse en tid om högst ett
            år. Omhändertagandebeslut kan förlängas ytterligare högst ett
            år, om behov föreligger.
          </p>
          <p>
            Förebyggande åtgärder
          </p>
          <p>
            Förebyggande åtgärder syftar till att förhindra uppkomst och
            spridning av narkotikamissbruk. Samhället kan inte vänta med åtgärder
            till dess att narkotikaproblemen uppstått eller att nöja sig med
            att ställa till rätta de skador och problem som den illegala narkotikahanteringen
            vållat och försöka avhjälpa dessa i efterhand. Ett preventivt
            program behövs därför som ett komplement till de direkta åtgärderna
            mot redan existerande narkotikaproblem. Individinriktade förebyggande
            åtgärder syftar till att minska individens mottaglighet för narkotikamissbruk.
            Det sker genom att påverka attityderna till narkotika i riktning
            mot ett totalt avståndstagande från all icke-medicinsk användning
            av narkotika. Norm- och attitydförändringar i ett större perspektiv,
            meningsfull sysselsättning, insatser för att minska alkohol- och
            tobakskonsumtionen och bearbetning av personliga problem är andra
            åtgärder, som kan bidra till att minska individernas benägenhet
            att pröva
          </p>
          <pb facs="riksdagen-motions-pdf/data/198182/mot_198182__1113/mot_198182__1113-007.pdf"/>
          <p>
            Mot. 1981/82:1113 10
          </p>
          <p>
            narkotika. Miljö och samhälle kan till viss del förändras för
            att på längre sikt bidra till att minska risken för narkotikamissbruk.
            Ingen miljö kan emellertid skydda helt mot narkotikamissbruk.
            Därför måste det också finnas socialt engagemang och social kontroll,
            som möjliggör snabbt ingripande mot narkotikamissbruk innan det
            hunnit rota sig. Spridningen av missbruket förebyggs genom att
            uppblossande narkotika- missbruk av epidemisk typ snabbt kartläggs
            och åtgärder vidtas. Åtgärderna i detta sammanhang syftar till
            att minska utsattheten för narkotika för de oskyddade och mottagliga
            delarna av befolkningen. I annat fall kan en ökande utsatthet
            innebära att även nya befolkningsgrupper dras in i narkotikamissbruk.
            En effektiv narkotikakontroll är också betydelsefull för att förebyggga
            narkotikamissbruk.
          </p>
          <p>
            Forskning och upplysning
          </p>
          <p>
            Den vetenskapliga kunskapen kan fördjupas inom många områden.
            Detta gäller främst beroendeproblematik, behandling av narkotikamissbrukare,
            utvärdering av sådan behandling, missbrukets dynamik, nya missbruksmedel
            samt effekter av samhällsåtgärder. Kunskaper inom dessa områden
            kan användas för att utforma en mera effektiv narkotikapolitik.
            Krav på ökad forskning får emellertid aldrig utnyttjas som förevändning
            för att underlåta att ingripa mot aktuella narkotikaproblem. Vetenskapliga
            undersökningar är till föga nytta, om de inte kommer till allmänhetens
            och politikernas kännedom och presenteras på ett sådant sätt att
            de kan utnyttjas i praktisk verksamhet. Utbildningen på missbruksom-
            rådet liksom utbildning av vårdpersonal, t. ex. läkare, sjuksköterskor,
            psykologer och socionomer, måste på detta område skyndsamt förbättras.
          </p>
          <p>
            Hemställan
          </p>
          <p>
            Med hänvisning till det anförda hemställs” att riksdagen som
            sin mening ger regeringen till känna vad i motionen anförts om
            utarbetande av ett åtgärdspaket för skapande av ett narkotikafritt
            samhälle.
          </p>
          <p>
            Stockholm den 22 januari 1982
          </p>
          <p>
            ESSE PETERSSON (fp)
          </p>
          <p>
            " Se även motion 1981/82:1114.
          </p>
        </div>
      </div>
    </body>
  </text>
</TEI>
