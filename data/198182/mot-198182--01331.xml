<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01331">
  <teiHeader>
    <fileDesc>
      <titleStmt>
        <title>Viss avgiftsfrihet för amatörforskare</title>
        <author>Tore Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Viss avgiftsfrihet för amatörforskare</title>
          <idno type="rdwebb">G5021331</idno>
          <rs type="number">1331</rs>
          <ref type="dokument_url_text">http://data.riksdagen.se/dokument/G5021331/text</ref>
          <ref type="dokument_url_html">http://data.riksdagen.se/dokument/G5021331</ref>
          <ref type="dokumentstatus_url_xml">http://data.riksdagen.se/dokumentstatus/G5021331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D9JdajrfURPL5J3bUUb295" type="signed"/>
        <correspContext corresp="i-D9JdajrfURPL5J3bUUb295">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1331/mot_198182__1331-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82: 1331
          </p>
          <p>
            Tore Nilsson Viss avgiftsfrihet för amatörforskare
          </p>
          <p>
            Forskning — intresse för många
          </p>
          <p>
            Ingen kan undgå att lägga märke till vågen av intresse för bygdehistoria
            och släktforskning som präglar vår tid. Jag kommer till en by
            för att tala om byns historia och väntar mig finna några gamla
            som vill lyssna. I skolan sitter en skara unga — rustade med bandspelare,
            papper, pennor och frågor: - Vem bodde där? Vem var han, soldaten
            Hwitlock? Hur såg det ur efter stora ofreden? Och visst är de
            gamla också med! Pensionärer som forskat länge och fått mer tid.
            Gråhårsmän och — kvinnor som äntligen fått mer tid att börja vad
            man länge drömt om -— att forska!
          </p>
          <p>
            Forskning kan bli dyrt
          </p>
          <p>
            Materialet som forskaren måste arbeta med är sällan lättillgängligt.
            Genom biblioteken kan man få låna en del, men resor till arkiv
            är oundvikliga. Omsider har man kanske en ”stomme” av uppgifter
            men märker att släkterna kommer från vida fält, från olika bygder.
            Det blir nödvändigt att samla från olika arkiv, från landsarkiven,
            riksarkivet, krigsarkivet och andra depåer för det förgångnas
            historia. Då skriver forskaren och får svar. Det blir porton och
            kanske litet till, men det är ändå billigt. Så växer bygdens,
            släktens, familjens krönika hos en forskare som ehuru amatör gör
            en värdefull insats också för de många som sedan kan få hjälp
            av hans alster och finner en meningsfylld uppgift på gamla dar.
          </p>
          <p>
            Betalt för svar från arkiven?
          </p>
          <p>
            I årets statsverksproposition anmäler statsrådet ett par gånger
            att planer finns på en förändring så att skriftliga forskarförfrågningar
            skall debiteras frågaren. Här måste man göra invändningar: — Då
            det gäller frågor från institutioner och från forskare som har
            lön eller annan ersättning för sitt arbete, kan betalning kanske
            tänkas. Men de enskilda amatörerna, de många i alla åldrar som
            forskar på det sätt som ovan beskrivits, bör inte betungas med
            avgifter. Det gäller en väsentlig del av vår kultur i en tid när
            kulturen har det trångt på den ekonomiska sidan. Det får inte
            bli något struptag mot denna kulturella sektor.
          </p>
          <pb facs="riksdagen-motions-pdf/data/198182/mot_198182__1331/mot_198182__1331-002.pdf"/>
          <p>
            Mot. 1981/82:1331 6
          </p>
          <p>
            Betalning — utan vinst för staten?
          </p>
          <p>
            Man kan ifrågasätta, om inte merkostnaden för debitering och
            utkrävande av betalning kommer att bli så omfattande att en ny
            verksamhet av detta slag går med förlust för det allmänna. En
            rad tjänstemän på de olika arkiven får ytterligare registrerings-
            och redovisningsarbete som tar tid. Man kan här visa på att det
            inte bar sig för radion att utkräva licenser för radioapparater,
            utan det lönade sig att slopa radiolicensen. Om regeringen senare
            föreslår att betalning skall krävas av dem som skriftligen gör
            förfrågningar vid arkiven, måste amatörforskare räknas till en
            särskild kategori. Det är troligen en väsentlig kulturell insats
            av statsmak- terna att helt överge tanken att avgiftsbelägga de
            förfrågningar som arkiven får.
          </p>
          <p>
            Hemställan
          </p>
          <p>
            Med stöd av vad som anförts hemställs att riksdagen som sin mening
            ger regeringen till känna att avgiftsbeläggning av arkivens svar
            till forskare skulle dels medföra större administrationskostnader,
            dels vara till men för amatörforskare.
          </p>
          <p>
            Stockholm den 26 januari 1982
          </p>
          <p>
            TORE NILSSON (m)
          </p>
        </div>
      </div>
    </body>
  </text>
</TEI>
