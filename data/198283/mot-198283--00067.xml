<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00067">
  <teiHeader>
    <fileDesc>
      <titleStmt>
        <title>Tilläggsbudget I till statsbudgeten för budgetåret 1982/83 (prop.</title>
        <author>Sten Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tilläggsbudget I till statsbudgeten för budgetåret 1982/83 (prop.</title>
          <idno type="rdwebb">G60267</idno>
          <rs type="number">67</rs>
          <ref type="dokument_url_text">http://data.riksdagen.se/dokument/G60267/text</ref>
          <ref type="dokument_url_html">http://data.riksdagen.se/dokument/G60267</ref>
          <ref type="dokumentstatus_url_xml">http://data.riksdagen.se/dokumentstatus/G60267</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5Cudi8nyAN6412ohg5C2mg" type="signed"/>
        <correspContext corresp="i-5Cudi8nyAN6412ohg5C2mg">
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__67/mot_198283__67-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1982/83:67
          </p>
          <p>
            Sten Svensson Tilläggsbudget I till statsbudgeten för budgetåret
            1982/83 (prop. 1982/83:25)
          </p>
          <p>
            Bidrag till restaurering av äldre domkyrkor
          </p>
          <p>
            I bilaga 8 (s. 51) redovisas en framställning från Skara domkyrkas
            restaureringskommitté vari begärs anslag för brådskande restaureringsarbe-
            ten. Restaureringsarbetet, som påbörjats i april 1979, har på
            grund av brist på medel avbrutits. För innevarande budgetår beviljades
            inga medel från statsmakternas sida. Detta har bl. a. lett till
            att det inre kyrkorummet måste skyddas genom uppspända nät under
            taket för att hindra att föremål ramlar ned på kyrkobesökarna.
            Detta har i sin tur medfört nya, ej förutsedda kostnader, som
            ytterligare belastar projektet kostnadsmässigt — vilket eljest
            hade kunnat undvikas om förutsättningar funnits för en mer långsiktig
            ekonomisk planering av restaureringsarbetet. Även andra problem
            tillstöter i en sådan situation. Om det varit möjligt att anställa
            ytterligare stenarbetare under hela tiden arbetet pågick hade
            uppskattningsvis arbetstiden kunnat avkortas med ett halvt år.
            Därigenom hade, om erforderliga anslag också stått till förfogande,
            en väsentlig besparing kunnat göras. I den nu aktuella propositionen
            redovisas förhållandena på följande sätt:
          </p>
          <p>
            I domkyrkans valv förekommer rörelser som medför att flagor av
            färg och delar av kalkbruk faller ned i kyrkan. Dessa rörelser
            har nu blivit så omfattande att även kilar av rostfritt stål lossnat
            och fallit ned i kyrkan. För att trots risken för sådant nedfall
            kunna använda domkyrkan har försam- lingen som en provisorisk
            skyddsåtgärd satt upp ett finmaskigt nät av den typ som används
            vid trålning av fisk. Restaureringskommittén ser mycket allvarligt
            på det inträffade och understryker att förstärkningsåtgärder måste
            påbörjas snarast möjligt. Förstärkningen av valven beräknas ta
            en tid av 16-20 månader. Kostnaden beräknas till i prisläget den
            1 januari 1982 ca 4 025 000 kr., varav 2,3 milj. kr. för arbeten
            under budgetåret 1982/83. Kommittén anhåller om statsbidrag motsvarande
            80 20 av dessa kostnader. Domkapitlet i Skara tillstyrker att
            statsbidrag anvisas motsvarande 80 7 av kostnaderna eller 1 840
            000 kr. för budgetåret 1982/83. Även kammarkollegiet tillstyrker
            att statsbidrag anvisas för de föreslagna förstärkningsarbetena.
          </p>
          <p>
            Med anledning av förslaget i budgetpropositionen (1981/82:100,
            bilaga 18) om att inga medel skulle beviljas för innevarande budgetår
            väckte jag förslag
          </p>
          <pb facs="riksdagen-motions-pdf/data/198283/mot_198283__67/mot_198283__67-002.pdf"/>
          <p>
            Mot. 1982/83:67 11
          </p>
          <p>
            om ändrad beslutsprocess i motion 1981/82:678. Avsikten med motionen
            var att få till stånd en mer långsiktig planering för finansieringen
            av dylika restaureringsarbeten. I denna motion anförde jag bl.
            a. följande:
          </p>
          <p>
            Förändringarna bör leda till att besked kan lämnas om att medel
            för en längre planeringsperiod kan stå till förfogande. Avsikten
            bör vara att möjliggöra ett kontinuerligt restaureringsarbete
            — utan tidsödande och kostnadskrävande avbrott. Således bör riksdagen
            fatta principbeslut om att staten skall svara för sin del för
            hela den tänkta restaureringsperioden — utsträckt för flera budgetår
            —, detta för att byggherren skall kunna planera för ett bättre
            resursutnyttjande och för att församlingarna bättre skall kunna
            förutse vad deras andel kan bli liksom att kunna anpassa verksamheten
            i övrigt över en längre tidsperiod. Därav följer att man lättare
            kan överblicka personalsituationen och rekryteringsläget. De årliga
            besluten beträffande budgetförslaget på det här området får då
            närmare karaktären av följdbeslut i anledning av tidigare principbeslut
            av riksdagen. Riksdagen bör sålunda hos regeringen begära ett
            förslag av här angiven innebörd.
          </p>
          <p>
            Kulturutskottet såg positivt på förslaget och anförde i det av
            riksdagen godkända betänkandet (KrU 1981/82:15) bl.a. följande
            uppfattning i sakfrågan:
          </p>
          <p>
            I motion 678 påpekas att statens bidrag till restaurering av
            äldre domkyrkor brukar beviljas i etapper för ett budgetår i sänder.
            Detta medför att församlingarna inte kan göra någon långtidsplanering.
            Arbeten som redan påbörjats får ibland avbrytas till följd av
            osäkerheten i fråga om fortsatt bidrag från statens sida. Detta
            innebär extra kostnader, och därtill kommer svårigheter att planera
            för en kontinuerlig sysselsättning av personalen. Utskottet delar
            motionärernas uppfattning att den hittills tillämpade beslutsordningen
            i fråga om statsbidrag till restaurering av äldre domkyrkor är
            otillfredsställande framför allt när det är fråga om stora restaureringsar-
            beten i församlingar med relativt sett små resurser. Det finns
            därför anledning att överväga möjligheten att införa ett bättre
            system som undanröjer eller i varje fall minskar de påtalade olägenheterna.
          </p>
          <p>
            I propositionen 1982/83:25, bilaga 8, s. 52 anför föredragande
            statsrådet Holmberg:
          </p>
          <p>
            Vid mera omfattande reparations- och ombyggnadsarbeten på de
            äldre, från medeltiden härstammande domkyrkorna, har statsbidrag
            i princip utgått för arbeten avseende domkyrkornas monumentala
            delar. För budgetåren 1978/79-1981/82 har sammanlagt 4 858 000
            kr. anvisats för bestridande av högst 80 26 av kostnaderna för
            yttre restaurering av Skara domkyrka. Församlingen har svarat
            för återstående 20 96 av kostnaderna. Förhandlingar bör tas upp
            med församlingen angående fördelningen av kostnaderna för den
            nu föreslagna förstärkningen av valven. För att arbetena skall
            komma i gång så snart som möjligt föreslår jag att 1 milj. kr.
            anvisas för ifrågavarande ändamål på tilläggsbudget I till statsbud-
            geten för innevarande budgetår. Jag förutsätter därvid att församlingen
            svarar för de kostnader som inte täcks av statsbidraget.
          </p>
          <pb facs="riksdagen-motions-pdf/data/198283/mot_198283__67/mot_198283__67-003.pdf"/>
          <p>
            Mot. 1982/83:67 12
          </p>
          <p>
            Det är att hälsa med tillfredsställelse att en del av det begärda
            anslaget föreslås bli beviljat. Däremot är det inte tillfredsställande
            att församlingen icke kan få ett besked av mer långsiktig karaktär.
            Regeringen synes inte ha noterat det uttalande som riksdagen,
            på förslag av kulturutskottet, tidigare har gjort och som citerats
            i det föregående. Enligt min mening finns det skäl för riksdagen
            att överväga frågan på nytt och fatta beslut om ett tillkännagivande
            till regeringen av den innebörd som jag angett i motion 1981/82:678,
            till vilken jag i övrigt hänvisar.
          </p>
          <p>
            Hemställan
          </p>
          <p>
            Med anledning av vad som ovan anförts hemställer jag att riksdagen
            hos regeringen anhåller om förslag till ändrad beslutsprocess
            för utgivande av anslag till restaurering av kyrkliga byggnader
            i enlighet med vad som anförts i motio- nen.
          </p>
          <p>
            Stockholm den 24 november 1982
          </p>
          <p>
            STEN SVENSSON (m)
          </p>
        </div>
      </div>
    </body>
  </text>
</TEI>
