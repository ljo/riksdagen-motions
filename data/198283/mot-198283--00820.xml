<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00820">
  <teiHeader>
    <fileDesc>
      <titleStmt>
        <title>Reglerna för flyktinginvandring</title>
        <author>Egon Jacobsson och Lars-Erik Lövdén </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reglerna för flyktinginvandring</title>
          <idno type="rdwebb">G602820</idno>
          <rs type="number">820</rs>
          <ref type="dokument_url_text">http://data.riksdagen.se/dokument/G602820/text</ref>
          <ref type="dokument_url_html">http://data.riksdagen.se/dokument/G602820</ref>
          <ref type="dokumentstatus_url_xml">http://data.riksdagen.se/dokumentstatus/G602820</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9P9pMwjrnX38LhidwctarW</idno>
            <name>EGON JACOBSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>LARS-ERIK LOVDEN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QjJQs2B3ed8QQ6ehBzYRXp" type="signed"/>
        <correspContext corresp="i-QjJQs2B3ed8QQ6ehBzYRXp">
          <note type="signatory" corresp="i-9P9pMwjrnX38LhidwctarW"/>
          <note type="signatory" corresp="i-6qjD2tsSCtsrmXQjy7mtCJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__820/mot_198283__820-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1
          </p>
          <p>
            Motion 1982/83:820
          </p>
          <p>
            Egon Jacobsson och Lars-Erik Lövdén Reglerna för flyktinginvandring
          </p>
          <p>
            Sverige har haft en kontinuerlig flyktinginvandring sedan andra
            världskri- get. Trots detta saknar vi fortfarande en väl fungerande
            organisation och samordning för mottagande och permanent placering
            av flyktingar. För budgetåret 1982/83 har regeringen medgivit
            att ca 1 250 flyktingar får föras över till Sverige för varaktig
            vistelse här. Därutöver har regeringen medegivit att ca 250 anhöriga
            till de personer (s. k. båtflyktingar) som har förts över till
            Sverige från Sydostasien får stanna i Sverige. De principer och
            regler som skall gälla för invandring av flyktingar återfinns
            i SOU 1982:49, departementspromemoriorna Ds A 1978:1 och 1981:11
            samt i regeringsbe- slut 1982-06-17. I SOU 1982:49 s. 119 sägs
            följande: ”Huvudansvaret för flyktingöverföringen har fr. o. m.
            budgetåret 1979/80 förts över från AMS till STV medan ansvaret
            för omhändertagande ligger kvar hos AMS. Formerna för uttagningen
            skall behandlas av den särskilda samrådsgrupp för flyktingfrågor
            som inrättades enligt beslut av regeringen i maj 1979 och som
            består av cheferna för de närmast berörda statliga verken, AMS,
            RPS, skolöverstyrelsen, socialstyrelsen och SIV. Uttagning skall
            vidare ske i samråd med FN:s flyktingkommissariat. Omhändertagandet
            av flyktingar består — när det gäller de överförda — normalt i
            att vederbörande tas om hand under den första tiden efter ankomsten
            till Sverige i en av AMS driven mottagningsförläggning. Under
            förläggningsvistelsen får flyktingen undervisning i svenska och
            om svenska samhällsförhållanden. En permanent bostad ordnas för
            flyktingen och den som är arbetsför erbjuds antingen arbete eller
            någon form av utbildning. För s. k. spontaninresta flyktingar,
            som av SIV jämställts med överförda flyktingar, blir det vanligen
            inte fråga om någon förläggningsvistelse. I regel ordnar AMS i
            stället med s. k. enskild inkvartering, vilket innebär att AMS
            (genom länsarbetsnämnden) svarar för inkvartering, uppehälle och
            undervisning i svenska till dess man kunnat ordna med utbildning
            eller arbete.” Flyktinginvandring förekommer i två former, dels
            de spontant inresta flyktingarna, dels de kollektivt överförda
            flyktingarna. De spontant inresta flyktingarna hamnar ofta i storstadsregionen.
            De väntar på arbets- och uppehållstillstånd och lever ofta mycket
            lång tid (ca två år) under oerhört pressande förhållanden som
            skapas av osäkerhet i denna situation. De tvingas under den långa
            väntetiden leva med ovissheten om de får stanna i Sverige eller
            ej. Oron för framtiden ökar också på grund av det förhållande
            att den asylsökande aldrig får tillfälle att själv tala med den
            som
          </p>
          <pb facs="riksdagen-motions-pdf/data/198283/mot_198283__820/mot_198283__820-002.pdf"/>
          <p>
            Mot. 1982/83:820 12
          </p>
          <p>
            handlägger ansökan hos invandrarverket. Kommunernas totala kostnader
            under flyktingens väntetid har beräknats till ca 50 milj. kr.
            årligen. De kollektivt till Sverige överförda kvotflyktingarna
            placeras efter ankomsten till Sverige i någon av AMS mottagningsförläggningar,
            och efter en relativt kort vistelsetid på mottagningsförläggningen
            placeras flyktingarna ut i kommunerna. Placeringen sker ensidigt
            av de ansvariga AMS- tjänstemännen och många gånger utan medverkan
            och samråd med de berörda kommunerna. Vid de överväganden som
            nu sker inom regeringskansliet beträffande en översyn av gällande
            regler och principer bör följande beaktas. Det viktigaste steget
            i flyktingarnas möjligheter att växa in i det svenska samhället
            är den permanenta bosättningen. De kommuner som då blir mottagarkommuner
            ställs inför uppgifter och problem som kan vara både nya och svårlösta.
            Många faktorer påverkar: flyktinggruppens storlek, kommunens befolk-
            ningsstorlek, bostads- och arbetsmarknadssituation, förhållande
            inom soci- al- och skolsektorn etc. Kommunerna har både ansvar
            och skyldighet att medverka i anpassningen till svenska samhällsförhållanden.
            Om kommunerna skall klara sina uppgif- ter krävs att de statliga
            myndigheter som handlägger invandrarfrågorna lämnar berörda kommuner
            en tidig och heltäckande information om de åtgärder som krävs
            av kommunen. Det gäller t. ex. behovet av tvåspråkig barnomsorgspersonal,
            lärare, familjepedagoger m. m. Alla dessa åtgärder bör vara vidtagna
            vid inflyttningstillfället. Det finns graverande exempel där kommuner
            inte i förväg informerats utan först i efterhand fått information
            och rådgivning av de statliga myndigheterna. Det är också viktigt
            att frågan om ekonomisk kompensation till mottagarkommunerna blir
            föremål för översyn. Om kommunerna åsamkas kostnader i samband
            med mottagande av flyktingar minskar sannolikt kommunernas engagemang
            för flyktingpolitiken. Då dessutom kostnaderna för den svenska
            flyktingpolitiken skall bäras av staten bör det klart framgå av
            de nya reglerna att kommunerna erhåller full kostnadstäckning
            för sina åtaganden. Det bör gälla såväl den spontana som den reglerade
            flyktingin- vandringen. Den organisation som vi föreslår kan sammanfattas
            på följande sätt:
          </p>
          <p>
            1. Det statliga ansvaret
          </p>
          <p>
            Den uppdelning som i dag finns på statliga verk och myndigheter
            har bidragit till att flyktingmottagandet inte fungerat tillfredsställande.
            Det bör därför, enligt vår uppfattning, ske en sådan förändring
            att SIV får överta de funktioner som i dag åligger arbetsmarknadsverket
            och andra statliga myndigheter. Liknande tankegångar och förslag
            har framförts av en arbetsgrupp inom arbetsmarknadsdepartementet
            i Ds A 1981:11. Vi tror att det finns uppenbara fördelar med en
            sådan förändring. Det innebär att SIV
          </p>
          <pb facs="riksdagen-motions-pdf/data/198283/mot_198283__820/mot_198283__820-003.pdf"/>
          <p>
            Mot. 1982/83:820 13
          </p>
          <p>
            också övertar de mottagningsförläggningar som i dag drivs i AMS
            regi. SIV bör således, enligt vår mening, svara för såväl uttagning
            av flyktingar, samordning av samhällets insatser för flyktingar,
            överföring, mottagning och omhändertagande av flyktingar. Genom
            att endast en statlig myndighet är inblandad bör förutsättningarna
            öka för att klara det lokala omhändertagan- det, där det tidigare
            kunnat konstateras stora brister. Framför allt när det gällt information
            och planering av åtgärder som kommunerna skall svara för. Om endast
            ett statligt verk är ansvarigt för flyktingpolitiken bör också
            möjligheterna öka för att få till stånd en större spridning av
            flyktinggrup- perna och större hänsyn kunna tas till kommunernas
            förutsättningar att bli mottagarkommuner. Hänsyn bör då tas till
            den aktuella sysselsättnings-, bostads- och servicesituationen
            inom berörd kommun/region.
          </p>
          <p>
            2. Det lokala omhändertagandet
          </p>
          <p>
            Genom att SIV får totalansvaret för flyktingpolitiken kan verket
            på ett tidigt stadium kontakta mottagarkommuner och i samråd med
            dessa informera och planera för mottagandet. I dag får sådana
            kontakter, om de över huvud taget tas, ske med flera statliga
            myndigheter. En samordning genom SIV kommer väsentligt att underlätta
            samarbetet mellan staten och kommunen vad avser flyktingpolitiken.
          </p>
          <p>
            3. Kostnaderna
          </p>
          <p>
            I likhet med vad som framkommit i Ds A 1981:11 förordar vi att
            invandrarverket upprättar ett avtal med mottagarkommunerna. Dessa
            avtal skall— eftersom kostnaderna för flyktingpolitiken är en
            statlig angelägenhet — inrymma samtliga utgifter för berörd kommun
            och ersättas av statsverket. Beträffande de spontant hitresta
            flyktingarna bör övervägas möjligheterna att skapa en regionaliserad
            besluts- och mottagningsorganisation i syfte att förkorta väntetiden
            för arbets- och uppehållstillstånd. Det bör vara lämpligt att
            dessa överväganden sker inom invandrarpolitiska kommittén (IPOK).
            Om de i motionen framförda förslagen genomförs skulle sannolikt
            kommunernas engagemang och ansvar för flyktingpolitiken öka. Det
            skulle dessutom innebära — vilket trots allt är det viktigaste
            — att flyktingarna ges bättre möjligheter att växa in i det svenska
            samhället.
          </p>
          <pb facs="riksdagen-motions-pdf/data/198283/mot_198283__820/mot_198283__820-004.pdf"/>
          <p>
            Mot. 1982/83:820 14
          </p>
          <p>
            Hemställan
          </p>
          <p>
            Undertecknade hemställer att riksdagen som sin mening ger regeringen
            till känna vad som anförts i denna motion beträffande nya principer
            och regler för invandring av flyktingar.
          </p>
          <p>
            Stockholm den 21 januari 1983
          </p>
          <p>
            EGON JACOBSSON (s) LARS-ERIK LÖVDÉN (s)
          </p>
        </div>
      </div>
    </body>
  </text>
</TEI>
