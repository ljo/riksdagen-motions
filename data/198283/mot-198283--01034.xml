<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01034">
  <teiHeader>
    <fileDesc>
      <titleStmt>
        <title>Stålindustrin</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stålindustrin</title>
          <idno type="rdwebb">G6021034</idno>
          <rs type="number">1034</rs>
          <ref type="dokument_url_text">http://data.riksdagen.se/dokument/G6021034/text</ref>
          <ref type="dokument_url_html">http://data.riksdagen.se/dokument/G6021034</ref>
          <ref type="dokumentstatus_url_xml">http://data.riksdagen.se/dokumentstatus/G6021034</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EvP3ejLwcya3t59xz3pT8v" type="signed"/>
        <correspContext corresp="i-EvP3ejLwcya3t59xz3pT8v">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="r-0"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1034/mot_198283__1034-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            Motion 1982/83: 1034
          </p>
          <p>
            Lars Werner m. fl. Stålindustrin
          </p>
          <p>
            I Stålindustrin i dag
          </p>
          <p>
            De tre största handelsstålverken ingående i SSAB, Oxelösund,
            Luleå och Domnarvet, har minskat antalet sysselsatta från 18 000
            1977 och är på väg ned mot 10 000 anställda, och då är gruvorna
            inom SSAB medräknade. De mindre handelsstålverken minskar sysselsättningen
            dag för dag. Sammanslagningen mellan Smedjebackens och Boxholms
            enheter och tidigare nedläggningar pekar mot mycket stora svårigheter
            för de mindre handelsstålverken. Specialstålsindustrin står inför
            en liknande kris som handelsstålet upplev- de i mitten på 1970-talet.
            Alla de stora inom specialstålet är inblandade, Sandvik, Fagersta,
            Avesta, SKF och Uddeholm. Bildandet av Snabbståls- bolaget — Kloster
            special, med Uddeholm och Fagersta som intressenter — är början
            på en omstrukturering av hela specialstålsindustrin. I tur står
            den rostfria delen. Om de kortsiktiga privata intressena tillåts
            styra utvecklingen kommer många anställda att förlora sina jobb
            samtidigt som värdefulla produktionsenheter slaktas. Stålindustrin
            berör grunden för svensk industrialisering. Dagens avveck- ling
            måste ändras till en utveckling av stålindustrin. För detta krävs
            att svenska stålindustrins framtid blir en politisk fråga.
          </p>
          <p>
            II Svensk stålindustris framtid
          </p>
          <p>
            Svensk stålindustri måste ses i ett internationellt perspektiv.
            Det är fel att skrota svenska gruvor och stålverk. Våra varor
            och vårt yrkeskunnande kommer att behövas eftersom det finns stora
            behov att mätta i världen. Svensk stålindustri får inte kortsiktigt
            anpassas till rovdrift och utsugning av arbetare i andra länder.
            I en utveckling av svensk gruv- och stålindustri bör hela näringen
            sammanföras i ett statligt METALLBOLAG. Utvecklingen bör ske efter
            tre huvudlinjer: 1. Den metallurgiska utvecklingen som är på gång
            i vårt land måste stödjas och utvecklas. Svensk stålindustri har
            stora möjligheter att bli ledande. Det betyder att malmen kommer
            att bli basen i den framtida stålindustrin. Skrotets användning
            bör inte vara större än det skrotfall som finns inom landet. Vi
            utnyttjar våra malmer och slipper importera skrot. En ökad tillverkning
            av järnsvamp kan även ersätta skrot.
          </p>
          <pb facs="riksdagen-motions-pdf/data/198283/mot_198283__1034/mot_198283__1034-002.pdf"/>
          <p>
            Mot. 1982/83:1034 15
          </p>
          <p>
            2. Den utveckling som skall ske i stålindustrin måste bli mer
            integrerad med förädlingsledet. Kring de nya järnprocesserna,
            som inte kräver extrem storskalighet, kan en mer sammanhållen
            produktion byggas upp. Den svenska stålindustrin hari allt för
            hög grad tillverkat och exporterat malm och halvfabrikat. 3. Ett
            tredje, men mycket viktigt, moment är att process- och produktut-
            veckling sker i samarbete mellan stålverk och sluttillverkare.
            Produktionen bör ha en bas som fyller viktiga samhällsbehov som
            ny energiteknik, "rationellt byggande, kollektivtrafik och transportsystem
            m. m. Svensk stålindustris framtid hänger intimt samman med utvecklingen
            av den svenska hemmamarknaden. En förnyelse av verkstadsindustrin
            ger en god marknad för den framtida svenska stålindustrin.
          </p>
          <p>
            III Integrerade verk- ökad förädling
          </p>
          <p>
            Integrerade verk, t. ex. i anslutning till de nya stålprocesserna,
            utgör en grund för framtida lönsamhet. Genom att det krävs färre
            årston för att nå maximal lönsamhet är också förutsättningarna
            goda för att bygga upp integrerade verk kring stålprocessen. Vidare
            ges goda förutsättningar för ”utlokalisering” av stålverken till
            de traditionella bruksregionerna som nu hotas av stordrift och
            centralisering, eller där verksamheten lagts ned, men där det
            fortfarande finns ett yrkeskunnande. De integrerade verken med
            produktion från stålprocess till högt förädlad slutprodukt ger
            många fördelar. En sammanhållen produktion med hög förädling ger
            fördelar som beskrivs nedan under produkt/processutveckling, men
            ger också möjlighet till många arbetstillfällen i förhållande
            till dess förbrukade energi. Integrerade verk ger också goda förutsättningar
            för att minska energiför- brukningen genom minskat antal uppvärmningar
            och en smidigt löpande produktion. Ökad medvetenhet om energikostnaderna
            gör att man också måste se till att all spillvärme från processerna
            (t. ex. svalbäddar) utnyttjas för att tillföra fjärrvärme till
            den ort där verket ligger. I dag försvinner stora mängder värme
            till ingen nytta. Integrerade verk ger konkurrensfördelar och
            det finns flera nya projekt på gång för att avsevärt förenkla
            och förbilliga produktionen mellan stålverk och slutprodukt. Förmodligen
            kommer moderniseringar i detta avseende att betyda lika mycket
            för konkurrenskraften som nya råjärnsprocesser.
          </p>
          <p>
            Produkt- och processutveckling
          </p>
          <p>
            I ett litet land som Sverige med relativt små stålföretag är
            det viktigt att samordna forskning och utveckling. På detta område
            fordras att samhället tar ett totalt ansvar eftersom forskningen
            ute i företagen är starkt profitstyrd och inte tar hänsyn till
            samhällsnyttan. Det är inte ovanligt att olika uppslag eller
          </p>
          <pb facs="riksdagen-motions-pdf/data/198283/mot_198283__1034/mot_198283__1034-003.pdf"/>
          <p>
            Mot. 1982/83:1034 16
          </p>
          <p>
            produktionsmöjligheter lämnas åt sidan därför att det egna företaget
            inte har lämplig produktionsapparat eller marknadsorganisation
            för den möjliga produkten. Vidare anser vi att en samordning av
            kunnandet i hela produktionskedjan från gruva till slutprodukt
            är nödvändig för att maximalt utnyttja resurserna. Genom skapandet
            av gemensamma produktutvecklingsgrupper kan utveck- ling/förbättringar
            ske i varje led och slutproduktens kostnader minskas. Vidare etableras
            på så sätt ett samarbete i flera led som är en god grund för säkra
            leveranser och mera långsiktig produktion.
          </p>
          <p>
            IV Svensk järnhantering skall baseras på malm
          </p>
          <p>
            Vpk har under lång tid kritiserat övergången till skrot som råvara
            för stora delar av vår stålindustri — en utveckling som på sikt
            kan få svåra följder för råvaruförsörjningen och därmed produktionsmöjligheterna.
            Om man är överens om att landet skall ha en levande och duglig
            stålindustri i framtiden så måste också den svenska malmen vara
            den naturliga råvaran. Skrotbristen kan li akut och priserna skjuta
            i höjden inom kort. De elektrostålugnar som i dag baserar sin
            verksamhet på en god tillgång på skrot kan få problem med att
            hålla i gång en lönsam produktion. Vidare har det uttryckts farhågor
            för att det kan bli svårt att på sikt få fram de nödvändiga kvaliteterna
            för specialstålsindustrin om man skall lita till skrotet. I vissa
            fall måste tackjärn av hög kvalitet importeras. Det är en felaktig
            väg ut ur krisen för svensk stålindustri. Vägen bort från import
            av råvarorna måste inledas.
          </p>
          <p>
            V Järnsvamp — en väg framåt
          </p>
          <p>
            Järnsvamp har framställts i vårt land sedan 1910-talet. God driftsekonomi
            kan uppnås om man har tillgång till malm av god kvalitet och till
            billig energi. Det största hoppet vad gäller energin ställs till
            naturgasen, men andra bränslen kan också förekomma. I den svenska
            Plasmared-processen kan förutom kol också torv användas som reduktionsmedel.
            Tillverkning av stål kan ske enbart från järnsvamp eller i kombination
            med skrotsmältning. Järnsvampen smälts i syrgasstålverk, men kan
            också användas som tillsats i masugnar och i elektrougnar. Det
            i elektrostålverken framställda stålet som baseras på järnsvamp
            fyller behoven inom både handelsståls- och specialstålsindustrin.
            Produktion av järnsvamp måste därför anpassas till det stora behovet
            av att ersätta skrot som råvara.
          </p>
          <p>
            VI Nya råjärnsprocesser
          </p>
          <p>
            Nya processer baserade på malm är under utveckling. Det brådskar
            med beslut angående dessa, om svensk stålindustri skall få några
            fördelar
          </p>
          <pb facs="riksdagen-motions-pdf/data/198283/mot_198283__1034/mot_198283__1034-004.pdf"/>
          <p>
            Mot. 1982/83:1034 17
          </p>
          <p>
            internationellt sätt. Beslut om snabb utveckling av dessa måste
            fattas nu och pilotanläggningar i lämplig skala anläggas. Om inte
            detta sker är faran överhängande att dessa processer kommer att
            säljas utomlands. Därför är en tids- och åtgärdsplan som är knuten
            till de nya processtek- nikerna nödvändig. Därför är en total
            samordning av den svenska stålindustrin en förutsättning för att
            skapa en svensk stålindustri med konkurrenskraft på 1990-talet.
            De nya malmbaserade processerna är energisnåla genom att det billigare
            kolet kan användas i stället för masugnskoks. Vidare beräknas
            avgaserna kunna användas för elproduktion, som kan användas i
            den fortsatta stålprocessen/vidareförädlingen. Samstämmiga uppgifter
            talar om att de nya stålprocesserna kommer att bli mer lönsamma
            än de nuvarande masugnarna. Vidare kommer de att bli lönsamma
            vid betydligt lägre årsproduktion än vad som nu krävs i en masugn
            och utvecklingen mot stordrift kan hejdas.
          </p>
          <p>
            VII Industripolitik för Sverige
          </p>
          <p>
            Insatsvarorna i svenska verkstadsvaror är i allt för hög grad
            importerade. Sverige kan därför aldrig exportera sig ur krisen.
            Verkstadsindustrins utlandsetableringar är en av orsakerna till
            att hemmamarknaden inte ökar. Den svenska storfinansen är väl
            allierad med de stora internationella, multinationella bolag som
            dominerar och lägger under sig hela marknader. En tredjedel av
            den svenska handeln sker internt inom dessa bolag. Denna utveckling
            måste brytas. Stål- och gruvindustrin måste ingå som en bas i
            en industrialisering som tillfredsställer svenska behov. En rejäl
            satsning på byggande av flerfamiljshus och offentliga allmännyt-
            tiga anläggningar, en satsning på kollektivtrafik, transportsystem,
            alternati- va energiformer och på en förbättrad livs- och arbetsmiljö
            är några nya utvecklingsvägar för svensk industri.
          </p>
          <p>
            Svenska insatsvaror i svenska exportprodukter
          </p>
          <p>
            Ett bra sätt att öka värdet av den svenska exporten är att importera
            färre av de delar som ingår i exportprodukterna. Genom att öka
            andelen svensk produktion i exporten så kan man bli mindre beroende
            av att hitta nya kunder. Detta är ett område där man verkligen
            kan nå resultat om man bortser från de omedelbara kraven från
            kapitalägare och börshajar och i stället ser till det samhällsekonomiska
            målet. Förutom att exporten blir lönsammare, så blir det också
            fler jobb i svensk industri med ökad ekonomisk aktivitet som följd.
            Knappast någon kan heller kalla detta för protektionism bara därför
            att man föredrar en svensk underleverantör.
          </p>
          <pb facs="riksdagen-motions-pdf/data/198283/mot_198283__1034/mot_198283__1034-005.pdf"/>
          <p>
            Mot. 1982/83:1034 18
          </p>
          <p>
            VIII Marknaden, här hemma och internationellt Inhemsk utveckling
          </p>
          <p>
            Till marknaden hör också den utveckling av den ekonomiska aktiviteten
            som kan ske i vårt land. Det är oerhört viktigt för alla våra
            basnäringar att åtstramningspolitiken ersätts med planerad utveckling.
            Utveckling av hela transportsektorn, både järnvägar och vagnmateriel,
            samt utveckling av inrikes sjöfart med specialfartyg och hamnanläggningar
            är viktig. Ökat byggande, ett offensivt program för energisparande
            och ny energiteknik är andra områden, som om de igångsätts blir
            en naturlig marknad för bl. a. stålindustrin och verkstadsindustrin.
            Handelsstålsindustrins främsta avsättningsområde är Norden, och
            det är rimligt. Specialstålsindustrin däremot måste också i framtiden
            ha en relativt stor andel export. Det torde vara svårt att väsentligt
            öka den svenska exporten till andra kapitalistiska länder som
            också lider under åtstramnings- politik och en krympande stålindustri,
            varför man måste söka nya vägar, samtidigt som man försöker avvärja
            ytterligare importökningar av produkter som vi kan göra själva.
          </p>
          <p>
            Nya marknader
          </p>
          <p>
            Det är uppenbart att de ”nya” marknaderna främst står att finna
            i utvecklingsländer, tredje världen och i planekonomierna. Svensk
            stålindustri bör ha en rimlig andel av tillväxten på dessa marknader.
            Det fordras rejäla ansträngningar — och statlig draghjälp — för
            att nå framgång på dessa marknader. När det gäller planekonomierna,
            så är det så att när man väl lyckats arbeta sig fram till ett
            kontrakt så innebär det i regel långa serier, flerårsavtal om
            vissa kvantiteter och möjligheter till god lönsamhet i produktionen.
            Problem finns att genomföra affärer med länder vilkas valutor
            inte är växlingsbara och ibland kan bytesaffärer behövas. Till
            stöd för detta behövs ett statligt handelsbolag för dessa marknader.
          </p>
          <p>
            IX SSAB och de mindre handelsstålverken
          </p>
          <p>
            SSAB har nu genomfört sitt investeringsprogram. Det är investeringar
            som kan ses som engångsinvesteringar, om inte nya satsningar snart
            kommer till stånd. Den utveckling som skett av SSAB har till alla
            delar tillfredsställt storfinansens intressen. Skattebetalarna
            har genom staten räddat två konkursbon, gett bra betalt för lagren
            och gett de privata intressenterna möjligheter att behålla det
            goda — vattenkraften. Gränges är kvar i SSAB och utnyttjar den
            positionen till ”utpressning” gentemot statsmakten. Stora Kopparberg
            tackade för sig när de fått ut allt som den fördelaktiga uppgörelsen
            vid bildandet av SSAB gav.
          </p>
          <pb facs="riksdagen-motions-pdf/data/198283/mot_198283__1034/mot_198283__1034-006.pdf"/>
          <p>
            Mot. 1982/83:1034 19
          </p>
          <p>
            Nu krävs det en ny plan för SSAB men även för de mindre handelsstål-
            verken. En plan måste utgå från samhällsekonomiska utgångspunkter.
            Inriktningen är att bygga framtidens stålverk, med erforderlig
            ny teknik och hög förädlingsgrad. Med teknik som möjliggör sammanhållen
            produk- tionskedja och därmed motverkar centralisering. Följande
            huvudpunkter skall vara vägledande: — Stålindustrin skall byggas
            upp efter samhällsekonomiska beräkningar. — Integrerad produktion
            vid varje järnverk i SSAB:s metallurgi, valsning och manufakturering.
            Särskild satsning på avdelning stålmanufaktur är nödvändig. —
            Produktionsteknik anpassad till avancerad förädling och hög kvalitet.
            —- Produktionen i SSAB byggs upp för att omfatta minst nuvarande
            personalstorlek, t. ex. genom vidareförädling och integrering
            med verk- stadsindustrin. — Produktionsinriktningen skall utöver
            traditionella stålbehov särskilt inrik- tas på inhemska behov
            inom bygg-, transport- och energiområdena. — Syftet är att öka
            självförsörjningsgraden av stålprodukter i landet samtidigt som
            handelspolitiken måste hindra internationella kapitalistiska stålföretag
            att slå ut vår stålindustri. En ny plan för SSAB:s framtid kräver
            att den enda kvarvarande privata ägaren — Gränges, med 25 0 av
            ägandet — utlöses ur SSAB. Detta bör ske till ett symboliskt belopp.
            Som en följd därav måste konsortialavtalet förändras så att dess
            stipulerande affärsmässiga och företagsekonomiska principer ersätts
            med samhällsekonomiska riktlinjer. De mindre handelsstålverken
            har en framtid. De stålorter som nu har stålindustri kan inte
            ytterligare bantas. Därför är det viktigt att i en ny plan för
            handelsstålsindustrin väga in och använda ny teknik och inriktning
            som har positiva effekter för dessa stålorter.
          </p>
          <p>
            X Utveckla i stället för avveckla specialstålet
          </p>
          <p>
            Specialstålsindustrin är nu inne i en verklig kris. Ett stort
            exportberoende är en av orsakerna till dagens kris. Utvecklingen
            har ensidigt underordnats exporten och därför har angelägen utveckling
            gång efter annan skjutits på framtiden. En annan huvudorsak är
            den nästan totala avsaknaden av helhetsplanering, dels mellan
            stålverken, dels mellan specialstålsindustrin och verkstadsindustrin
            i vårt land. Nu är alla de stora koncernerna indragna i krisen,
            permitteringar sker på löpande band och avskedanden sker t.o.m.
            i det tidigare så stabila Sandvik. Regeringen har tillsatt en
            specialstålskommission som har ”att främja en ändamålsenlig struktur
            inom specialstålsindustrin”. I första hand utpekas problemen med
            rostfritt stål. Kommissionens uppgift är att kortsiktigt klara
            ut akuta problem på kapitalets villkor och få fram hur staten
            — skattebeta-
          </p>
          <pb facs="riksdagen-motions-pdf/data/198283/mot_198283__1034/mot_198283__1034-007.pdf"/>
          <p>
            Mot. 1982/83:1034 20
          </p>
          <p>
            larna — skall kunna bidra till en förändring, vilket kommer att
            innebära nedläggningar och ytterligare minskade arbetstillfällen.
            Vpk föreslår att en ny specialstålskommission tillsätts med helt
            nya uppgifter: — Den i dag minskande sysselsättningen inom specialstålsindustrin
            måste ersättas med andra arbetstillfällen inom eller utom själva
            stålindustrin. Det skall vara företagens skyldighet att skapa
            dessa nya arbeten. — Uppgiften för en ny kommission skall vara
            framåtsyftande så att stålindustrins utveckling mera kan svara
            mot hemmamarknadens behov och de framtidssatsningar som samtidigt
            måste ske inom verkstadsindu- strin. — Samordning av en starkt
            ökad forskning och utveckling måste ske. Användningen av ny teknik
            och teknik som redan finns men inte utnyttjas måste öka. - Ägarsamordning
            inom specialstålsindustrin måste ske på så sätt att hela specialstålsindustrin,
            tillsammans med övriga grenar av gruv- och stålin- dustrin, inlemmas
            i ett ”Svenskt metallbolag”. Det bör vara möjligt att en ny kommission
            på relativt kort tid kan dra upp riktlinjer för framtida åtgärder
            för att visa hur sysselsättningen skall klaras under ett övergångsskede.
            Fortsätter dagens utveckling inom specialstålsindustrin hotas
            tiotusentals arbetare av arbetslöshet. Den utvecklingen kan bara
            vändas genom en verklig rehabilitering av svensk industri, en
            nedtonad exportinriktning, minskat beroende av importerade insatsvaror
            i vår verkstadsindustri, en kvalitativ och kvantitativ utveckling
            av svensk verkstadsindustri med en vidgning av hemmamarknaden
            och självförsörjningen, vilket är en stomme i en ny industrialisering.
            En sådan omgestaltning kan endast ske i mer församhälleligade
            former. Inom stålindustrin sker detta genom satsning på nyteknik,
            ny motivation, ny skala anpassad till den nya industriinriktningen,
            mer kreativitet där framför allt de arbetande mobiliseras, där
            de skall vara med och ha ett helt avgörande inflytande över utvecklingen.
            Enligt vpk:s mening kan en sådan utveckling ske endast om hela
            stålindustrin förstatligas. Kravet på samhällelig kontroll kan
            inte tillgodoses med mindre. Framför allt kan inte den önskvärda
            utvecklingen garanteras med mindre än att den inhemska och utländska
            storfinansen kopplas bort från inflytande. En nationalisering
            i traditionell bemärkelse är emellertid inte nog. Nationaliseringen
            är bara det organisatoriska medlet. Det kan, som sker i många
            statsindustrier i dag, användas för att anpassa branschen till
            en kapitalistisk utveckling. Men vpk anser att ett förstatligande
            skall vara ett led i en ny, progressiv politik, präglad av självständiga
            målsättningar och grundad på arbetarklassens långsiktiga intressen.
            Det sistnämnda förutsätter både en intensivare politisk och facklig
            kontroll och en aktiv medverkan av fackföreningsrörelsen och de
            arbetande själva.
          </p>
          <pb facs="riksdagen-motions-pdf/data/198283/mot_198283__1034/mot_198283__1034-008.pdf"/>
          <p>
            Mot. 1982/83:1034 21
          </p>
          <p>
            Hemställan
          </p>
          <p>
            Med hänvisning till det anförda föreslås
          </p>
          <p>
            £
          </p>
          <p>
            att riksdagen uttalar att svensk gruvbrytning och stålpolitik
            i framtiden bör inriktas på att befrämja en rättvis global fördelningspolitik,
            att riksdagen uttalar att grundvalen för en ny gruv- och stålpolitik
            skall vara följande: a) hela gruv- och stålindustrin nationaliseras
            och samordnas i ett ”Svenskt metallbolag” och utvecklas efter
            samhällsekonomiska riktlinjer, b) samordning av gruv-, stål- och
            verkstadsindustrin samt att planer fastställs för lokalisering
            av förädlingsindustrier till hotade och drabbade bruksorter, c)
            nya marknader inom landet skapas genom en offensiv industripolitik
            och ekonomisk politik enligt vad i motionen anförs, d) ökad handel
            med tredje världen och planekonomierna genom långsiktiga handelsavtal,
            e) satsning görs på ny teknik och nya produkter, högt driven förädling
            och integrerad produktion, f) samhällsstyrd forskning och utveckling
            enligt vad i motionen anförs, g) processteknik, teknik för vidareförädling
            och gruvteknik utvecklas, att riksdagen hemställer hos regeringen
            om att ta initiativ till att de nya reduktionsprocesserna uppförs
            i full skala enligt vad i motionen anförs, att riksdagen hemställer
            hos regeringen om att ta initiativ till att samordna metallurgikapaciteten
            för handels- och specialstålsin- dustrin för att minska andelen
            importerat skrot och säkerställa behovet av malmbaserad metallurgi,
            att riksdagen hemställer hos regeringen om åtgärder för att lösa
            ut Gränges ur SSAB med en symbolisk summa, att riksdagen uttalar
            att en ny plan för SSAB:s framtidsinrikt- ning bör utarbetas,
            vilken grundas på samhällsekonomin, integrerad produktion, ny
            teknik, förädling och i övrigt enligt vad i motionen anförs, att
            riksdagen beslutar hemställa hos regeringen att en ny specialstålskommission
            tillsätts för att utveckla specialstålsin- dustrin enligt vad
            som anförs i motionen.
          </p>
          <pb facs="riksdagen-motions-pdf/data/198283/mot_198283__1034/mot_198283__1034-009.pdf"/>
          <p>
            Mot. 1982/83:1034
          </p>
          <p>
            Stockholm den 24 januari 1983
          </p>
          <p>
            LARS WERNER (vpk) KARIN NORDLANDER (vpk) NILS BERNDTSON (vpk)
            EVA HJELMSTRÖM (vpk)
          </p>
          <p>
            HANS PETERSSON (vpk) i Hallstahammar
          </p>
          <p>
            C.-H. HERMANSSON (vpk) BERTIL MÅBRINK (vpk) LARS-OVE HAGBERG
            (vpk)
          </p>
          <p>
            22
          </p>
          <pb facs="riksdagen-motions-pdf/data/198283/mot_198283__1034/mot_198283__1034-010-001.pdf"/>
          <pb facs="riksdagen-motions-pdf/data/198283/mot_198283__1034/mot_198283__1034-010.pdf"/>
          <pb facs="riksdagen-motions-pdf/data/198283/mot_198283__1034/mot_198283__1034-011.pdf"/>
          <p>
            minab/gotab Stockholm 1983 73478
          </p>
        </div>
      </div>
    </body>
  </text>
</TEI>
