<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01058">
  <teiHeader>
    <fileDesc>
      <titleStmt>
        <title>Arbetsmarknadspolitiska åtgärder i Gävleborgs län</title>
        <author>Jan-Erik Wikström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadspolitiska åtgärder i Gävleborgs län</title>
          <idno type="rdwebb">G6021058</idno>
          <rs type="number">1058</rs>
          <ref type="dokument_url_text">http://data.riksdagen.se/dokument/G6021058/text</ref>
          <ref type="dokument_url_html">http://data.riksdagen.se/dokument/G6021058</ref>
          <ref type="dokumentstatus_url_xml">http://data.riksdagen.se/dokumentstatus/G6021058</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ShoZJV5ZaMECKsggxyztcR" type="signed"/>
        <correspContext corresp="i-ShoZJV5ZaMECKsggxyztcR">
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1058/mot_198283__1058-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            22
          </p>
          <p>
            Motion
          </p>
          <p>
            1982/83:1058
          </p>
          <p>
            Jan-Erik Wikström Arbetsmarknadspolitiska åtgärder i Gävleborgs
            län
          </p>
          <p>
            Gävleborgs län är ett utpräglat exportlän med skogsindustri och
            stålindu- stri som dominerande inslag. Länet är därför mycket
            starkt beroende av god svensk konkurrenskraft på den internationella
            marknaden. Under 1960-talet innebar en kraftig rationalisering
            inom skogsbruk och jordbruk svåra sysselsättningsproblem i länets
            inland, främst i Ljusdals kommun. Under 1970-talet och hittills
            under 1980-talet har kraftiga rationaliseringar inom basindustrierna
            slagit hårt främst på orter med mycket ensidigt beroende av en
            enda stor industri. Hofors kommun har flera år i rad hört till
            de två eller tre kommuner i landet som minskat mest i folkmängd.
            Detta till följd av personalminskning vid den totalt dominerande
            industrin i kommunen, SKF Steel. I december meddelade företaget
            att 430 ytterligare arbeten skall bort i Hofors. Strax innan meddelades
            att Sandvik AB skall friställa flera hundra anställda i Sandviken,
            vilket är första gången sedan 1958 för detta företag. Vid det
            tredje tidigare stålverket i länet, Forsbacka, har en successiv
            neddragning skett, och en total nedläggning kan vara föreståen-
            de. För några år sedan hade länet tio massaindustrier — varav
            två kombinerade med vidareförädling till papper eller kartong.
            Nyligen signalerades nedlägg- ning av massafabriken i Sandarne.
            Den följer i så fall ganska kort efter nedläggningar av massafabrikerna
            i Mackmyra, Bergvik, Ströms bruk och Gästrike-Hammarby. Det innebär
            att fem av tio massafabriker fallit eller faller bort. Inom verkstadsindustrin
            har flera företagsnedläggningar ägt rum, främst i Gävle, medan
            flera andra gjort betydande inskränkningar, t. ex. Ericsson- koncernens
            anläggningar i Söderhamn och Delsbo. Inom möbel- och träindustri
            har inskränkningar förekommit främst i Ljusdal, Bollnäs och Edsbyn.
            Detta innebär numera en besvärande arbetslöshet även i Edsbyn,
            en ort som tidigare bedömts mycket motståndskraftig till följd
            av en stor mängd lokala företag i olika storlekar.
          </p>
          <p>
            Hög arbetslöshet
          </p>
          <p>
            Strukturförändringarna återspeglas i en sedan flera år ogynnsam
            befolk- ningsutveckling och allt högre arbetslöshetssiffror. I
            slutet av december i fjol kvarstod 8 759 arbetssökande utan arbete.
            Samtidigt fanns 5 988 personer i olika former av AMS-verksamhet.
            Länsarbetsnämnden bedömer att antalet arbetslösa i början av hösten
            1983 kan komma att överstiga 10 000, vilket är
          </p>
          <pb facs="riksdagen-motions-pdf/data/198283/mot_198283__1058/mot_198283__1058-002.pdf"/>
          <p>
            Mot. 1982/83:1058 23
          </p>
          <p>
            nära en fördubbling sedan 1980. Gävleborgs län har alltså fått
            kraftiga försämringar, vilket gör att länet nu är ett av de hårdast
            drabbade i fråga om arbetslöshet. Man kan uttrycka det så, att
            Gävleborgs län blivit särskilt hårt berört av den internationella
            lågkonjunkturen. Detta är inte förvånande med tanke på att näringslivet
            i länet till så dominerande del är inriktat på export. Basnäringarna
            är utomordentligt beroende av den internationella utvecklingen.
          </p>
          <p>
            En god grund
          </p>
          <p>
            Flera företag och industrier i länet anses mycket effektiva och
            starka, med stabila koncerner inom basindustrierna. Detta gör
            att länet rimligen har en god grund att stå på. Till en del kan
            sägas, att de genomförda rationalise- ringarna gör att utsikterna
            för framgångsrik produktion i fortsättningen sannolikt är bättre
            än på vissa andra håll i landet. Knappast någon enhet i länets
            basindustrier har fått del av de stora statliga insatserna i ”krisbran-
            scher”. Tvärtom kan sägas att länet snarast riskerar att förlora
            på fortsatt statligt stöd till sådana branscher, om detta kan
            leda till motåtgärder från EG eller andra mot svensk export. Länet
            har fått god tilldelning av pengar för AMS-insatser, och inte
            minst har ett betydande antal vägprojekt tidigarelagts.
          </p>
          <p>
            Initiativ
          </p>
          <p>
            Under folkpartiregeringens tid gavs statligt stöd till SKF Steel
            i Hofors för utveckling av den s. k. plasmametoden för järnframställning.
            Metoden har efter hand visat sig kunna ha ett stort antal industriella
            tillämpningar, och den är aktuell på flera håll inom och utom
            landet. Det är ett exempel på att satsning på teknik och utveckling
            kan ge ett svenskt företag en kanske världsledande ställning i
            fråga om en ny teknisk tillämpning. I Gävleborg liksom på andra
            håll är det viktigt att mindre och medelstora företag kan utvecklas
            väl, inte minst för att man den vägen kan få bättre balans på
            orter som annars skulle ha ett mycket ensidigt beroende av en
            enda storindustri. Folkpartiregeringen gav stöd till försöksverksamhet
            hos länets utvecklingsfond för att stimulera export från mindre
            och medelstora företag. Nyligen meddelades att ett regionalt investmentbolag
            med mindre företag som delägare skall startas. Det bygger alltså
            på enskilda delägare, men initiativet har tagits av utvecklingsfonden,
            länsstyrelsen och handelskamma- ren.
          </p>
          <p>
            Mest utsatta orter
          </p>
          <p>
            Ljusdal, Hofors och Söderhamn har i flera år varit de mest utsatta
            kommunerna i länet, och denna bedömning kvarstår även om också
            andra kommuner har besvärande arbetslöshet. Hofors kommun har
            förlorat så många arbetstillfällen och fått så stor utflyttning
            att det tydligt märks på
          </p>
          <pb facs="riksdagen-motions-pdf/data/198283/mot_198283__1058/mot_198283__1058-003.pdf"/>
          <p>
            Mot. 1982/83:1058 24
          </p>
          <p>
            underlaget för handel och annan service. Antalet tomma lägenheter
            har ökat kraftigt. Söderhamns kommun är av tradition starkt beroende
            av skogsindustrin. På kort tid har den drabbats av mycket stora
            neddragningar. Vidare dras verksamheten i Ljusne ned kraftigt,
            närmast genom att boardtillverkningen upphör senare i år. De skogsindustriella
            ledningsfunktioner som fanns i Söderhamn har också till större
            delen försvunnit sedan Stora Kopparberg tog över Bergvik &amp; Ala.
            I debatten i länet har med kraft framförts kravet att åtminstone
            den fjärde massafabriken — Vallvik — måste leva vidare. För att
            på sikt vara en konkurrenskraftig enhet behöver den sannolikt
            byggas ut till större kapacitet och helst även till större grad
            av vidareförädling. För att gå vidare till pappersbruk krävs kunnande,
            kapital och tryggad råvaruförsörjning. Vallvik ägs i dag av NCB.
            Det är möjligt att ett samarbete bör sökas för att öka möjligheterna
            att få till stånd en större framtida satsning.
          </p>
          <p>
            Statens roll
          </p>
          <p>
            För Gävleborgs framtid gäller självfallet att åtgärder måste
            sättas in i många sammanhang och av många intressenter. Huvuddelen
            av initiativen måste komma från länets egna företag och organ.
            Statens viktigaste roll i sammanhanget — liksom för andra län
            — är att ge rimliga allmänna villkor för utveckling och företagande.
            Konkurrenskraft, räntenivå och miljön över huvud för mindre och
            medelstora företag har stor betydelse. Som nämnts kan länet närmast
            skadas av statliga subventioner till företag, om detta då leder
            till risk för aktioner mot svensk export. Statens huvuduppgift
            i samman- hanget är alltså att ge goda villkor för näringslivets
            utveckling, liksom stimulans åt forskning och utbildning. Flertalet
            av dessa åtgärder är långsiktiga, och under alla förhållanden
            måste de för överblickbar tid kombineras med omfattande arbetsmarknadspolitiska
            insatser. Det är viktigt att detta stöd kan riktas till de mest
            utsatta orterna och länen.
          </p>
          <p>
            Hemställan
          </p>
          <p>
            Med hänvisning till ovanstående hemställs att riksdagen beslutar
            att som sin mening ge regeringen till känna vad i motionen anförts
            om behovet av arbetsmarknadspolitiska insatser i Gävleborgs län.
          </p>
          <p>
            Stockholm den 24 januari 1983
          </p>
          <p>
            JAN-ERIK WIKSTRÖM (fp)
          </p>
          <p>
            minab/gotab Stockholm 1983 73481
          </p>
        </div>
      </div>
    </body>
  </text>
</TEI>
