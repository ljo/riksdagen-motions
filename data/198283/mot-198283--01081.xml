<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01081">
  <teiHeader>
    <fileDesc>
      <titleStmt>
        <title>Sjukförsäkringens del i kostnaderna för sjukhusvård, m. m.</title>
        <author>Förste vice talmannen Ingegerd Troedsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjukförsäkringens del i kostnaderna för sjukhusvård, m. m.</title>
          <idno type="rdwebb">G6021081</idno>
          <rs type="number">1081</rs>
          <ref type="dokument_url_text">http://data.riksdagen.se/dokument/G6021081/text</ref>
          <ref type="dokument_url_html">http://data.riksdagen.se/dokument/G6021081</ref>
          <ref type="dokumentstatus_url_xml">http://data.riksdagen.se/dokumentstatus/G6021081</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TZikyr5QETx1Srqmhk827L</idno>
            <name>GÖTE JONSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-6UFu18Lx32dr6xxduGNnBb</idno>
            <name>BO ARVIDSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>MARGIT GENNSER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-NXNY6RqNuERrrfDVTJBFkt</idno>
            <name>INGVAR ERIKSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RULC5JA5WV3y9ZKs31VLzx</idno>
            <name>GÖRAN ERICSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ARUAMKWsKX8Wh76JF7Rq9F" type="signed"/>
        <correspContext corresp="i-ARUAMKWsKX8Wh76JF7Rq9F">
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-TZikyr5QETx1Srqmhk827L"/>
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-6UFu18Lx32dr6xxduGNnBb"/>
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-NXNY6RqNuERrrfDVTJBFkt"/>
          <note type="signatory" corresp="i-RULC5JA5WV3y9ZKs31VLzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1081/mot_198283__1081-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1982/83:1081
          </p>
          <p>
            Förste vice talmannen Ingegerd Troedsson m. fl. Sjukförsäkringens
            del i kostnaderna för sjukhusvård, m. m.
          </p>
          <p>
            Sammanfattning
          </p>
          <p>
            I en situation där kommuner och landsting har i stort sett oförändrade
            ekonomiska resurser att röra sig med samtidigt som de äldre blir
            allt fler och vårdbehovet ökar, är det nödvändigt att enskilda
            intitiativ inte motverkas utan tvärtom underlättas. Det är nödvändigt
            också för att föra utvecklingen framåt, åstadkomma alternativ
            och ge den enskilde den trygghet som ligger i att kunna ”välja
            fram” det som är bra och ”välja bort” det som är mindre bra i
            det enskilda fallet. Enskilda initiativ är nödvändiga också för
            att kunna tillhandahålla en mer decentraliserad och näraliggande
            vård i mindre enheter. Människor får inte omyndigförklaras därför
            att de är ”svaga” i den bemärkelsen att de är gamla, sjuka, handikappade
            eller på annat sätt vårdbehövande. Tvärtom är den enskilde så
            gott som alltid den som bäst känner de egna behoven. Med ett rättvist
            utformat stöd från det allmännas sida skulle hon eller han få
            större möjlighet att tillgodose dem.
          </p>
          <p>
            Valfrihet för patienternas skull
          </p>
          <p>
            I de moderata partimotionerna 1982/83:360, 384 och 581 framhålls
            hur viktigt det är för medborgarna att kunna välja den livsform,
            den skola, det boende och den barnomsorg som är bäst i det enskilda
            fallet. Också när det gäller andra slag av vård och omsorg måste
            möjligheterna att välja mellan olika alternativ förbättras. Det
            är väl känt att patienter, vårdbehövande äldre eller handikappade
            sätter stort värde på enskilda former av vård. Detta gäller också
            inom nykterhetsvården och i vården av narkomaner, där idéburen
            verksamhet ofta har särskilt goda förutsättningar att få missbrukaren
            att bryta en destruktiv verksamhet och ge honom eller henne ett
            nytt livsinnehåll.
          </p>
          <p>
            Valfrihet ger flera vård
          </p>
          <p>
            Frågan om enskild vårdverksamhet är aktuell också av andra anledningar.
            Det står klart att den offentliga barnomsorgen, sjukvården, äldreomsorgen,
            missbrukarvården, rehabiliteringen inte ensamma kan tillgodose
            ett växande vårdbehov inom en ekonomisk ram som i stort sett inte
            får öka under de
          </p>
          <pb facs="riksdagen-motions-pdf/data/198283/mot_198283__1081/mot_198283__1081-002.pdf"/>
          <p>
            Mot. 1982/83:1081 5
          </p>
          <p>
            närmaste åren. Enskild vårdverksamhet är mestadels väsentligt
            mindre kostnadskrävande. I socialdepartementets promemoria Nyrekrytering
            av privatläkare (Ds S 1982:9) redovisas utifrån vissa förutsättningar
            följande skillnader i kostna- der.
          </p>
          <p>
            År 1982 Normal taxa 30 90 förhöjd taxa Privat Offentlig Privat
            Offentlig vård vård vård vård Sthlm, Genom- Sthlm, Genom- Gbg,
            snitt Gbg, snitt Malmö = för Malmö = för riket riket Staten 140
            143 143 175 143 143 Sjukvårds- huvud- mannen - 236 124 - 236 124
            Patienten 35 30 30 45 30 30 Summa kr. 175 409 297 220 409 297
          </p>
          <p>
            - Jämfört med de sammanlagda kostnaderna för stat, landsting
            och patient i sammanställningen är, enligt promemorian, kostnaderna
            för offentlig vård 35-85 20 högre än för privat vård. Det allmänna
            sparar redan i dag över en miljard kronor om året på att använda
            enskilda vårdhem som komplement till de egna institutionerna.
            Sjukhemmen i Stockholms läns landsting beräknas kosta ca 500 kr.
            om dygnet för varje patient, vid enskilda vårdhem ca hälften.
            Enligt Landstingsförbundet (aug. 1981) var den genomsnittliga
            vårdkost- naden för lättskötta psykiskt sjuka 720 kr. på sjukhus,
            515 kr. på landstings- kommunalt sjukhem och 215 kr. på enskilt
            vårdhem. Från andra vårdområden och olika delar av vårt land ges
            ytterligare belägg för att kostnaderna för vård, omsorg eller
            social service av olika slag, t. ex. vård av missbrukare eller
            fritidsverksamhet för socialt handikappade, blir väsentligt lägre
            när verksamheten sker i samarbete med privata vårdgivare eller
            drivs helt av dessa. För samma kostnad för det allmänna skulle
            således betydligt fler kunna få en god och tillräcklig vård eller
            omsorg om enskilda initiativ fick bättre möjligheter att arbeta
            på mer jämbördiga ekonomiska villkor.
          </p>
          <p>
            Bryt monopoliseringen
          </p>
          <p>
            Målet måste vara att bryta ned de tendenser till monopolisering
            av vård och omsorger, som blivit allt mer påtagliga genom att
            det allmänna med skattemedel eller lagstiftning (t. ex. nyetableringsförbudet
            för tandläkare)
          </p>
          <pb facs="riksdagen-motions-pdf/data/198283/mot_198283__1081/mot_198283__1081-003.pdf"/>
          <p>
            Mot. 1982/83:1081 6
          </p>
          <p>
            ensidigt stöder kommunal eller landstingskommunal verksamhet.
            Den vårdbehövande bör i stället på lika villkor kunna välja mellan
            det allmännas vårdresurser och fristående vårdverksamhet inom
            sjukvård, rehabilitering och äldreomsorg.
          </p>
          <p>
            Vårdpengen bör följa patienten
          </p>
          <p>
            På vissa områden gäller redan i dag i princip ett system där
            ”vårdpengen från sjukförsäkringen” följer patienten, nämligen
            i fråga om öppen läkarvård, tandvård och sjukgymnastisk behandling.
            En vuxen betalar inte mer i patientavgift om han besöker en privatpraktiserande
            tandläkare än om han besöker tjänstetandläkaren inom folktandvården.
            I det förra fallet täcker försäkringens ”vårdpeng” mellanskillnaden.
            I det senare fallet måste även landstinget träda in och betala
            en icke obetydlig del av kostnaden, eftersom vården där av olika
            anledningar är dyrare. Patienten själv betalar dock lika mycket
            i båda fallen. Motsvarande gäller vid öppenvårdsbesök hos privatpraktiserande
            läkare resp. vid landstingets vårdcentraler. En rimlig valfrihet
            borde på motsvarande sätt åstadkommas också i fråga om sjukhemmen,
            där utbyggnadsbehovet fortfarande är stort. Även långva- rigt
            sjuka — och inte minst de — har olika önskemål och behov som gör
            mångfald i vårdutbudet önskvärd. Den ”vårdpeng” som i dessa fall
            betalas ut från sjukförsäkringen — 45 kr. per dygn — täcker endast
            en mycket liten del av de verkliga kostnaderna för vården, som
            vid landstingsdrivna sjukhem uppgår till ungefär 500 kr. om dygnet.
            Återstoden betalas medelst landstingsskattemedel. Även om vården
            vid enskilda sjukhem normalt endast kostar ungefär hälften så
            mycket, kan ytterst få patienter betala återstoden av vårdkostnaden
            själva. De enskilda sjukhem som finns blir på så sätt helt beroende
            av bidrag från landstingens sida. Detta motverkar tillkomsten
            av nya enskilda sjukhem. Ett sätt att åstadkomma en ökad valfrihet
            och ett bättre resursutnyttjande vore att låta en större del av
            kostnaden också för sjukhemsvården betalas via sjukförsäkringen
            i stället för medelst landstingsskatt. Möjligheten att låta en
            större del av de verkliga vårdkostnaderna också för den slutna
            sjukvården betalas via sjukförsäkringen i stället för medelst
            landstingsskatt bör därför skyndsamt utredas. Vårdpengen från
            sjukförsäk- ringen borde därvid följa drifts- och kapitalkostnaderna
            för enskilda sjukhem och betalas ut med samma belopp vare sig
            patienten vårdas på enskilt eller landstingsdrivet sjukhem eller
            sjukhus. Vi är medvetna om att ett sådant system innebär en omfördelning
            av kostnaderna från direkt skatt i form av landstingsskatt till
            socialförsäkrings- sektorn. Dessa aspekter måste givetvis ingå
            i utredningsuppdraget. Med det av oss skisserade systemet skulle
            fler vårdplatser kunna erhållas till samma kostnad för det allmänna.
            Alternativa vårdformer skulle lättare
          </p>
          <pb facs="riksdagen-motions-pdf/data/198283/mot_198283__1081/mot_198283__1081-004.pdf"/>
          <p>
            Mot. 1982/83:1081 7
          </p>
          <p>
            kunna prövas. Om en patient av någon anledning inte är nöjd med
            vården vid ett sjukhem skulle han kunna välja vården vid ett annat
            hem, som kanske drivs på ett sätt som bättre svarar mot hans speciella
            behov och önskemål. Ortsanknuten vård i mindre enheter skulle
            underlättas. Det skulle också bli lättare att anordna sjukhem
            för t. ex. invandrare, där personalen talade deras språk. Landstingen
            skulle slutligen också få bättre möjligheter att tillgodose den
            specialiserade akutsjukvården, som även framgent främst måste
            ske inom landstinget.
          </p>
          <p>
            Släpp etableringskontrollen
          </p>
          <p>
            Landstingens ekonomiska situation gör att många tandläkare inom
            den närmaste framtiden riskerar att gå utan arbete, eftersom landstingen
            inte kan inrätta tjänster för alla som utexamineras. Samtidigt
            kvarstår alltjämt ett förbud mot nyetablering, som inte bara omöjliggör
            för de tandläkare som inte kan överta en ersättningsetablering
            att öppna eget, utan också lämnar stora områden med otillräcklig
            tillgång till tandvård. Förbudet mot nyetablering av tandläkare
            bör därför omedelbart hävas.
          </p>
          <p>
            Ett fungerande husläkarsystem
          </p>
          <p>
            När det gäller läkare finns inget formellt hinder mot att öppna
            egen mottagning — ensam eller i någon form av läkarhus — bara
            kompetensen finns. Den medgivna taxesättningen är däremot för
            låg för att täcka de kostnader som en nyetablering för med sig
            eller för att också därefter kunna upprätthålla en god medicinsk
            standard. Görs inget åt detta kommer praktikerna, vars medelålder
            är mycket hög, att successivt försvinna. I socialdepartementets
            promemoria Nyrekrytering av privatläkare anges som ett mål att
            privatläkarna i en framtid skall vara 700 mot nuvarande 600 samt
            att den s. k. 0-taxan skall höjas med 30 96 vid nyetablering.
            Även om inriktningen är positiv anser vi att en övre gräns för
            privatläkarnas antal inte bör fastställas, eftersom det på sikt
            skulle kunna medföra etableringskon- troll. De privatpraktiserande
            läkarna bör i stället erhålla klart besked om att deras verksamhet
            är en av det allmänna erkänd och önskad del av en väl fungerande
            öppenvård. Det är även viktigt att inte bara nyetablering utan
            även ersättningsetablering underlättas, detta inte minst med tanke
            på att åldersfördelningen bland privatläkarna gör att hälften
            av heltidspraktikan- terna inom 10 år kommer att vara pensionerade.
            Enligt den nya hälso- och sjukvårdslagen åligger det landstingskommunen
            att i sin planering inbegripa ”även den hälso- och sjukvård som
            erbjuds av annan än landstingskommunen”. Detta är en viktig utgångspunkt
            för landstingens planering. Enligt vår uppfattning bör utbyggnaden
            av den öppna vården utanför sjukhusen till helt övervägande del
            ske medelst privatpraktiker. Kostnader-
          </p>
          <pb facs="riksdagen-motions-pdf/data/198283/mot_198283__1081/mot_198283__1081-005.pdf"/>
          <p>
            Mot. 1982/83:1081 8
          </p>
          <p>
            na är inte bara betydligt lägre. Mindre läkarmottagningar i enskild
            regi innebär också att vården kan ges närmare patienterna. Praktikerna
            stannar dessutom oftare på den plats där de slagit sig ned, vilket
            ökar möjligheten till ett husläkarsystem. I Danmark, England och
            Holland, som har fungerande husläkare, är dessa just privatpraktiker.
            Motsvarande erfarenhet föreligger också från de områden i Sverige
            som har tillgång till privatpraktiker. Dessa tar i sin dagliga
            verksamhet emot ett inte ringa antal jourfall. I kontinuitetsbegreppet
            ligger att privatläkarnas patienter vid akut sjukdom kan kontakta
            sin läkare och få den hjälp eller det råd som just då behövs.
            Detta ger avlastning för den offentliga akutsjukvår- den inte
            bara på dagtid. Patientavgifterna vid landstingens öppenvård är
            40 kr. (eller lägre om landstingen beslutar sig för att inte ta
            ut full avgift). Inom den mindre kostnadskrävande privata öppenvården
            är den 45, 50 eller 55 kr. Lands- tingens taxa bör därför höjas
            till samma nivå som privatläkartaxan samt följa kostnadsutvecklingen.
          </p>
          <p>
            Service och vård på äldre dar
          </p>
          <p>
            När det gäller den vård och service till de äldre och handikappade,
            som primärkommunerna ansvarar för, betalas den med avgifter, med
            statsbidrag (kommunal hemhjälp) och i övrigt med kommunalskatt.
            Något försäkrings- system som inom sjukvården finns inte. Även
            på detta område är det viktigt att kunna välja mellan olika alternativ
            i fråga om service, vård och boende. Det kan gälla möjligheten
            att få erforderlig vård närmare den ort där man har sina anhöriga.
            Det kan gälla önskemål om en vård på idéburen grund. Det kan också
            gälla en annorlunda inriktning av vården eller servicen, som passar
            den äldre eller handikappade bättre. Även av ekonomiska skäl är
            det nödvändigt med en betydande öppenhet från kommunernas sida
            till alternativa former av vård och service.
          </p>
          <p>
            Kommunen bör åläggas pröva andra alternativ
          </p>
          <p>
            På motsvarande sätt som i upphandlingskungörelsen bör kommun
            åläggas att alltid pröva om verksamheten kan bedrivas bättre och
            effektivare i samarbete med eller av annan huvudman. En kommun
            bör inte ha rätt att gynna egen verksamhet om det visar sig att
            annan kan tillhandahålla service eller vården bättre och billigare.
            En lagstiftning motsvarande upphandlingskungörelsen bör således
            utarbe- tas, som ålägger kommunerna att pröva även andra alternativ
            än med kommunalt huvudmannaskap när det gäller service, vård och
            olika former av omsorg. Detta bör även gälla landstingskommunerna.
            Till en början bör detta gälla främst utvidgad eller ny verksamhet.
          </p>
          <pb facs="riksdagen-motions-pdf/data/198283/mot_198283__1081/mot_198283__1081-006.pdf"/>
          <p>
            Mot. 1982/83:1081 9
          </p>
          <p>
            Med ett sådant system skulle smådriftsfördelar bättre kunna tas
            till vara. En personalintensiv verksamhet som vård och service
            blir billigare i smådrift, där administration och organisation
            blir enklare. Samtidigt kan ofta ny teknik införas snabbare, vilket
            beror på att beslutsprocessen blir enklare i den lilla organisationen.
            Pensionärer och handikappade skulle få bättre möjligheter att
            som fullmyndiga medborgare själva kunna välja sin livsstil. Med
            hjälp av t. ex. mikrodatorer skulle förmedling av konsumentanpassade
            servicetjänster lättare kunna förmedlas och leda till en smidigare,
            personligare och billigare service. Med hänvisning till det anförda
            hemställs” 1. attriksdagen hos regeringen anhåller om utredning
            innebäran- de att en större del av kostnaderna för vård på sjukhem
            och sjukhus betalas via sjukförsäkringen i stället för med landstings-
            skatt i syfte att öka patienternas valfrihet, 2. attriksdagen
            beslutar att nyetableringsförbudet för tandläkare upphävs från
            den 1 april i år, 3. att riksdagen som sin mening ger regeringen
            till känna vad i motionen anförts om nyrekrytering av privatpraktiserande
            läkare och patientavgifterna inom offentlig och enskild öppen
            sjukvård.
          </p>
          <p>
            Stockholm i januari 1983
          </p>
          <p>
            INGEGERD TROEDSSON (m)
          </p>
          <p>
            GÖTE JONSSON (m) MARGIT GENNSER (m) GULLAN LINDBLAD (m) INGVAR
            ERIKSSON (m) BO ARVIDSON (m) GÖRAN ERICSSON (m)
          </p>
          <p>
            " Se även motion 1982/83:1082.
          </p>
        </div>
      </div>
    </body>
  </text>
</TEI>
