<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01784">
  <teiHeader>
    <fileDesc>
      <titleStmt>
        <title>Det nordiska samarbetet</title>
        <author>Karin Söder m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det nordiska samarbetet</title>
          <idno type="rdwebb">G6021784</idno>
          <rs type="number">1784</rs>
          <ref type="dokument_url_text">http://data.riksdagen.se/dokument/G6021784/text</ref>
          <ref type="dokument_url_html">http://data.riksdagen.se/dokument/G6021784</ref>
          <ref type="dokumentstatus_url_xml">http://data.riksdagen.se/dokumentstatus/G6021784</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MGgreCGYphgSiUMznvANGD" type="signed"/>
        <correspContext corresp="i-MGgreCGYphgSiUMznvANGD">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-788GHtzSVWps3NNq8zFMiq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1784/mot_198283__1784-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1982/83
          </p>
          <p>
            1784-1786 Motion
          </p>
          <p>
            1982/83:1784
          </p>
          <p>
            Karin Söder m. fl. Det nordiska samarbetet
          </p>
          <p>
            I en värld som präglas av söndring och ökande klyftor framstår
            det nordiska samarbetet som omistligt. Det bidrar till avspänning
            och stabilitet i Nordeuropa. Detta har betydelse långt utanför
            Nordens gränser. Det nordiska samarbetet har en självklar grund
            i ett gemensamt kulturellt och delvis språkligt ursprung. Samarbetets
            bredd och djup gör det unikt. Det är ett samarbete mellan sinsemellan
            sjä
          </p>
          <p>
            ändiga stater utan överstatlighet. Detta visar samtidigt på styrkan
            i det nordiska samarbetet. I frivilliga former till gagn för hela
            Norden finns ett välorganiserat samarbete som är mera långtgående
            än man kan finna i någon annan del av världen. I en tid av växande
            internationella ekonomiska problem är det dock angeläget och nödvändigt
            att intensifiera samarbetet ytterligare. I detta syfte bör även
            bilateralt ländersamarbete genom nya avtal eller genom påbyggnad
            av redan existerande avtal utnyttjas. Ett sådant samarbete står
            enligt vår uppfattning inte i motsatsställning till ett allnordiskt
            samarbete på olika områden. Tvärtom kan det vara en metod att
            fördjupa samarbetet genom att avtal som från början har en begränsad
            länderomfattning successivt kan vidgas till att omfatta hela Norden.
          </p>
          <p>
            Gemensamt beroende
          </p>
          <p>
            De nordiska länderna är samtliga starkt beroende av utrikeshandeln.
            Den internationella ekonomiska krisen med rekordarbetslöshet,
            inflation, höga räntor, krympande industrisektor, stagnation och
            minskat konsumtionsut- rymme påverkar därför de nordiska länderna
            i mycket hög grad. I den ekonomiska krisens spår tornar stora
            sociala problem upp sig, inte minst för ungdomsgenerationen. Svårigheter
            av detta slag bör lösas i samförstånd och samverkan mellan länderna.
            Löntagarnas och näringslivets organisationer i Norden har vädjat
            till de politiska instanserna att i dagens svåra läge försöka
            samlas kring en nordisk plan för ekonomisk utveckling och full
            sysselsättning. Intensifierade kontakter måste stimuleras mellan
            enskilda företag och inom olika industri- branscher. Samarbetsvinster
            finns att vinna både när det gäller produktions- samarbete och
            marknadsföring. De nordiska regeringarna bör särskilt anmodas
            att förstärka det samarbete som redan förekommer som ett led i
            arbetet i olika internationella organ som OECD, GATT och IMF.
            Dessa institutioners möjligheter att hävda sig får central betydelse
            för möjligheterna att snabbt bryta den internationella stagnationen.
          </p>
          <p>
            1 Riksdagen 1982/83. 3 saml. Nr 1784-1786
          </p>
          <pb facs="riksdagen-motions-pdf/data/198283/mot_198283__1784/mot_198283__1784-002.pdf"/>
          <p>
            Mot. 1982/83:1784 4
          </p>
          <p>
            Norden som hemmamarknad
          </p>
          <p>
            De initiativ som redan tagits för att göra Norden till en samlad
            hemmamarknad och för att underlätta samlade nordiska exportansträng-
            ningar mot tredje land måste fullföljas och successivt byggas
            på. I arbetet med att utveckla Norden som hemmamarknad bör återstående
            handelshinder av ekonomisk eller teknisk art avlägsnas. Den industriella
            förnyelsen måste dock utformas så att den främjar en god livsmiljö
            och hushållning med naturresurser. En prioritering av den industriella
            förnyelsen måste med nödvändighet medföra en återhållsamhet inom
            den offentliga sektorn. Det finns i detta sammanhang anledning
            erinra om det nära sambandet mellan stora budgetunderskott, inflation
            och höga räntor. Ett generellt sänkt ränteläge är av central betydelse
            för att få i gång den industriella förnyelsen. Återhållsamhet
            inom den offentliga sektorn förutsätter dock en mera medveten
            fördelningspolitik för att förstärka grundtryggheten för utsatta
            grupper såväl på arbetsmarknaden som familjeekonomiskt. Inom forskningens
            område finns stora fördelar med ett närmare utvecklat nordiskt
            samarbete. Erfarenheter från ett nordiskt land kan härigenom snabbt
            tillgodogöras i de övriga länderna samtidigt som en högre gemensam
            kompetens kan uppnås och dubbelarbete undvikas. Särskilt angeläget
            är att gemensamt studera konsekvenserna av den tekniska och sociala
            utvecklingen. Datoriseringens konsekvenser för ekono- mi och samhällsstruktur
            liksom för den sociala miljön och möjligheterna till inflytande
            för den enskilde är sådana områden. Forskning kring det postindustriella
            samhället är angelägen också med hänsyn till de miljömässiga effekterna
            av dagens produktionsprocesser, tillgång på råvaror, energi m.
            m. Det är viktigt att vi kan tillgodogöra oss mänskliga resurser
            i form av bl. a. nyskapande och uppfinningsrikedom. Sverige har
            i diskussionerna om en ny ekonomisk världsordning förbundit sig
            att medverka till en mera rättvis fördelning av världens samlade
            resurser. Detta är förpliktande såväl för den egna utvecklingen
            som för behovet av kunskapsöverföring till de fattiga länderna
            i tredje världen. Formerna för ett närmare nordiskt samarbete
            inom framtidsforskningens ram bör övervägas noga i samråd mellan
            de nordiska länderna. Det bör ankomma på regeringen att efter
            ett sådant samråd framlägga förslag till en gemensam nordisk satsning
            kring forskning, studier och problemlösningar i det postindustriella
            samhället.
          </p>
          <p>
            Energi
          </p>
          <p>
            Energifrågorna faller naturligt in inom ramen för forskning om
            alternativa framtider. I själva verket kommer de sannolikt att
            spela en mycket avgörande roll i framtidsforskningen. Sverige
            har beslutat att avveckla den befintliga kärnkraften. Inte heller
          </p>
          <pb facs="riksdagen-motions-pdf/data/198283/mot_198283__1784/mot_198283__1784-003.pdf"/>
          <p>
            Mot. 1982/83:1784 3
          </p>
          <p>
            oljan kommer att kunna lösa våra framtida energibehov. Energiproblematiken
            har dock både ett kort och ett långt perspektiv. I det längre
            perspektivet gäller det energiförsörjning och samhällsstruktur
            i det postindustriella samhället. I ett kortare perspektiv handlar
            det om hur vi skall ersätta kärnkraft och olja med andra, säkrare
            och mera förnybara energikällor.
          </p>
          <p>
            Socialt och medicinskt samarbete
          </p>
          <p>
            Inom det sociala och medicinska området finns flera exempel på
            avancerade samarbetsformer mellan de nordiska länderna. Den nordiska
            konventionen om social trygghet är ett sådant exempel. Samarbetet
            beträffande njurtransplantationer är ett annat exempel. Det är
            naturligt att samarbetet inom det sociala och medicinska området
            och inom viss medicinsk utbildning förstärks. Det gäller inte
            minst inom smala sektorer där varje lands underlag kan vara begränsat
            och där samverkan ger en större säkerhet samtidigt som dubbelkostnader
            undviks. Ett område där samarbetet i detta avseende bör utvecklas
            är läkemedels- kontrollen. Ett ökat erfarenhetsutbyte är här synnerligen
            eftersträvansvärt i samband med provning och kontroll av såväl
            nya läkemedel som vid efterprövning av äldre läkemedel. Testresultat
            från ett av de nordiska länderna bör liksom kliniska erfarenheter
            direkt kunna tillgodogöras i andra länder. Mot denna bakgrund
            är också en harmonisering av de nordiska ländernas lagstiftning
            inom läkemedelsområdet angelägen. De möjligheter som finns för
            kommuner och landsting att sluta samar- betsavtal över nationsgränserna
            i synnerhet i gränsområden bör tillvaratas. Det är önskvärt att
            en utvärdering av hittillsvarande samarbete kommer till stånd
            inom det nordiska samarbetets ram. Utvärderingen bör också kunna
            bidra till att ge ytterligare uppslag till ett närmare lokalt
            och regionalt samarbete mellan kommuner och landsting i de nordiska
            länderna.
          </p>
          <p>
            Narkotika
          </p>
          <p>
            Under det senaste året har samarbetet inom drogområdet intensifierats.
            Inte minst på narkotikaområdet är situationen likartad i de nordiska
            länderna. Behovet av kraftfulla åtgärder finns såväl nationellt
            som interna- tionellt. Det nordiska ministermötet om narkotikaproblemen
            under våren 1982 innebar ett stort steg framåt för att ge en gemensam
            grund för de nordiska insatserna. Det är nödvändigt att detta
            samarbete fördjupas och utvecklas i takt med att narkotikaproblemen
            ändrar karaktär och nya erfarenheter i vård, behandling och bekämpning
            av narkotikan blir kända.
          </p>
          <p>
            Samma restriktiva syn på olika narkotiska preparat bör prägla
            detta samarbete. Det måste vara varje nordisk regerings plikt
            att inskrida mot
          </p>
          <pb facs="riksdagen-motions-pdf/data/198283/mot_198283__1784/mot_198283__1784-004.pdf"/>
          <p>
            Mot. 1982/83:1784 4
          </p>
          <p>
            transporter, handel och försäljning av narkotika. Åtgärder av
            detta slag förutsätter ett intensivt samarbete mellan polis och
            tullmyndigheter i de olika nordiska länderna. Det är också av
            stort värde att de nordiska länderna kan uppträda gemensamt i
            det internationella arbetet mot narkotikan.
          </p>
          <p>
            Nordisk arbetsmarknad
          </p>
          <p>
            Den gemensamma nordiska arbetsmarknaden är av stor betydelse
            för de nordiska länderna. Sammanlagt har sedan 1954 till början
            av 1980-talet ungefär en miljon nordbor flyttat inom Norden. Ca
            40 96 av dessa har varit finländare som flyttat till Sverige.
            Många åtgärder inom det svenska samhället bör anpassas till detta
            förhållande. Under de senaste åren har också stora ansträngningar
            gjorts för att ge finskspråkiga i Sverige ökade möjligheter till
            utbildning och samhällsservice på sitt modersmål. Detta är ett
            naturligt och angeläget inslag i det nordiska samarbetet. Det
            är också uppenbart att frågor som sammanhänger med migrationen
            mellan de nordiska länderna är allt viktigare. Under våren 1982
            anordnades ett särskilt ministermöte mellan Sverige och Finland
            som helt ägnades åt åtgärder med anl2dning av migrationsrörelserna
            mellan de båda länderna. Det är angeläget att detta utbyte ges
            kontinuitet och att förutsättningarna prövas för att bredda samarbetet
            till att omfatta samtliga nordiska länder.
          </p>
          <p>
            Kultursamarbete
          </p>
          <p>
            Samhällen som vill utveckla sin kulturella nivå måste göra kraftfulla
            insatser inom utbildning, forskning och kultur. Inte minst i ekonomiskt
            svåra tider är en sådan utveckling betydelsefull. Det nordiska
            kultursamarbetet är väl utvecklat på många områden men kraftansträngningar
            måste göras för att nå ut till större grupper och därmed stärka
            den nordiska gemenskapen. Språkförståelsen måste öka. Samarbetet
            mellan folkrörelserna och mellan massmedia likaså. En viktig uppgift
            i det nordiska samarbetet är att stödja de etniska och kulturella
            minoriteterna inom den nordiska samhörigheten.
          </p>
          <p>
            Nordkalotten
          </p>
          <p>
            Ett speciellt ansvar i det nordiska samarbetet måste gälla samverkan
            över gränserna i norra Sverige, Finland och Norge. I nordkalottsamarbetet
            bör även Island kunna delta med tanke på att klimat, kulturliv
            och struktur i flera avseenden är likartade. Kultursamarbetet
            bör utvecklas speciellt i dessa områden. Det är
          </p>
          <pb facs="riksdagen-motions-pdf/data/198283/mot_198283__1784/mot_198283__1784-005.pdf"/>
          <p>
            Mot. 1982/83:1784 5
          </p>
          <p>
            angeläget att det nordiska kultursamarbetet fungerar så att de
            flerhundraå- riga kulturtraditionerna, inkl. samekulturen, kan
            bevaras och utvecklas. Samarbetet bör också omfatta praktiska
            lösningar i gränstrakterna med biblioteksbussar, stöd till översättning
            av litteratur, språkkurser m. m. Även sjukvårdssamarbetet och
            forskningen bör utvecklas speciellt inom ramen för nordkalottensamarbetet.
          </p>
          <p>
            Biståndsfrågor
          </p>
          <p>
            De nordiska länderna bedriver inom ramen för en internationell
            solidari- tetspolitik utvecklingsprojekt i olika delar av den
            fattiga världen. Redan i mitten av 1960-talet fanns tankar på
            att utveckla en gemensam nordisk biståndspolitik och ett gemensamt
            nordiskt biståndsorgan. Av olika skäl kom aldrig någon samordning
            till stånd. Varje nordiskt land har i stället efter hand byggt
            upp en egen biståndspolicy, egna biståndsorgan och bedriver verksamhet
            i olika länder. I några fall har det varit möjligt att bedriva
            gemensamma projekt, varav skogsprojektet i Mogambique torde vara
            det största. Enligt vår mening finns det nu anledning överväga
            ett närmare samarbete i biståndssammanhang. Utgångspunkten skalli
            så fall vara att ett nordiskt samarbete skall kunna leda till
            bättre resultat och effektivare utnyttjande av gemensamma resurser.
            Gemensamma nordiska biståndskontor bör övervägas i vissa mottagarlän-
            der. Överenskommelse har redan träffats om att starta ett sådant
            i Namibia så snart landet befriats från den sydafrikanska ockupationen.
            Genom gemensamma biståndskontor kan en rad problem som visat sig
            i bl. a. Mogambique undanröjas och för mottagarlandet finns fördelar
            i att ha en biståndsgivare att samtala med i stället för fyra
            eller fem. Åtgärder bör mot denna bakgrund vidtas för att åstadkomma
            gemensam- ma biståndskontor i länder där sådana kan bidra till
            en förbättrad biståndsgivning och förbättrat resultat. Särskild
            vikt bör därvid läggas vid möjligheterna att åstadkomma gemensamma
            biståndskontor baserade på gemensamma utvecklingsprojekt.
          </p>
          <p>
            Avslutning
          </p>
          <p>
            Den aktuella ekonomiska situationen kräver på flera områden omedelbara
            nordiska insatser för att vända utvecklingen. Den akuta arbetslösheten
            måste mötas med en aktiv arbetsmarknadspolitik. I första hand
            bör sådana insatser ges förtur som långsiktigt bidrar till industriell
            förnyelse och expansion. Exempel på detta är en förstärkning av
            järnvägsnätet och andra transport- system i Norden. Såväl för
            luft- som landtransporter måste särskild uppmärksamhet riktas
            på behovet av ytterligare och förbättrade förbindelser mellan
            de nordiska länderna. Särskild tonvikt måste läggas på åtgärder
            mot ungdomsarbetslösheten.
          </p>
          <p>
            1" Riksdagen 19821/83. 3 saml. Nr 1784-1786
          </p>
          <pb facs="riksdagen-motions-pdf/data/198283/mot_198283__1784/mot_198283__1784-006.pdf"/>
          <p>
            Mot. 1982/83:1784 6
          </p>
          <p>
            Ungdomens sysselsättningssituation är mycket allvarlig och ger
            redan nu upphov till stora sociala och mänskliga skadeverkningar.
            Strävan måste vara att ge varje ung människa möjligheter till
            arbete, utbildning eller praktik. Samhällets olika organ och institutioner
            med statligt inflytande måste i dagens läge vara beredda till
            en odogmatisk och direkt medverkan för att förverkliga olika framtidsinriktade
            industriprojekt. Statliga och nordiska organ måste också vara
            beredda att aktivt medverka i branschrationalise- ringar inom
            det egna landet och inom Norden. Regeringarna måste samtidigt
            stimulera enskilda företag, fackliga organisationer och näringslivsorganisa-
            tioner att ta sig an dessa problem.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad som anförts i motionen beträffande
            handlingslinjer för och fortsatt utveckling av det nordiska samarbetet
            under 1980-talet.
          </p>
          <p>
            Stockholm den 25 januari 1983
          </p>
          <p>
            KARIN SÖDER (c) ELVER JONSSON (fp) GUNNEL JONÄNG (c) INGEMAR
            ELIASSON (fp)
          </p>
        </div>
      </div>
    </body>
  </text>
</TEI>
