<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02301">
  <teiHeader>
    <fileDesc>
      <titleStmt>
        <title>Ändringar i narkotikastrafflagen (1968:64) (prop. 1982/83:141)</title>
        <author>Karin Söder och Rune Gustavsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändringar i narkotikastrafflagen (1968:64) (prop. 1982/83:141)</title>
          <idno type="rdwebb">G6022301</idno>
          <rs type="number">2301</rs>
          <ref type="dokument_url_text">http://data.riksdagen.se/dokument/G6022301/text</ref>
          <ref type="dokument_url_html">http://data.riksdagen.se/dokument/G6022301</ref>
          <ref type="dokumentstatus_url_xml">http://data.riksdagen.se/dokumentstatus/G6022301</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P11sm7WJRk2hLaRLYHdWQL" type="signed"/>
        <correspContext corresp="i-P11sm7WJRk2hLaRLYHdWQL">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-Y2s3vw3xfBnmDmMhCYX6QJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2301/mot_198283__2301-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1982/83: 2301
          </p>
          <p>
            Karin Söder och Rune Gustavsson Ändringar i narkotikastrafflagen
            (1968: 64) (prop. 1982/83: 141)
          </p>
          <p>
            Motionens huvudsakliga innehåll
          </p>
          <p>
            I denna motion framläggs förslag om kraftiga skärpningar av narkotika-
            strafflagen. Enligt centerns uppfattning är det förslag som regeringen
            läm- nat otillräckligt. Det har blivit nödvändigt med en kriminalisering
            också av konsumtion av narkotika. En nyligen avkunnad dom i hovrätten
            har visat att det krävs en skärpt lagstiftning för att komma till
            rätta med det alltmer spridda bruket av cannabis. Lagstiftningen
            måste utformas så att den inte hindrar människor från att söka
            vård av rädsla för påföljd. Även i övrigt krävs det en hårdare
            lagstiftning än den som föreslås i propositionen. All illegal
            framställning av narkotika bör förbjudas. Det bör således inte
            vara tillåtet att odla narkotikaväxter under påstående att det
            sker i viltvårdssyfte eller är fråga om en prydnadsväxt. Alla
            förvärv och andra kvalificerade befattningar med narkotika bör
            straffbeläggas. Det innebär att även förvärv för eget bruk kan
            föranleda påföljd. I propositionen kriminaliseras främjande av
            narkotikahandel. Enligt centerns uppfattning bör även främjande
            av enstaka mindre överlåtelser tas med i lagen. När det gäller
            förverkandereglerna föreslås i motionen att samma regler som gäller
            vid olaga jakt bör gälla vid narkotikabrott. Det innebär att motorfordon
            och andra motordrivna fortskaffningsmedel som används vid dessa
            brott skall kunna förklaras förverkade. I motionen erinras även
            om betydelsen av ökade vårdinsatser från samhällets sida. Skärpningen
            av lagstiftningen måste ske hand i hand med förbättrade möjligheter
            till rehabilitering och frigörande från narkotikabe- roendet.
          </p>
          <p>
            Bakgrund
          </p>
          <p>
            Stora informationsinsatser Samhällets åtgärder mot narkotikaproblemen
            bygger på uppfattningen att allt bruk av narkotika som inte är
            medicinskt motiverat är missbruk och skall bekämpas med kraft.
            Kampen skall föras inom alla samhällsområden. Narkotikamissbruk
            är ett svårt socialt och medicinskt problem. Dess skadeverkningar
            är omfattande. Under det senaste decenniet har missbru-
          </p>
          <pb facs="riksdagen-motions-pdf/data/198283/mot_198283__2301/mot_198283__2301-002.pdf"/>
          <p>
            Mot. 1982/83: 2301 5
          </p>
          <p>
            ket fått en allt allvarligare karaktär. Denna utveckling delar
            Sverige med de flesta länder i världen. Missbruket har blivit
            ett hot mot den sociala välfärden i många länder. Under senare
            år har stora ansträngningar gjorts i vårt land för att vända denna
            negativa utveckling. Riksdagen antog våren 1978 ett förslag om
            åtgärder mot narkotikamissbruk (prop. 1977/78: 105). Huvudvikten
            i för- slaget låg på en kraftig utbyggnad av vårdresurserna kvantitativt
            och kvalitativt. Vikten av förebyggande insatser framhävdes. Vissa
            insatser inom kriminalvården ingick också bland förslagen. Försöksverksamheten
            initieras inom en rad olika områden. Under senare år har olika
            myndigheter satsat intensivt på information om narkotika och attitydpåverkan
            i syfte att motverka drogkulturen. Be- träffande narkotika kan
            bl. a. följande insatser nämnas. Basfaktaboken Fakta om narkotika
            och narkotikamissbruk utkom år 1977. År 1980 gav socialstyrelsens
            h-nämnd ut en ny faktabok, Fakta om sömnmedel och lugnande medel.
            Med anledning av den oroande utveck- lingen av cannabismissbruket
            gav socialdepartementet och brottsförebyg- gande rådets narkotikagrupp
            år 1981 ut broschyren Fakta om Hasch och Marijuana i samarbete
            med socialstyrelsens h-nämnd och skolöverstyrel- sen. Under hösten
            1980 publicerade skolöverstyrelsen på uppdrag av rege- ringen
            en handbok för skolans undervisning i drogfrågor, Vad kan vi göra?
          </p>
          <p>
            Tullpolis
          </p>
          <p>
            Narkotikaproblemen har getts hög prioritet i tullens arbete.
            Tullkontrol- len har successivt utvecklats och effektiviserats
            genom olika organisatoris- ka åtgärder och utbildningsinsatser,
            upprustning på den materiella sidan samt ett intensifierat samarbete
            med polisen och med utländska tullmyn- digheter. Under senare
            år har alltmer avancerade smugglingsmetoder av narko- tika försvårat
            tullens arbete. För att stärka tullens befogenheter i samband
            med narkotikabekämpningen har bestämmelser införts i varusmugglingsla-
            gen som ger den enskilde tulltjänstemannen uttrycklig rätt att
            företa s.k. ytlig kroppsbesiktning under samma förutsättningar
            som normalt gäller i fråga om kroppsvisitation. Narkotikabrottsligheten
            har under åren blivit alltmer välorganiserad och professionell.
            Sambandet mellan narkotikabrottsligheten och den organi- serade
            och ekonomiska brottsligheten har förstärkts. I narkotikabrottslig-
            hetens spår följer numera också grövre våldsbrott än tidigare.
            Narkotika- brottsligheten för även med sig allvarlig sidobrottslighet,
            t.ex. häleri. Narkotikamarknaden har också blivit internationaliserad.
            Det är särskilt markant inom heroinhandeln. Sverige fungerar i
            dag inte bara som motta- garland utan även som transitland för
            narkotika. En särskild narkotikarotel med ett 80-tal tjänster
            finns vid rikskrimina- len. Efter hand som narkotikamissbruket
            spritt sig ut i landet har personel- la resurser skapats regionalt
            och lokalt.
          </p>
          <pb facs="riksdagen-motions-pdf/data/198283/mot_198283__2301/mot_198283__2301-003.pdf"/>
          <p>
            Mot. 1982/83: 2301 6
          </p>
          <p>
            Polisen har i sin narkotikabekämpande verksamhet ständigt mött
            nya problem. Arbetet har också successivt effektiviserats. Tillfälliga
            narkoti- kaenheter bildades i 20 län i januari 1977. I juli 1978
            permanentades denna regionala organisation, och narkotikarotlar
            inrättades i 22 län. Utbyggna- den fortsatte, och sedan juli 1979
            finns regionala narkotikarotlar i alla län utom i Gotlands. Därutöver
            finns också lokala narkotikarotlar i Göteborgs, Malmö, Norrköpings
            och Helsingborgs polisdistrikt. Antalet polismän som enbart är
            sysselsatta med spaning och utredning av narkotikabrott i landet
            har också totalt sett ökat. År 1977 var ca 300 polismän enbart
            sysselsatta med narkotikabekämpning. År 1981 var antalet nära
            400.
          </p>
          <p>
            Åklagarverksamheten Narkotikabrottslighetens utveckling är föremål
            för betydande uppmärk- samhet såväl från riksåklagarens sida som
            på regional och lokal nivå. Brottsförebyggande och brottsbeivrande
            åtgärder på området som bedöms verkningsfulla ges ett betydande
            utrymme i åklagarverksamheten. I ett cirkulär (RÅC I: 94), utfärdat
            i januari 1980, rekommenderade riksåklagaren en mera restriktiv
            tillämpning av bestämmelserna om åtals- underlåtelse med stöd
            av 20 kap. 7 $ första stycket i rättegångsbalken. Tidigare tillämpning
            av dessa bestämmelser innebar att åtal vid narkoti- kainnehav
            för eget bruk kunde underlåtas, om innehavet gällde antingen en
            kvantitet centralstimulantia, utom kokain, svarande mot högst
            100 tablet- ter eller en mängd cannabis som motsvarade någon veckas
            förbrukning. Dessa gränser kunde undantagsvis överskridas om så
            bedömdes nödvän- digt med hänsyn till intresset av att inte försvåra
            möjligheterna att ge en missbrukare erforderlig vård. Den praxis
            som utvecklade sig ledde till vissa problem. Sålunda uppstod svårigheter
            att komma till rätta med detaljförsäljningen av narkotika, eftersom
            försäljarna ofta undvek att föra med sig större mängd narkotika
            än som kunde uppfattas som en missbru- kares behov för eget bruk.
            Ett annat skäl till riksåklagarens rekommenda- tioner om en mer
            restriktiv tillämpning av bestämmelserna om åtalsunder- låtelse
            är att användandet av cannabispreparat nu har spritt sig till
            socialt etablerade grupper som kan antas vara mottagliga för bötesstraff.
            I det nya cirkuläret förordas att tillämpningen av bestämmelserna
            om åtalsunderlåtelse begränsas till att avse fall då fråga är
            om innehav av en rökbit cannabisharts (0,75—1 gram) eller en dos
            centralstimulantia (0,1— 0,2 gram), dvs. en så liten mängd att
            den normalt inte delas upp och säljs vidare. Om det trots att
            mängden är ringa finns misstanke om att narkoti- kan skall säljas
            bör åtal väckas. Vidare framhålls att åtalsunderlåtelse i huvudsak
            bör begränsas till förseelser av förstagångskaraktär. Vid innehav
            av narkotika av annan typ — heroin, kokain, opium, morfin- bas,
            morfin, LSD etc. — bör åtalsunderlåtelse meddelas endast när mäng-
            den är närmast försumbar. Den ändrade tillämpning som har åstadkommits
            genom riksåklagarens
          </p>
          <pb facs="riksdagen-motions-pdf/data/198283/mot_198283__2301/mot_198283__2301-004-001.pdf"/>
          <p>
            Narkotikastratflagen
          </p>
          <p>
            1989 n 78 oo»
          </p>
          <p>
            Källa: brå apropå nr I 1983
          </p>
          <pb facs="riksdagen-motions-pdf/data/198283/mot_198283__2301/mot_198283__2301-004.pdf"/>
          <p>
            Mot. 1982/83: 2301 7
          </p>
          <p>
            cirkulär har inneburit en kraftig ökning av den polisregistrerade
            narkotika- brottsligheten (se figur 1). Som en jämförelse finns
            i figuren inlagd kurvan över ingripanden enligt varusmugglingslagen.
            1980 års siffror för brott mot narkotikastrafflagen uppgick till
            59425 att jämföra med 22599 närmast föregående år, en ökning med
            163 96.
          </p>
          <p>
            Fig. 1
          </p>
          <p>
            Vårdinsatser
          </p>
          <p>
            För att åstadkomma en varaktig förbättring av missbrukssituationen
            krävs det också kraftfulla åtgärder på vårdområdet. Även här har
            omfat- tande insatser genomförts undert de senaste åren. Öppenvårdscentralerna
            har byggts ut till att f.n. omfatta 26 enheter. Dessa är i sitt
            arbete i huvudsak inriktade på undersökande verksamhet och olika
            former av- behandling samt eftervård. Vid vissa vårdcentraler
            drivs speciella projekt med insatser som har karaktär av utbildning
            och arbetsträning. Kontakten med sjukvården är för många missbrukare
            den första vård- kontakten. Vård för somatiska sjukdomar eller
            skador orsakade av narko- tikamissbruket ges på de medicinska
            avdelningarna. Avgiftning och moti- vationsbehandling sker vid
            de flesta sjukhus på psykiatriska avdelningar. Unga narkotikamissbrukare
            vårdas vid ungdomsvårdsskolor, barn- och ungdomshem samt barn-
            och ungdomspsykiatriska kliniker. Antalet platser vid sådana hem
            för vård eller boende som tidigare betecknats som ungdomsvårdsskolor
            är ca 500 fördelade på 18 institutioner. Samtliga dessa platser
            är tillgängliga för narkotikamissbrukare. Under 1980 skrevs 786
            elever in vid ungdomsvårdsskolor. Narkotikamissbruk angavs som
            en orsak till intagning för 17 20 av pojkarna och 51 2 av flickorna.
            Det ändrade huvudmannaskapet för institutionsvården för missbrukare
          </p>
          <pb facs="riksdagen-motions-pdf/data/198283/mot_198283__2301/mot_198283__2301-005.pdf"/>
          <p>
            Mot. 1982/83: 2301 8
          </p>
          <p>
            har skapat förutsättningar för en sammanhållen vårdkedja. Det
            finns också anledning att understryka att institutionell vård
            och behandling är en uppgift för landstingskommuner och primärkommuner
            gemensamt enligt den socialtjänstlag som trädde i kraft vid ingången
            av 1982. Det finns också ett stort behov av alternativa vårdformer
            inom missbru- karvården. Vård i enskilt hem kan i många fall vara
            en viktig resurs och ett värdefullt alternativ till institutionsvården.
            Också folkrörelser, fackliga organisationer och arbetsliv kan
            fylla en viktig funktion i rehabiliteringsar- betet med missbrukare.
          </p>
          <p>
            Allmänt om förslaget
          </p>
          <p>
            Trots de kraftfulla åtgärder som vidtagits under senare år kan
            vi tyvärr konstatera att narkotikaproblematiken kvarstår i alltför
            stor omfattning. Den genomgång av narkotikasituationen som görs
            i propositionen anser vi vara mycket oroande. Det är ett ohyggligt
            pris som de människor, och deras anhöriga, som dras in i ett narkotikaberoende
            får betala. Varje år får ett hundratal personer betala med sitt
            liv, och åtskilliga hundra personer tas varje år in för vård i
            mycket dåligt tillstånd. Vi har ovan lämnat en omfattande redovisning
            av vilka insatser som redan genomförts i kampen mot narkotika.
            Vi kan konstatera att det område där det framför allt behövs åtgärder
            är när det gäller att utvidga kriminaliseringen av narkotikahanteringen.
            Promemorian från BRÅ (BRÅ 1982: 2) Narkotikabrott har visat på
            de brister och svagheter i den nuvaran- de narkotikalagstiftningen
            som råder. Dessa har bl. a. medfört svårigheter att lagföra vissa
            bakmän och andra som är delaktiga i en mer organiserad brottslighet.
            Även när det gäller lindrigare befattningar med narkotika har
            rättspraxis visat, framför allt i en nyligen avkunnad dom i hovrätten,
            att den nuvaran- de lagstiftningen inte på ett adekvat sätt täcker
            de gärningar som i det allmänna rättsmedvetandet anses straffvärda.
            Det är bra att regeringen har lagt fram en proposition i syfte
            att skärpa den nu gällande lagstiftningen. Vi måste dock påtala
            det dröjsmål med framläggandet som uppkommit. Narkotikasituationen
            är sådan att det är angeläget med mycket omedelbara åtgärder.
            Mittenregeringen hade för avsikt att redan i höstas framlägga
            förslag om ändringar i narkotikastraffla- gen (pressmeddelande
            från socialdepartementet från den 31 augusti 1982). På grund av
            den socialdemokratiska regeringens strävan efter att visa handlingskraft,
            i det här fallet genom tillsättandet av narkotikakommis- sionen,
            har arbetet med lagstiftningsreformen fördröjts. Vi anser även
            att regeringens förslag i alltför hög grad undantar straff- värda
            handlingar och att man även i övrigt valt lösningar som inte är
            tillräckligt långtgående. Vi övergår nu till att behandla de förslag
            i proposi- tionen som vi anser bort ha en annan utformning samt
            de kompletteringar till denna lagstiftning som vi anser vara påkallade.
          </p>
          <pb facs="riksdagen-motions-pdf/data/198283/mot_198283__2301/mot_198283__2301-006.pdf"/>
          <p>
            Mot. 1982/83: 2301 9
          </p>
          <p>
            Allt illegalt narkotikabruk bör vara straffbart
          </p>
          <p>
            Gällande lagstiftning har en relativt liberal syn på användningen
            av narkotiska preparat för eget bruk. Detta är följden av att
            det endast är innehavet och inte bruket av de narkotiska preparaten
            som är kriminali- serat. Det är dessutom så att även innehav av
            små mängder, en dagsdos, ej leder till åtal om inte förfarandet
            har uppdagats vid flera tillfällen. Förhål- landet har rönt stor
            uppmärksamhet i massmedia och bland allmänheten genom en nyligen
            avkunnad dom i Svea hovrätt (DB 53). Målet gällde frågan om det
            är straffbart att i sällskap röka cannabis som man blir bjuden
            på. Domstolen besvarade denna fråga nekande, eftersom konsumtion
            av narkotika enligt svensk rätt inte är en straffbar handling.
            Enligt hovrättens mening var den tilltalades befattning med narkotikan
            att betrakta som konsumtion och således ej som innehav. Den tilltalade
            frikändes därför. Vi anser att det blivit nödvändigt med en kriminalisering
            också av konsumtion av narkotika. Det finns klara tendenser till
            en spridning av bruket av cannabis till socialt väletablerade
            grupper. Detta är grupper som kan antas vara mottagliga och påverkbara
            av en utvidgning av det straff- bara området. Även bland de breda
            ungdomsgrupperna kan en kriminalise- ring av narkotikabruk väntas
            få mycket positiva effekter. Föredragande statsrådet framför flera
            skäl mot kriminalisering av kon- sumtion av narkotika. Han anför
            om denna fråga bl. a. följande.
          </p>
          <p>
            Klart är också att olika skäl av betydande styrka talar mot en
            sådan kriminalisering. Bl. a. skulle en straffbeläggning kunna
            få konsekvenser för narkomanvården som är svåra att överblicka.
            Det är ju inte önskvärt att narkomaner undviker att söka vård
            av rädsla för att de skall utsättas för polisingripanden i det
            sammanhanget. Problem skulle också kunna uppstå i förhållande
            till bruk och missbruk av narkotiska preparat som förskrivits
            inom ramen för den legala narkotikahanteringen.
          </p>
          <p>
            Vi anser dock inte dessa skäl så bärande att man bör avstå från
            en prövning av möjligheterna att finna ett ändamålsenligt stadgande
            som utvidgar det straffbara området. De problem som en sådan reglering
            kan förorsaka måste självfallet övervägas noga. Möjlighet till
            åtalseftergift vid frivillig vård och ökade möjligheter till alternativa
            påföljder vid detta brott måste prövas. Det är vår bestämda uppfattning
            att en skärpning av lagstift- ningen enligt ovan är nödvändig
            som en del av arbetet för att bestående förbättringar av narkotikasituationen
            i vårt land skall kunna uppnås.
          </p>
          <p>
            Framställning av narkotika (1 $ 2)
          </p>
          <p>
            I propositionen föreslås att framställning av narkotika som är
            avsedd för missbruk skall vara kriminaliserad. Härigenom kriminaliseras
            bl. a. odling av cannabis. Enligt vår uppfattning bör dock kriminaliseringen
            utökas till att omfatta all illegal framställning.
          </p>
          <pb facs="riksdagen-motions-pdf/data/198283/mot_198283__2301/mot_198283__2301-007.pdf"/>
          <p>
            Mot. 1982/83: 2301 10
          </p>
          <p>
            Vi delar den uppfattning som bl. a. rikspolisstyrelsen givit
            utryck för om att bevisproblem kommer att skapas med den föreslagna
            utformningen av lagtexten. Det finns inga rimliga skäl för att
            av hänsyn till viltvårdsintres- sen acceptera någon form av odling
            av narkotiska växter. Ej heller bör s.k. prydnadsväxter undantas
            från det straffbara området, som uttalas i spe- cialmotiveringen.
            För att klara förfaranden som ej är straffvärda är det enligt
            vår uppfattning tillräckligt med 3 a-paragrafens oaktsamhetsregler
            och särskilt andra styckets om straffrihet.
          </p>
          <p>
            Förvärv av narkotika (1 $ 3)
          </p>
          <p>
            Regeringsförslaget innebär under denna punkt en kriminalisering
            av förvärv som sker i överlåtelsesyfte. Detta betyder att förvärv
            som görs under påstående om användning för eget bruk föreslås
            vara straffria. Förvärvaren kan dock, vilket framgår av specialmotiveringen,
            dömas för innehav av narkotikan om han fått den i sin besittning.
            Som vi anfört ovan anser vi att i princip allt illegalt bruk av
            narkotika skall vara straffbelagt. De problem som föreligger med
            en sådan utvidgning av det straffbara området är inte för handen
            vid tidigare steg i ansvarsked- jan än själva konsumtionen. Vi
            anser därför att det är fullt rimligt att bestraffa alla förvärv
            av narkotika, dvs. även förvärv som inte sker i överlåtelsesyfte.
            Den som upptäcks under sådana omständigheter som kan leda till
            straff i enlighet med denna punkt torde inte vara i den situationen
            att han på grund av detta stadgande har avhållit sig från att
            söka vård. En utformning i enlighet med vårt förslag kan i stället
            innebära ökade möjlig- heter att få den tilltalade under vård.
            Förslaget kan också få stor preventiv verkan när det gäller att
            avhålla socialt välanpassade från narkotikabruk. Även från bevissynpunkt
            är det väsentligt att alla förvärv är straffbara, vilket exempelvis
            påpekas av rikspolisstyrelsen. Vi anser alltså att orden ”i överlåtelsesyfte””
            bör utgå ur lagtexten.
          </p>
          <p>
            Vissa speciella kvalificerade fall av befattning med narkotika
            (1 $ 4)
          </p>
          <p>
            Även under denna punkt finns i regeringsförslaget en begränsning
            när det gäller omfattningen. Den som anskaffar, bearbetar, förpackar,
            trans- porterar, förvarar eller har annan sådan befattning med
            narkotika som inte är avsedd för eget bruk är enligt detta stadgande
            straffbar. I likhet med vad vi anfört ovan under punkten ”förvärv
            av narkotika” anser vi att även hantering av narkotika för eget
            bruk skall vara straffbart. Orden ”som inte är avsedd för eget
            bruk” bör utgå ur lagtexten.
          </p>
          <pb facs="riksdagen-motions-pdf/data/198283/mot_198283__2301/mot_198283__2301-008.pdf"/>
          <p>
            Mot. 1982/83: 2301 "
          </p>
          <p>
            Förfaranden som är ägnade att främja narkotikahandel
          </p>
          <p>
            Under denna punkt föreslås kriminalisering av den som bjuder
            ut narko- tika till försäljning, förvarar eller befordrar vederlag
            för narkotika, förmed- lar kontakter mellan säljare och köpare
            eller företar annan sådan åtgärd, om förfarandet är ägnat att
            främja narkotikahandel. Vi anser att även detta stadgande givits
            en alltför snäv avgränsning. I stället borde, vilket också flera
            remissinstanser påpekar, även främjande av enstaka mindre överlå-
            telser omfattas av denna punkt. De farhågor för att en sådan kriminalise-
            ring skulle föra för långt, som framförs i propositionen, kan
            vi inte dela. Med den utförliga beskrivning av de gärningar som
            skall vara straffbara och som finns intagen i lagtexten anser
            vi det möjligt att anta en mera vidsträckt lagreglering. Följande
            avsnitt i specialmotiveringen till denna punkt kan vi inte ställa
            oss bakom.
          </p>
          <p>
            Allmänt lovprisande av eller reklam för narkotikamissbruk, instruk-
            tioner om hur narkotika brukas, allmänna beskrivningar av var
            och hur narkotika brukar säljas och andra förfaranden av detta
            slag berörs alltså inte av kriminaliseringen.
          </p>
          <p>
            Det bör enligt vår uppfattning ej ligga till grund för tillämpningen
            av lagen. Arbetet med frågan om ett rent förbud mot reklam för
            narkotika och andra näraliggande förfaranden bör påskyndas.
          </p>
          <p>
            Innehav av narkotika (1 $ 6)
          </p>
          <p>
            Under denna punkt föreslås ingen ändring i förhållande till gällande
            rätt. Allt innehav av narkotika, även i små mängder och för eget
            bruk, är och kommer således att vara straffbelagt. Det är därvid
            väsentligt att den uppstramning av utnyttjandet av åtalsun- derlåtelse
            som åstadkommits genom riksåklagarens, ovan nämnda, cirku- lär
            kan bibehållas. Den nya praxis som därvid uppkommit har haft stor
            betydelse för polisens arbete med denna typ av kriminalitet. I
            likhet med flera remissinstanser anser vi att det bör övervägas
            om inte även de osjälvständiga brottsformerna borde föranleda
            straffansvar också i fråga om innehavsbrottet. Detta gäller framför
            allt innehavsbrott som kan betecknas som grova. Genom att kriminalisera
            de osjälvständiga gärnings- formerna skulle samhället på ett än
            tydligare sätt markera att det inte finns någon hantering av narkotika,
            utom den som är medicinskt eller veten- skapligt motiverad, som
            kan godtas.
          </p>
          <pb facs="riksdagen-motions-pdf/data/198283/mot_198283__2301/mot_198283__2301-009.pdf"/>
          <p>
            Mot. 1982/83: 2301 12
          </p>
          <p>
            Förverkande (6 $)
          </p>
          <p>
            Under denna punkt föreslås inte några mer väsentliga förändringar
            av gällande rätt. De förändringar som görs är i princip en följd
            av övriga ändringar i lagen. Föredragande statsrådet anför att
            narkotikakommis- sionen enligt vad han inhämtat kommer att ta
            ställning till frågan om behov föreligger på längre sikt av ytterligare
            utvidgningar av förverkandereglerna och till hur reglerna i så
            fall bör utformas. Enligt vår uppfattning bör förverkandereglerna
            utvidgas redan nu. Det finns inte i den gällande och ej heller
            i den föreslagna lagstiftningen något hinder för att förverka
            exempelvis ett fordon eller en båt som använts som hjälpmedel.
            Detta har dock endast förekommit mycket spar- samt i praxis. Det
            är därför nödvändigt att införa ett stadgande liknande det som
            finns i 30 $ lagen (1938: 274) om rätt till jakt. Enligt denna
            para- grafs femte stycke kan bl.a. motorfordon, annat motordrivet
            fortskaff- ningsmedel och släpfordon som använts eller medförts
            som hjälpmedel vid vissa brott som avses i lagen förklaras förverkade,
            om det är påkallat till förebyggande av brott eller eljest särskilda
            skäl föreligger. Erforderlig lagtext bör utarbetas av utskottet.
            Vi anser att den tolkning av möjligheterna att förverka haschpipor,
            som görs i specialmotiveringen, ej bör ligga till grund för rättstillämpningen.
            Det gäller den sista meningen under denna punkt, vilken har följande
            lydelse:
          </p>
          <p>
            Förverkande kan således inte utan vidare ske av exempelvis haschpipor
            som innehas som souvenirer.
          </p>
          <p>
            Vi anser att de fall där förverkande ej bör komma i fråga anges
            tillräcklig omfattning genom orden ”uppenbart obilligt” i 6 $
            3 stycket. Med hänvisning till vad som anförts hemställs 1. att
            riksdagen med avslag på propositionen i denna del antar följande
            såsom Motionärernas förslag betecknade lydelse av 1 $ i narkotikastrafflagen
            (1968: 64)
          </p>
          <p>
            Regeringens förslag Motionärernas förslag 18 Den som olovligen
            Den som olovligen 1. överlåter narkotika, 1. överlåter narkotika,
            2. framställer narkotika som är 2. framställer narkotika, avsedd
            för missbruk, 3. förvärvar narkotika i överlåtel- 3. förvärvar
            narkotika, sesyfte,
          </p>
          <p>
            4. anskaffar, bearbetar, förpac- 4. anskaffar, bearbetar, förpac-
            kar, transporterar, förvarar eller tar — kar, transporterar, förvarar
            eller tar annan sådan befattning med narko- annan sådan befattning
            med narko- tika som inte är avsedd för eget = tika, bruk,
          </p>
          <pb facs="riksdagen-motions-pdf/data/198283/mot_198283__2301/mot_198283__2301-010.pdf"/>
          <p>
            Mot. 1982/83: 2301
          </p>
          <p>
            5. bjuder ut narkotika till försälj- ning, förvarar eller befordrar
            veder- lag för narkotika, förmedlar kon- takter mellan säljare
            och köpare el- ler företar någon annan sådan åt- gärd, om förfarandet
            är ägnat att främja narkotikahandel, eller
          </p>
          <p>
            6. innehar narkotika döms, om gärningen sker uppsåt- ligen, för
            narkotikabrott till böter eller fängelse i högst tre år.
          </p>
          <p>
            13
          </p>
          <p>
            5. bjuder ut narkotika till försälj- ning, förvarar eller befordrar
            veder- lag för narkotika, förmedlar kon- takter mellan säljare
            och köpare el- ler företar någon annan sådan åt- gärd, om förfarandet
            är ägnat att främja överlåtelse av narkotika el- ler 6. innehar
            narkotika döms, om gärningen sker uppsåt- ligen för narkotikabrott
            till böter eller fängelse i högst tre år.
          </p>
          <p>
            2. att riksdagen som sin mening ger regeringen till känna vad
            som i motionen anförts om kriminalisering av allt illegalt narkotika-
          </p>
          <p>
            bruk,
          </p>
          <p>
            3. att riksdagen som sin mening ger regeringen till känna vad
            som i motionen anförts om förfaranden som är ägnade att främja
            nar-
          </p>
          <p>
            kotikahandel,
          </p>
          <p>
            4, att riksdagen som sin mening ger regeringen till känna vad
            som i motionen anförts om kriminalisering av de osjälvständiga
            brotts- formerna också i fråga om innehavsbrottet, 5. att riksdagen
            som sin mening ger regeringen till känna vad som i motionen anförts
            om förverkande på grund av narkotikabrott.
          </p>
          <p>
            Stockholm den 11 april 1983
          </p>
          <p>
            KARIN SÖDER (c)
          </p>
          <p>
            RUNE GUSTAVSSON (c)
          </p>
        </div>
      </div>
    </body>
  </text>
</TEI>
