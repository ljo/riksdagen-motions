<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00615">
  <teiHeader>
    <fileDesc>
      <titleStmt>
        <title>Utlandsstationerade statstjänstemäns socialförsäkringsförmåner</title>
        <author>Gullan Lindblad m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utlandsstationerade statstjänstemäns socialförsäkringsförmåner</title>
          <idno type="rdwebb">G702615</idno>
          <rs type="number">615</rs>
          <ref type="dokument_url_text">http://data.riksdagen.se/dokument/G702615/text</ref>
          <ref type="dokument_url_html">http://data.riksdagen.se/dokument/G702615</ref>
          <ref type="dokumentstatus_url_xml">http://data.riksdagen.se/dokumentstatus/G702615</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>BARBRO NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6yqy4MT1VQVAce5QKVqtmE</idno>
            <name>SIRI HÄGGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AVJKrL96DuWvyC9KxrGJ2p" type="signed"/>
        <correspContext corresp="i-AVJKrL96DuWvyC9KxrGJ2p">
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="r-0"/>
          <note type="signatory" corresp="i-6yqy4MT1VQVAce5QKVqtmE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__615/mot_198384__615-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1983/84:615
          </p>
          <p>
            Gullan Lindblad m. fl. Utlandsstationerade statstjänstemäns socialförsäkringsförmåner
          </p>
          <p>
            Utlandsstationerade statstjänstemän betalar numera full kommunal-
            och statsskatt i hemlandet. Detta faktum borde innebära att de
            och deras familjer istörsta möjliga utsträckning hade samma rättigheter
            och skyldigheter på det sociala området som hemmastationerade
            kollegor. Så är dock inte förhållandet. De nya reglerna rörande
            bosättningsbegreppet fr.o.m. den 1 juli 1983 innebär att bosättningen
            i Sverige — och därmed tillhörigheten till socialförsäkringen
            — anses bestå endast om utlandsvistelsen är avsedd att vara längst
            ett år. Tidigare kunde man kvarstå ett år i försäkringskassan,
            även om vistelsen var avsedd att vara längre än ett år. De socialförsäkringsförmåner
            som UD-tjänstemän går miste om vid
          </p>
          <p>
            stationering utomlands framgår av en promemoria från utrikesdepartemen-
            tet, daterad den 28 juni 1982:
          </p>
          <p>
            1. Sjukvårdsförmåner Sjukhusvård
          </p>
          <p>
            Sjukhusvård i Sverige för vårdbehov som uppkommit utomlands jämställs
            i ersättningshänseende med icke akut vård. Utomlänsavgift debiteras
            således för vård som erhålls utanför det sjukvårdsområde — landsting
            — där vederbörande var kyrkobokförd vid utflyttningen från Sverige
            och i annat land inomlänsavgift. Utlandssvenskar bosatta i länder
            med vilka Sverige har konventioner om sjukvårdsförmåner kan dock
            inte erhålla vård mot inomlänsavgift. Motsvarande gäller även
            i fråga om förlossningsvård, vilken —i motsats till vad som gäller
            för här i landet bosatta personer — jämställs med icke akut vård
            (såvida inte barnet föds för tidigt — mer än ca 21 dagar före
            beräknad förlossningsdag). Ersättning för utomlänsavgift är ej
            reglerad i gällande avtal (AST). Skälighetsprövning kan dock ske
            i statens utlandslönenämnd. UD har i ett fåtal fall lyckats utverka
            betalningsansvar från hemlandsting för förlossning inom annat
            landsting. Det har i regel gällt Stockholms läns landsting. Denna
            möjlighet torde dock inte stå till buds i fortsättningen enligt
            vad som framkommit i samband med avslag nyligen på en framställning
            till detta landsting. Förhandlingar pågår mellan statens förhandlingsnämnd
            och Landstings- förbundet om sjukhusvård mot inomlänsavgift under
            vissa förutsättningar — inom det sjukvårdsområde dit utlandssvensken
            först anländer vid ankomsten till Sverige.
          </p>
          <pb facs="riksdagen-motions-pdf/data/198384/mot_198384__615/mot_198384__615-002.pdf"/>
          <p>
            Mot. 1983/84:615
          </p>
          <p>
            Läkarvård
          </p>
          <p>
            Vid icke akut vård kan hela vårdkostnaden debiteras. Detta varierar
            dock mellan olika läkare och öppna mottagningar.
          </p>
          <p>
            Läkemedel m. m.
          </p>
          <p>
            Rätt till kostnadsfria och prisnedsatta läkemedel samt kostnadsfria
            förbrukningsartiklar vid sjukdom föreligger enbart vid vistelse
            i Sverige.
          </p>
          <p>
            Tandvård
          </p>
          <p>
            Ersättning utgår ej enligt tandvårdsförsäkringen. Hela vårdkostnaden
            debiteras. Kostnadsfri tandvård inom Folktandvården åt barn i
            åldern 3—19 år ges inte heller då inskrivning i försäkringskassa
            är en förutsättning. Enligt AST ersätts tandreglering för medföljande
            barn under 18 år helt. I Övrigt utgår ersättning med 50 96 av
            kostnader upp till 2 500 kr. och med 75 9o däröver (gäller både
            barn och vuxna).
          </p>
          <p>
            2. Sjukpenning
          </p>
          <p>
            Hemmamake får inte under utlandsstationering sjukpenning vid
            sjukdom.
          </p>
          <p>
            3. Föräldrapenning
          </p>
          <p>
            Tjänstemannen och medföljande make mister genom utskrivningen
            ur försäkringskassan rätten till föräldrapenning (FP), särskild
            föräldrapenning (SFP) samt föräldrapenning för tillfällig vård
            av barn. Tjänsteman, som har tjänst på vilken AST är tillämplig
            och för vilken arbetsgivarinträde gäller, har emellertid viss
            rätt till lön utan avdrag i samband med barnledighet:
          </p>
          <p>
            - FP utgår inte under stationering utomlands. Till utlandsstationerad
            tjänsteman med AST-tjänst och arbetsgivarinträde utgår i stället
            lön utan avdrag under ledighet 180-dagar. Förutsättning härför
            är att det endast är själva bosättningen utomlands som är anledning
            till att FP ej kan utgå (jfr anm. p. 4 till 19 $ AST). Detta innebär
            att kvinnlig tjänsteman får lön utan avdrag under barnledighet,
            liksom även manlig tjänsteman, om medföljande hustrun uppfyller
            förutsättningarna för FP. — Inte heller SFP kan utgå under stationering
            utomlands. Lön utan avdrag kan emellertid enligt AST utgå till
            utomlands stationerad tjänsteman under 45 dagar (90 dagar om medföljande
            make överlåter sina 45 dagar), jfr anm. p. 4 till 19$ AST. Förutsättning
            är såsom vid p. 1 ovan att själva bosättningen utomlands är anledningen
            till att SFP inte kan utgå. Såväl kvinnlig som manlig tjänsteman
            har således rätt till 45 dagar för egen del utan avdrag på lön.
            Sådan rätt till SFP från försäkringskassan föreligger till dess
            barnet fyller 8 år. Enligt statens arbetsgivarverks (SAV) tolkning
            av AST 19$ anm. p. 4 föreligger dock ej rätt till sådan förmån
            om det kan förväntas att tjänstemannen återflyttar till Sverige
            före barnets 8-årsdag och därigenom möjlighet att erhålla SFP
            uppkommer. Risk för dubbel ersättning föreligger annars enligt
            SAV.
          </p>
          <pb facs="riksdagen-motions-pdf/data/198384/mot_198384__615/mot_198384__615-003.pdf"/>
          <p>
            Mot. 1983/84:615 12
          </p>
          <p>
            - FP för tillfällig vård av barn (60 dgr per barn och år) utgår
            inte till utlandsstationerad tjänsteman. Någon motsvarighet till
            anm. p. 4 till 19$ AST finns inte här. —- Vid återkomst till Sverige
            kan tjänstemannen och medföljande make dessutom drabbas av ”karenstid”
            innan sjukpenning gäller, t.ex. 180 dagar vid FP. Enligt anm.
            p. 4 till 19 $ AST utgår dock lön utan avdrag till tjänstemannen.
          </p>
          <p>
            4. Bidragsförskott
          </p>
          <p>
            En förälder som inte bor tillsammans med sitt barn och som inte
            har vårdnaden om barnet skall medverka till barnets försörjning
            genom att betala underhållsbidrag. Om den underhållsskyldige föräldern
            inte betalar underhållsbidraget eller ett lågt underhållsbidrag
            kan barnet få bidragsför- skott. För att få bidragsförskott måste
            barnet vara bosatt i Sverige enligt försäkringskassans bosättningsbegrepp.
            UD-tjänsteman eller UD-tjänste- mans make kan således inte erhålla
            bidragsförskott vid utlandsstationering.
          </p>
          <p>
            5. Vårdbidrag
          </p>
          <p>
            Vårdbidrag är en ersättning till förälder för vård av handikappat
            barn. Rätten till vårdbidrag förutsätter att barnet på grund av
            sjukdom, psykisk utvecklingsstörning eller annat handikapp för
            avsevärd tid (minst ett år) är i behov av särskild tillsyn och
            vård. Vårdbidraget omfattas av samma bosättningsbegrepp som bidragsförskott,
            vilket innebär att vårdbidrag ej utbetalas till UD-tjänstemän
            vid utlandsstationering. Efter skälighetsprövning enligt AFL 5
            kap. 6$ har försäkringskassan i ett för UD känt fall beslutat
            att utge vårdbidrag tills vidare även under utlandsstationering.
          </p>
          <p>
            6. Handikappersättning
          </p>
          <p>
            Rätt till handikappersättning har den som fyllt 16 år och som
            blivit handikappad före 65 års ålder. Den fysiska och psykiska
            funktionsförmågan skall för avsevärd tid vara nedsatt i sådan
            omfattning att den försäkrade t. ex. behöver mer tidskrävande
            hjälp av annan i sin dagliga livsföring. Ang. bosättningsbegrepp
            se bidragsförskott och vårdbidrag.
          </p>
          <p>
            7. Kontant arbetsmarknadsstöd (KAS)
          </p>
          <p>
            Ersättning i form av kontant arbetsmarknadsstöd är en korttidsförsäkring.
            Stödet ges för sammanlagt högst 150 dagar. Vid 55 år är längsta
            ersättningstid 300 dagar. Ersättningen är högst 75 kr/dag under
            5 dagar/kalendervecka. KAS kan sökas av den som inte är medlem
            i arbetslöshetskassa eller varit ansluten kortare tid än 12 månader,
            eller till den som just slutat sin skolutbildning. Grundvillkoren
            är att vara mellan 16 och 64 år och att vara arbetssökande vid
            arbetsförmedlingen (efter fyllda 60 år obegränsade antal dagar
            till pensionsåldern). UD-tjänstemannens medföljande är på grund
            av gällande bestämmelser endast i undantagsfall kvalificerade
            för kontant arbetsmarknadsstöd under
          </p>
          <pb facs="riksdagen-motions-pdf/data/198384/mot_198384__615/mot_198384__615-004.pdf"/>
          <p>
            RS AS igt Sa OR BSS DO ARR Se RR ER SR AS RA Rn AR a
          </p>
          <p>
            Mot. 1983/84:615 13
          </p>
          <p>
            den tid de är arbetssökande efter hemkomsten till Sverige. Främst
            beror detta på att villkoret att ha arbetat 5 månader under den
            närmast föregående 12-månadersperioden ej kan uppfyllas eftersom
            de medföljandes möjlighet till förvärvsarbete utomlands är nästan
            obefintlig. Det vore därför önskvärt att viss del av deras utlandsvistelse
            beroende av makes/makas UD-tjänst kvalificerade för kontant arbetsmarknadsstöd.
          </p>
          <p>
            8. Studiemedel för studier utomlands
          </p>
          <p>
            Den som är svensk medborgare kan efter prövning från fall till
            fall få studiemedel för studier utomlands. Studiemedel kan erhållas
            bl. a. för vissa utbildningar som är spärrade i Sverige. Det gäller
            f.n. studier för att bli arbetsterapeut, sjukgymnast, veterinär,
            data- och elektronikingenjör, systemerare och programmerare. Ett
            krav är att det måste vara brist på utövare av yrket i Sverige.
            Om man varit bosatt utomlands längre tid än fem år kan studiemedel
            inte beviljas för utlandsstudier. Den begränsning bestämmelserna
            innebär är till nackdel för familjemed- lemmar till svenskar i
            utlandstjänst i de fall de önskar studera vid utländsk undervisningsanstalt
            under den tid familjen är utlandsplacerad. En liberalisering av
            bestämmelserna för erhållande av studiemedel har redan skett i
            och med att den s.k. äktamakeprövningen slopats fr. o. m. läsåret
            1980/81. En ytterligare liberalisering av bestämmelserna med avseende
            på familjemedlemmar till svenskar i utlandstjänst skulle gissnignsvis
            inte innebära någon större anhopning av studiemedelsansökningar.
            För den enskilde individen skulle denna möjlighet dock kunna få
            stor betydelse.
          </p>
          <p>
            9. Pensionsförmåner Folkpension till make
          </p>
          <p>
            UD-tjänstemannens make utfår ej folkpension om tjänstemannen
            är utlandsstationerad vid den tidpunkt då maken uppnår pensionsåldern
            65 år. Flertalet av tjänstemännen kvarstår i tjänst till pensioneringsperiodens
            övre gräns, som infaller vid uppnåendet av 66 års ålder. Om tjänstemannen
            efter pensionsavgången bosätter sig utomlands med sin make, utgår
            ej folkpension till maken då denne uppnår pensionsåldern.
          </p>
          <p>
            Barnpension
          </p>
          <p>
            Barnpension utgår ej till medföljande barn om tjänstemannens
            make avlider under utlandsstationeringen utan att ha förvärvat
            ATP-poäng.
          </p>
          <p>
            Delpension
          </p>
          <p>
            Tjänsteman som uppnår 60 års ålder kan beviljas nedsatt tjänstgöring
            för uttagande av delpension enligt lagen (1979:84) om delpensionsförsäkring.
            En av förutsättningarna för att vara försäkrad för delpension
            är att sökanden är bosatt i Sverige. Den som är utsänd för anställning
            på utländsk ort i
          </p>
          <pb facs="riksdagen-motions-pdf/data/198384/mot_198384__615/mot_198384__615-005.pdf"/>
          <p>
            Mot. 1983/84:615 14
          </p>
          <p>
            svenska statens tjänst, betraktas av försäkringskassan som inte
            bosatt i Sverige.
          </p>
          <p>
            ATP-rätt för vård av barn
          </p>
          <p>
            Föräldrar som vårdar egna barn i hemmet får viss rätt till allmän
            tilläggspension för denna insats (11 kap. 6a$ lagen om allmän
            försäkring). Förälder får tillgodoräkna sig det antal år han eller
            hon varit hemma och vårdat egna barn under tre år som om dessa
            vårdår hade varit förvärvsår. En förutsättning härför är att såväl
            föräldern som barnet är bosatt i Sverige.
          </p>
          <p>
            Även en jämställdhetsfråga!
          </p>
          <p>
            Enligt UD-personalen är ett av de allvarligaste problemen, som
            är förknippade med utlandstjänstgöringen att makan (det är oftast
            makan som medföljer maken och inte tvärtom) i de flesta fall tvingas
            uppge den egna yrkesverksamheten. UD kan i viss mån verka för
            att medföljande makor får arbete, men inte minst de olika kulturmiljöerna
            i andra länder lägger praktiska hinder i vägen, och möjligheten
            till ett eget arbete för en medföljande maka är marginell. Efter
            en normal utlandstjänstgöringsperiod om fem till åtta år återvänder
            familjen till Sverige. Svårigheterna för makar att få ett arbete
            i hemlandet efter flera års bortavaro är ofta mycket stora. Den
            som har statlig anställning liksom anställning inom landsting
            och kommun har dock numera fått rätt till tjänstledighet under
            sex år, vilket är ett positivt steg. En följd av UD-livets ”nomadkaraktär”
            blir att medföljande makor ofta frånhänds möjligheten att intjäna
            egna ATP-poäng. Vid pensionsåldern blir det ekonomiska påfrestningar,
            när båda makarna tvingas leva på endast en full pension. Makans
            situation vid dödsfall eller skilsmässa kan bli mycket besvärlig.
            Det bör övervägas om det inte vore en rimlig åtgärd att tillförsäkra
            medföljande makor skäliga pensionsvillkor, t. ex. genom rätt att
            räkna ett visst antal ATP-år, om man tidigare haft förvärvsarbete
            och inte kan erbjudas arbete i det nya landet. Risken är annars
            att hemmastationerade tjänstemän vägrar göra utlandstjänstgöring
            på grund av negativa konsekvenser för familjen. Vi anser det över
            huvud taget klart otillfredsställande, att svenska staten sänder
            ut tjänstemän, som har sämre villkor än de som arbetar i hemlandet
            och anser det angeläget att de av oss i motionen berörda frågorna
            snarast kommer till en positiv lösning. I den mån lagändringar
            ej bedöms kunna komma till stånd bör frågorna lösas avtalsvägen.
          </p>
          <pb facs="riksdagen-motions-pdf/data/198384/mot_198384__615/mot_198384__615-006.pdf"/>
          <p>
            Mot. 1983/84:615 15
          </p>
          <p>
            Hemställan
          </p>
          <p>
            Med stöd av ovanstående hemställs att riksdagen hos regeringen
            anhåller om förslag till lösning av utlandsstationerad UD-personals
            situation inom socialförsäkring- en m. m. i syfte att nå så stor
            likställighet som möjligt med i Sverige bosatta personer.
          </p>
          <p>
            Stockholm den 18 januari 1984
          </p>
          <p>
            GULLAN LINDBLAD (m)
          </p>
          <p>
            BARBRO NILSSON (m) SIRI HÄGGMARK (m) i Visby
          </p>
        </div>
      </div>
    </body>
  </text>
</TEI>
