<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01317">
  <teiHeader>
    <fileDesc>
      <titleStmt>
        <title>Statens provningsanstalt</title>
        <author>Marianne Karisson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens provningsanstalt</title>
          <idno type="rdwebb">G7021317</idno>
          <rs type="number">1317</rs>
          <ref type="dokument_url_text">http://data.riksdagen.se/dokument/G7021317/text</ref>
          <ref type="dokument_url_html">http://data.riksdagen.se/dokument/G7021317</ref>
          <ref type="dokumentstatus_url_xml">http://data.riksdagen.se/dokumentstatus/G7021317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U8EoEByN8ZcnTVdzUezJYu" type="signed"/>
        <correspContext corresp="i-U8EoEByN8ZcnTVdzUezJYu">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1317/mot_198384__1317-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:1317
          </p>
          <p>
            Marianne Karlsson Statens provningsanstalt
          </p>
          <p>
            För att tillverkare av produkter skall kunna erhålla typgodkännande
            för sina produkter krävs att stickprov minst en gång per år och
            kontrollprovningar fyra till sex gånger per år skall utföras.
            Vänder man sig till statens provningsanstalt kan det dröja upp
            till sex månader innan de tagna provresultaten redovisas. I detta
            skede är produkten vanligen utdistribuerad i den svenska marknaden.
            Eventuell inkurrens eller felaktighet kan sålunda påvisas först
            sedan produkten nått konsument eller tagits i bruk och skadeståndsansvar
            föreligger eller det blivit svårt att reglera regresstalan mot
            tillverkaren. Nämnda brister torde icke ha orsakats av att statens
            provningsanstalt saknar resurser utan snarare att de saknar viljan
            och ambitionen att verka under de villkor som näringslivet tvingas
            göra. Ett växande krav gör sig märkbart från industrins och handelsföretagens
            sida att snabbt kunna genomföra tester av produkter för att fastställa
            produktegenskaper inom ramen för de av myndigheterna och köparna
            ställda kraven. Ofta skall opartiska produktdata redovisas inom
            10-14 dagar från det förhandlingar inletts. Man upplever långa
            väntetider som ett kostsamt problem, vilket också hindrar utveckling,
            produktion, handel och export av nya svenska produkter. Allt måste
            i dag gå mycket snabbt ute i näringslivet på grund av det höga
            kostnadstrycket och förräntningskraven. Motsvarande krav på snabb
            behandling av ärenden föreligger inte inom statens provningsanstalt,
            där långa väntetider och förseningar med åtföljande höga provningskostnader
            för företagen föreligger. Tanken med att staten skulle engagera
            sig i provnings- och kontrollförfarandet var att stärka produktkontroll
            och bidra till en positiv utveckling av näringslivet. De monopol
            som skapats kring denna statliga verksamhet har tyvärr visat sig
            många gånger ge upphov till motsatt effekt. Med godkännande från
            myndigheterna kan i dag även andra företag erhålla bemyndigande
            att utfärda testintyg som underlag för typgodkännan- de. Denna
            företagssektor är i dag hårt reglerad och privata företag som
            utför tester behandlas ofta som en oönskad konkurrent av statens
            provningsan- stalt, där man samtidigt ofta innehar en diskutabel
            dubbelroll i och med att man dels är med och utarbetar provningsregler,
            dels själv utfärdar testintyg. Härvid har man benägenhet att inte
            bara söka underkänna de tester och testmetoder som används internationellt
            och av andra erkända institutioner och företag som bedriver egenskapstestning
            av olika produkter. Man söker
          </p>
          <pb facs="riksdagen-motions-pdf/data/198384/mot_198384__1317/mot_198384__1317-002.pdf"/>
          <p>
            Mot. 1983/84:1317 5
          </p>
          <p>
            även gynna metoder som nyttjar den utrustning man själv önskar
            använda. Särskilt påtagligt har den otillbörliga konkurrensen
            blivit efter det att man från myndigheternas sida ökat kravet
            på att statens provningsanstalt skall avgiftsfinansiera sin verksamhet
            och att man därmed blivit ekonomiskt motiverad att söka erhålla
            så många uppdrag som möjligt. Det kan konstateras att statens
            provningsanstalt, trots de betydande ekonomiska stöd som samhället
            beviljat, i dag debiterar ca dubbelt så höga ersättningar för
            sitt arbete och kräver betydligt längre tid för att fullgöra uppdrag
            än vad fristående provningsanläggningar kräver. Många företag
            låter utföra tester i våra grannländer till följd av förhållandena.
            För att råda bot på nuvarande missförhållanden och för att främja
            den tekniska utvecklingen bör därför ett ökat antal fria testanläggningar
            tillåtas konkurrera med det monopol som uppstått kring statens
            provningsanstalts verksamheter så att testförfarandet bättre anpassas
            till de villkor näringslivet måste arbeta under. Med hänvisning
            till det ovan anförda hemställs att riksdagen som sin mening uttalar
            vikten av att regeringen tillser att de arbetsrutiner statens
            provningsanstalt tillämpar bättre anpassas till de villkor näringslivet
            i övrigt tvingas arbeta under samt att man i näringslivet i ökad
            omfattning ges förtroende att utföra provningar i egna opartiska
            anläggningar, vilka erhållit bemyndi- gande och ställts under
            statens planverks kontroll, så att fri konkurrens kan göra sig
            gällande på detta område.
          </p>
          <p>
            Stockholm den 24 januari 1984
          </p>
          <p>
            MARIANNE KARLSSON (c)
          </p>
        </div>
      </div>
    </body>
  </text>
</TEI>
