<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01501">
  <teiHeader>
    <fileDesc>
      <titleStmt>
        <title>Skattepolitiken</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattepolitiken</title>
          <idno type="rdwebb">G7021501</idno>
          <rs type="number">1501</rs>
          <ref type="dokument_url_text">http://data.riksdagen.se/dokument/G7021501/text</ref>
          <ref type="dokument_url_html">http://data.riksdagen.se/dokument/G7021501</ref>
          <ref type="dokumentstatus_url_xml">http://data.riksdagen.se/dokumentstatus/G7021501</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-WpdDDVBL8xRiFwxBEnVikM</idno>
            <name>KJELL JOHANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V7eAfTVxumooTRZ7PzF89W" type="signed"/>
        <correspContext corresp="i-V7eAfTVxumooTRZ7PzF89W">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-WpdDDVBL8xRiFwxBEnVikM"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1501/mot_198384__1501-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:1501
          </p>
          <p>
            Jan-Erik Wikström m. fl. Skattepolitiken
          </p>
          <p>
            Principer för beskattningen
          </p>
          <p>
            Det svenska regelsystemet för beskattning upplevs med rätta som
            utomordentligt krångligt och svåröverskådligt. Inom skattepolitikens
            ram har lagstiftaren under årens lopp försökt förena ett antal
            motstridiga mål. Skattesystemet skall svara för den offentliga
            sektorns finansiering, det skall vara ett verksamt instrument
            i fördelningspolitiken och det skall tjäna som stimulans åt marknaden
            när statsmakterna önskar påverka utvecklingen i viss ekonomisk
            riktning. Alla dessa mål låter sig svårligen förenas i en enkel
            och lätt överskådlig lagmassa. Dessutom har lagstiftaren många
            gånger önskat förstärka eller kompensera effekterna från andra
            lagstiftningsfält med hjälp av skatteregler. Exempelvis är det
            svårt att utforma en progressiv skatteskala för inkomstskatten
            utan att samtidigt ta hänsyn till andra fördelningspolitiska åtgärder
            inom bostadspolitiken och socialpolitiken. Det kommer inför 1990-talet
            att bli nödvändigt att överarbeta det nuvarande regelsystemet
            inom skatteområdet för att åstadkomma förenklade regler och göra
            det möjligt för alla att överblicka de skatteregler som berör
            resp. hushåll. För att vidmakthålla förtroendet för beskattningen
            torde ett minimikrav ändå vara att medborgarna tycker sig förstå
            de principer och ekonomiska samband som skattereglerna vilar på.
            Det är tveksamt om man kan säga att så är fallet i dag. Samtidigt
            är det viktigt att understryka att inget skattesystem hur det
            än konstrueras kan fungera när skattetrycket tenderar att överstiga
            vad många medborgare uppfattar som rimligt. De svårigheter som
            vi i dag upplever inom skattepolitiken och skatteadministra- tionen
            är inte enbart en funktion av ett krångligt regelsystem, utan
            är kanske i än högre utsträckning en funktion av en alltför stor
            offentlig sektor, och därmed ett alltför stort skatte- och avgiftsuttag
            i relation till ekonomin i sin helhet. Lagstiftarens strävan efter
            att i varje läge åstadkomma millimeterrättvisa bidrar givetvis
            ytterligare till ett krångligare regelsystem. En reformering av
            skattereglerna måste därför ske parallellt med att statens utgiftsprogram
            stramas åt så att på sikt det nödvändiga skatte- och avgiftsuttaget
            kan stanna vid en nivå som ger en skattekvot som är lägre än 5096.
            Det är inte oskäligt anta att ett lägre skatte- och avgiftsuttag
            kan ge ett regelsystem som kan fås att fungera enklare och smidigare
            och med mindre kontrollinsatser, nämligen om man antar att det
            samlade skatteuttaget därmed av en bred majoritet upplevs som
            skäligt. Ett kontroll- och
          </p>
          <pb facs="riksdagen-motions-pdf/data/198384/mot_198384__1501/mot_198384__1501-002.pdf"/>
          <p>
            Mot. 1983/84:1501 5
          </p>
          <p>
            blankettsystem kommer alltid att krävas för att rätt kunna redovisa
            skatteunderlag och skattläggning. Men det krävs större samklang
            mellan det offentligas anspråk och vad enskilda upplever som rimligt
            skatteuttag. Exempelvis torde ett sådant synsätt ha betydelse
            för hur progressiviteten i en inkomstskatteskala utformas. De
            olika skatternas och avgifternas reella betydelse inbördes framgår
            av följande tabell.
          </p>
          <p>
            Sammanställning: Statens inkomster Miljarder kr.; beräknade belopp
          </p>
          <p>
            Inkomstslag 1983/84 1984/85 Förändring Skatt på inkomst, realisationsvinst
            och rörelse 44,4 43,1 » 13 Lagstadgade socialavgifter 48,7 48,8
            + 0,1 Skatt på egendom 4,1 6,5 + 2,4 Mervärdeskatt 48,3 53,1 +
            4,8 Övriga skatter på varor och tjänster 38,9 39,8 0,9 Inkomster
            av statens verksamhet 23,0 24,1 + 1,1 Övriga inkomster 10,2 8,7
            - 1,5 Summa inkomster 217,6 224,1 + 6,5
          </p>
          <p>
            Regeringens budgetförslag. Sammandrag s. 58.
          </p>
          <p>
            Av tabellen framgår att den statliga inkomstskatten beräknas
            minska mellan de två budgetåren. Dessutom är värt att notera att
            såväl mervärdeskatten som de lagstadgade socialavgifter, till
            den del de redovisas via statsbudgeten, överstiger den statliga
            inkomstskatten. Historiskt har den statliga inkomstskatten successivt
            minskat i relativ betydelse. Andra bredbasiga skatter och avgifter
            har i motsvarande mån fått en vidgad betydelse. Riksdagen fattar
            varje år en mängd beslut som innebär viktiga förändringar i regelsystemet
            för beskattning. En sådan accelererande lagstiftningstakt är inte
            önskvärd. Beskattningssystemet är ett grundläggan- de fundament
            för hela det ekonomiska livet. Skattereglernas utformning styr
            mycket av den ekonomiska verksamheten i landet. Vi menar därför
            att det är viktigt att aktörerna på olika marknader långsiktigt
            kan förutse vilka spelregler som gäller. Det är inte tillfredsställande
            när statsmakterna med kort varsel går in och ändrar förutsättningarna
            för ekonomiska beslut i stort som smått. Därför bör lagstiftaren
            i högre utsträckning än vad som kännetecknat det senaste året
            sträva efter att åstadkomma ett regelsystem som långsiktigt ligger
            fast och ger stadiga spelregler för det ekonomiska livet. En fördel
            med den skatteuppgörelse som träffades mellan dåvarande regering
            och opposition 1981 var just att ett treårigt program för reformering
            av den statliga inkomstskatten skulle läggas fast i syfte att
            ge ett klart besked om vilka skatteregler som skulle gälla och
            vad skattebetalarna hade att
          </p>
          <pb facs="riksdagen-motions-pdf/data/198384/mot_198384__1501/mot_198384__1501-003.pdf"/>
          <p>
            Mot. 1983/84:1501 6
          </p>
          <p>
            inrätta sig efter. Socialdemokraterna svek detta synsätt och
            gjorde snabbt förändringar i fattade beslut, som bidrog till osäkerhet
            och minskat förtroende för skattepolitikens långsiktighet. Därmed
            föröds också möjligheterna till en stabil politisk grund för en
            långsiktig och förutsebar reformering av den statliga inkomstskatten.
          </p>
          <p>
            Företagsbeskattningen
          </p>
          <p>
            Den svenska företagsbeskattningen bygger på principen om en nettoinkomstbeskattning.
            Beskattningsunderlaget är skillnaden mellan intäkter och kostnader.
            I skattereglerna finns inbyggd en mycket kraftig stimulans till
            konsolidering av företaget genom att av- och nedskrivningar tillåts
            vid beskattningen, vilka ofta är större än vad som är företagsekono-
            miskt motiverat. Denna grundläggande filosofi för företagsbeskattningen
            skapar ett starkt incitament att behålla genererade vinster i
            ”gamla” företag och försvagar i motsvarande grad stimulansen att
            redovisa vinster som tas upp till beskattning och som därefter
            kan föras över till nysatsningar inom näringslivet. Karaktäristiskt
            för företagsbeskattningen blir därmed att de historiskt vinstgivande
            företagen blir välförsedda med nytt riskkapital, medan nysatsningar
            som sker utanför de etablerade företagen kommer att få en mindre
            kreditvolym till sitt förfogande. En generös och liberal företagsbeskattning
            har givetvis historiskt varit till stor fördel för det svenska
            näringslivets utveckling. Det bör självfallet inte bli tal om
            att öka skatteuttaget gentemot företagen. Däremot finns det skäl
            att överväga huruvida inte de trögheter som skapats med nuvarande
            system vad gäller kapitalets rörlighet, bör motverkas. De särskilda
            vinstskatter som införts dels för att möta ett påstått problem
            om s.k. övervinster, dels för att finansiera löntagarfonder, försvårar
            givetvis ytterligare att åstadkomma incitament till en större
            rörlighet för riskkapital. En reformering av företagsbeskattningen
            bör syfta dels till att minska de incitament till inlåsning i
            de historiskt vinstgivande företagen, dels göra det möjligt att
            förenkla företagsbeskattningen. Förändring av skatteunderlaget
            för den kommunala beskattningen, så att inkomster från juridiska
            personer inte längre ingår i det kommunala skatteunderlaget, kan
            öppna möjligheter till förenklingar av företagsbeskattning. Vi
            delar därför regeringens uppfattning att en sådan reform bör genomföras.
            I samband härmed bör övervägas att sätta den skattesats som skall
            gälla för juridiska personer så lågt att några av de skattemässiga
            reservationsmöjligheter som i dag ryms inom systemet kan avvaras
            i syfte att förenkla skattelagstiftningen och möjligen öka riskkapitalets
            rörlighet. En sådan förenkling är dock självklart inte särskilt
            motiverad så länge särskild vinstbeskattning till löntagarfonder
            bibehålls. Denna vinstbeskattning som förutsätter ett helt annat
            skatteunderlag än den gängse företagsbeskattningen innebär ett
            administra- tivt merarbete som är synnerligen omfattande. För
            att det skall vara
          </p>
          <pb facs="riksdagen-motions-pdf/data/198384/mot_198384__1501/mot_198384__1501-004.pdf"/>
          <p>
            Mot. 1983/84:1501 z
          </p>
          <p>
            meningsfullt att diskutera förenklingar i företagsbeskattningen
            är det nödvändigt att den vinstbeskattning som riksdagen beslöt
            under hösten 1982 avskaffas. En reformering av företagsbeskattning
            för juridiska personer i enlighet med de riktlinjer som här angivits
            torde också stå i överensstämmelse med de överväganden som företagsskattekommittén
            har att göra på grundval av sina direktiv. I samband med den begränsning
            av avdragsrätten som den genomförda skatteomläggningen innehåller,
            har företagsskattekommittén fått i uppgift att överväga möjligheterna
            att åstadkomma ett regelsystem som bibehåller vissa avdragsmöjligheter
            i inkomstkällan rörelse.
          </p>
          <p>
            Principer för den statliga inkomstskatten
          </p>
          <p>
            Regelsystemet för inkomstbeskattningen har som vi angivit ovan
            successivt blivit alltmer svåröverskådligt. Det är i dag både
            svårt att förutse vilka skatteeffekter som kommer att inträffa
            vid olika ekonomiska transaktioner och svårt att med kunskap om
            en huvudprincip dra slutsatser om vilket skatteutfall som kommer
            att gälla. Vi tror att mycket av detta beror på de många målkonflikter
            som ryms inom det vida begreppet skattepolitik. Den fortsatta
            reformeringen av reglerna för inkomstbeskattningen bortom 1985
            bör bygga på några viktiga huvudprinciper. Reglerna för inkomstbeskattning
            skall inte behöva vara mer krångliga än att de kan förstås av
            dem som har att tillämpa dem. Ett hushåll med inte alltför komplicerade
            transaktioner måste kunna förutse de skattemässiga effekterna
            av sina ekonomiska åtgärder, och det bör vara möjligt för de flesta
            människor att kunna förstå principerna och strukturen i det regelsystem
            som bestämmer hushållets inkomst efter skatt. En fortsatt reformering
            av inkomstbeskattningen bör syfta till att begränsa de sammanlagda
            marginaleffekterna av skatter/bidrag. Lagstiftaren bör mera distinkt
            lägga tyngdpunkten i fördelningspolitiken på endera skattereglerna
            eller bidragssystemet. De nuvarande starka fördelningspoli- tiska
            ambitionerna inom både inkomstbeskattningen och bidragssystemet
            leder till oöverskådliga effekter och bisarra marginalproblem.
            Det enskilda hushållet blir helt i händerna på politikerna när
            det gäller möjligheterna att påverka sin egen materiella standard.
            Vi förordar att den fortsatta bearbetningen av den statliga inkomstskatten
            syftar till att mildra progressiviteten i skatteskalan. Detta
            bör ske genom att bredda varje inkomstskikt dvs. att göra varje
            skikt, inom vilket samma uttagsprocent gäller, bredare. Därmed
            uppnås den väsentliga fördelen att en löntagare kan öka sin inkomst
            utan att omedelbart föras upp i ett högre marginalskatteskikt.
            Vid utformningen av familjebeskattningen torde det i en framtid
            bli nödvändigt att skattesystemet tar hänsyn till resp. inkomsttagares
            försörjningsbörda. Den nödvändiga utjämningen mellan å ena sidan
          </p>
          <pb facs="riksdagen-motions-pdf/data/198384/mot_198384__1501/mot_198384__1501-005.pdf"/>
          <p>
            Mot. 1983/84:1501 8
          </p>
          <p>
            barnfamiljer och å andra sidan hushåll utan minderåriga barn
            kan inte klaras utan att skattereglerna i större utsträckning
            tar hänsyn till försörjningsbör- dan. Dessa överväganden måste
            dock ske i ett brett familjepolitiskt sammanhang. Därvid måste
            självklart en avvägning ske mellan barnbidrag, bostadsbidrag,
            subventioner av den kommunala barntillsynen och beskattningsreglerna.
            En sådan samfälld översyn måste ske mycket snart. Barnfamiljerna
            torde vara den grupp i samhället som genomgående kommit mest i
            kläm till följd av svårigheten att klart överblicka de fördelningspolitis-
            ka effekterna av alla de skatte- och bidragsregler som i dag påverkar
            hushållens disponibla inkomster.
          </p>
          <p>
            Nej till skattehöjningar
          </p>
          <p>
            Folkpartiet anser inte att våra nuvarande balansproblem i ekonomin
            kan lösas genom ett höjt skattetryck. Tvärtom har skattetrycket
            nu nått en sådan nivå att fortsatta höjningar inte ger de beräknade
            intäkterna genom att basen för andra skatter minskar. Detta framgår
            inte minst av en sammanställning i den preliminära nationalbudgeten
            (prop. 1983/84:100 bilaga 1.1 s. 167). Trots kraftiga skattesatsningar
            hösten 1982 och 1983 är det totala skattetrycket i stort sett
            oförändrat, på 5196 av BNP. Detta innebär att en skattesatshöjning
            visserligen kan öka inkomsterna från just denna skatt, men att
            samtidigt intäkterna från andra skatter minskar. Den nuvarande
            regeringen har alltsedan sitt tillträde formligen dammsugit ekonomin
            i sin jakt på nya skatter och skattehöjningar. Denna ”skattjakt”
            kommer inte att ge det resultat som regeringen avsett. Folkpartiet
            avvisar fortsatta skattehöjningar som ett medel att ta vårt land
            ur den ekonomiska obalansen. Skattepolitiken måste i stället utformas
            så att den stimulerar till ökade arbetsinsatser och produktiva
            satsningar. Den socialdemokratiska regeringen har under de gångna
            ett och ett halvt åren genomdrivit ett stort antal skattesatshöjningar.
            Ytterligare skattehöj- ningar kan också befaras. Folkpartiet har
            motsatt sig praktiskt taget alla skattehöjningarna (med undantag
            för alkohol- och tobaksskatterna och vissa energiskatter). Vi
            anser nämligen att skattehöjningar har negativa effekter på samhällsekonomin
            och därför bör undvikas. Trots att skattehöjningarna inte leder
            till någon större intäktsökning för staten är det emellertid sannolikt
            att skattesänkningar leder till minskade intäkter för staten.
            Förslag om skattesänkningar bör därför sättas in i ett stabiliseringspolitiskt
            perspektiv och således genomföras när efterfrågan behöver stimuleras.
            Vi föreslår därför nu att bara vissa speciellt negativa skattehöjningar
            upphävs.
          </p>
          <pb facs="riksdagen-motions-pdf/data/198384/mot_198384__1501/mot_198384__1501-006.pdf"/>
          <p>
            Mot. 1983/84:1501 9
          </p>
          <p>
            Marginalskattereformen
          </p>
          <p>
            Vi har sedan lång tid tillbaka krävt sänkta marginalskatter.
            Av denna anledning såg vi den skatteöverenskommelse som träffades
            i april 1981 som ett värdefullt steg i en skattepolitik för ekonomiskt
            tillfrisknande. Det är med stor besvikelse vi noterat att regeringen
            inte hållit fast vid den träffade överenskommelsen. Regeringens
            handlingssätt har för lång tid skadat möjligheterna till samlade
            åtgärder för att ta vårt land ur krisen. Marginalskatteöverenskommelsens
            intentioner måste fullföljas. I första hand bör därför skatteskalan
            anpassas till den ursprungliga nivån. Därutöver kräver vi att
            skatteskalan indexregleras fullt ut. Det faktum att regeringen
            vägrar detta när man samtidigt framför långtgående mål för sin
            inflationsbekämpning kan bara skada förtroendet för regeringens
            inflationsbekämpning. Är det regeringens allvarliga avsikt att
            uppnå de uppsatta målen om 4 resp. 3 26 inflation under de närmaste
            två åren framstår ett fullständigt indexskydd som helt naturligt.
          </p>
          <p>
            Fortsatta marginalskattesänkningar
          </p>
          <p>
            Den marginalskattereform som omfattar åren 1983-1985 är enligt
            vår mening inte tillräcklig. Vi vill därför gå vidare med fortsatta
            marginalskatte- sänkningar även under den följande treårsperioden.
            Målet bör vara att inkomster upp till 200000 kr. i 1983 års penningvärde
            inte träffas av högre marginalskatt än 50 76 år 1988. Marginalskattetaket
            bör då också sänkas till 17090.
          </p>
          <p>
            Ingen straffskatt på produktivt sparande
          </p>
          <p>
            Under folkpartiets tid i regeringen genomfördes en rad åtgärder
            för att styra över sparandet till produktionssektorn. Skattereduktion
            för skatte- fondssparande och för aktieutdelningar är exempel
            på sådana åtgärder. Genom de tidigare socialdemokratiska regeringarnas
            åtgärder var beskattningen på t. ex. sparande i aktier så hög
            att avkastningen i de flesta fall var negativ. Under sådana omständigheter
            var det inte anmärkningsvärt att aktiesparandet var lågt. Börsen
            kunde inte längre fungera som en marknad för riskvilligt kapital
            till näringslivet. Svenska företag på aktiemarknaden var grovt
            undervärderade med alla de risker och negativa konsekvenser som
            detta för med sig. De åtgärder som omnämnts ovan fick mycket positiva
            verkningar. I dag råder sålunda en godtagbar balans mellan företagens
            substansvärde och avkastningsmöjligheter å ena sidan och deras
            värde på börsen å den andra. Skall vi ha möjlighet att ta oss
            ur den ekonomiska krisen är det ytterst värdefullt att inte detta
            förhållande raseras. Förutsättningarna för en god och någorlunda
            snabb resurstillväxt skulle annars allvarligt försämras.
          </p>
          <pb facs="riksdagen-motions-pdf/data/198384/mot_198384__1501/mot_198384__1501-007.pdf"/>
          <p>
            Mot. 1983/84:1501 10
          </p>
          <p>
            Aktiemarknaden har numera kommit in i ett lugnare och mera naturligt
            tillstånd än tidigare. Kursökningar i stil med dem som skett under
            anpassningsperioden kommer sannolikt inte att ske. Inledningsvis
            betonade vi vikten av fasta spelregler. Detta gäller i högsta
            grad ett område som aktiesparandet. Spararnas placeringar skall
            inte styras av spekulation om ändringar i skattereglerna utan
            av deras bedömning av företagens utvecklingsmöjligheter. Den nyligen
            införda omsättningsskatten vid aktiehandel framstår som mycket
            ogenomtänkt. Såvitt nu kan bedömas — vilket vi också framhöll
            i höstas — kommer den att resultera i starkt negativa verkningar
            för fondkommissionärer och andra som handlar på börsen. Vi menar
            också att det är en orimlighet att belasta aktieinköp med en omsättningsskatt
            med tanke på den osäkerhet och risk ett aktieköp alltid innebär.
            Om affären resulterar i förlust torde det vara svårt att uppbringa
            någon sansad bedömare som kan anse att en omsättningsskatt är
            befogad. Aktieplacerare måste alltid räkna med att förlust kan
            uppstå. Omsättnings- skatten slår mot handeln med svaga papper
            och har därför en snedvridande effekt.
          </p>
          <p>
            Skattereduktion för aktieutdelningar
          </p>
          <p>
            För att motverka dubbelbeskattningen av aktier — f.n. snarast
            en trippelbeskattning — menar vi att skattereduktionen för aktieutdelningar
            måste återinföras. I och med att sådan skattereduktion tidigare
            funnits finns lagförslag tillgängligt.
          </p>
          <p>
            Aktiefondsparandet
          </p>
          <p>
            Skattefondsparandet var enligt vår mening den mest verksamma
            orsaken till att aktiemarknaden restaurerades. Svenska folkets
            intresse för aktiesparandet som sparform ökades därigenom markant.
            Antalet aktieägare ökade till drygt en och en halv miljon människor.
            Långsiktigt är ett livligt aktiesparande ett sätt att både öka
            välståndet i vårt land och sprida inflytande och ägande till produktionsmedlen.
            Det nyligen beslutade allemanssparandet är enligt vår uppfattning
            främst en stimulans till sparande i statsskuldspapper, dvs. det
            skall förmå hushållen att hjälpa till att finansiera statens budgetunderskott.
            För att stimulera enskilda människor till sparandet i aktier är
            det nödvändigt att sådant risksparande får en särskild riskpremie.
            Detta saknas inom allemanssparandet. Vi anser också att metoden
            att använda skattereduktion för sparat belopp har visat sig fungera
            mycket väl. Den stimulans till hushållens sparande som är nödvändig
            bör enligt vår uppfattning vara en stimulans till ett långsiktigt
            sparande. Vi anser därför att den bindning som fanns inom skattesparandet
            och aktiefondsparandet var välmotiverad.
          </p>
          <pb facs="riksdagen-motions-pdf/data/198384/mot_198384__1501/mot_198384__1501-008.pdf"/>
          <p>
            Mot. 1983/84:1501 1
          </p>
          <p>
            Tillfälliga förmögenhetsskatten
          </p>
          <p>
            Enligt proposition 1983/84:40 är regeringens syfte med den tillfälliga
            förmögenhetsskatten ”att den som har en förmögenhet får avstå
            en del av de stora förmögenhetsökningarna som uppstått under senare
            tid till samhället”. Vid riksdagens behandling av denna fråga
            gick vi emot detta förslag av flera skäl. För det första är förmögenhetsskatten
            ju inte en skatt enbart på de förmögenhetsökningar som departementschefen
            nämner. Skatten drabbar alla förmögenheter oavsett om de ökat
            eller ej. Skatten slår också utan den grad av urskillning som
            man kan kräva. Sålunda kommer många pensionärer som är bosatta
            i en äldre villa som är slutamorterad att drabbas av förmögenhetsskatt.
            Speciellt besvärande blir förmögenhetsskatten om den skattskyldige
            innehar något sparkapital vid sidan om fastighetsinnehavet. Vi
            anser att en rimlig grundprincip bör vara att den nedre gränsen
            för förmögenhetsbeskattningen sätts så högt att ett normalt villaboende
            inte träffas av någon förmögenhetsbeskattning. Likaså drabbas
            den som har skattepliktigt kapital bundet i exempelvis ett familjeföretag
            på ett oacceptabelt sätt. Detta beror på att förmögenhetsskat-
            ten skall erläggas med pengar som redan varit föremål för en inkomstbeskattning
            och dessförinnan belagts med arbetsgivaravgifter av olika slag.
            Vi anser således att denna tillfälliga höjning av förmögenhetsskatten
            omedelbart måste upphävas.
          </p>
          <p>
            Reaskatten på bostadsrätter
          </p>
          <p>
            Realisationsvinstbeskattningen på olika typer av tillgångar är
            f.n. mycket olika utformad. I fråga om fastigheter är skatteprinciperna
            i huvudsak realt utformade och det finns uppskovsregler. I fråga
            om aktier gäller ett nominellt system enligt vissa schablonregler.
            I fråga om bostadsrätter slutligen infördes i höstas ett nominellt
            beskattningssystem utan några möjligheter till uppskov vid förvärv
            av en annan bostad. Vi anser att de existerande olika formerna
            av realisationsvinstbeskattning bör ses över i ett sammanhang
            så att större likformighet mellan hur olika typer av tillgångar
            betraktas kan uppnås. I avvaktan på detta, och på att ett system
            för realisationsvinstbeskattning för bostadsrätter som grundar
            sig på reala värden utformas, bör de nuvarande reglerna för reaskatt
            på bostadsrätter upphävas.
          </p>
          <p>
            Övriga skatter
          </p>
          <p>
            Regeringen har aviserat ett förslag om ändrad och höjd fastighetsbeskatt-
            ning, Den nuvarande hyreshusavgiften skall således komma att omvandlas
            och höjas till en ny fastighetsskatt. Vi motsätter oss detta förslag.
            När denna proposition läggs fram för riksdagen kommer vi att yrka
            avslag på den nya fastighetsskatten.
          </p>
          <pb facs="riksdagen-motions-pdf/data/198384/mot_198384__1501/mot_198384__1501-009.pdf"/>
          <p>
            Mot. 1983/84:1501 12
          </p>
          <p>
            Vi har tidigare motsatt oss den nu existerande formen av hyreshusavgift
            och anser fortfarande att den bör ersättas av det förslag som
            förelades
          </p>
          <p>
            riksdagen våren 1982. Regeringen föreslår också en höjning av
            fordonsskatten. Vi finner den omotiverad. Den är enbart ett led
            i den jakt på nya och gamla beskattningsobjekt som den socialdemokratiska
            regeringen bedriver. Vi yrkar således avslag på denna skattehöjning.
          </p>
          <p>
            Hemställan
          </p>
          <p>
            Med hänvisning till vad som ovan anförts hemställer vi
          </p>
          <p>
            k
          </p>
          <p>
            10.
          </p>
          <p>
            11.
          </p>
          <p>
            att riksdagen som sin mening ger regeringen till känna vad i
            motionen anförts om principer för beskattningen,
          </p>
          <p>
            .att riksdagen som sin mening ger regeringen till känna vad i
          </p>
          <p>
            motionen anförts om behovet av en samfälld översyn av beskattningens
            roll inom familjepolitiken,
          </p>
          <p>
            . att riksdagen beslutar att skatteskalan inom inkomstskatten
            för
          </p>
          <p>
            1985 återgår till vad riksdagen beslutade våren 1982,
          </p>
          <p>
            . att riksdagen beslutar att basenheten för 1985 fastställs på
            grundval
          </p>
          <p>
            av fullt inflationsskydd enligt tidigare gällande regler,
          </p>
          <p>
            . att riksdagen uttalar sig för fortsatta marginalskattesänkningar
          </p>
          <p>
            efter 1985 enligt vad som anförts i motionen,
          </p>
          <p>
            .att riksdagen beslutar upphäva beslutet om införande av
          </p>
          <p>
            omsättningsskatt på aktiehandel, att riksdagen beslutar återinföra
            skattereduktion för aktieutdel- ningar enligt tidigare gällande
            regler,
          </p>
          <p>
            .att riksdagen som sin mening ger regeringen till känna vad i
          </p>
          <p>
            motionen anförts om stimulanser till långsiktigt bundet aktiespa-
            rande,
          </p>
          <p>
            .att riksdagen beslutar upphäva beslutet om den tillfälliga
          </p>
          <p>
            förmögenhetsskatten för år 1984, att riksdagen beslutar upphäva
            beslutet om realisationsvinstbe- skattningen av bostadsrätter,
            att riksdagen som sin mening ger regeringen till känna vad i motionen
            anförts om behovet av en översyn av realisationsvinst- beskattningen
            för olika typer av tillgångar,
          </p>
          <pb facs="riksdagen-motions-pdf/data/198384/mot_198384__1501/mot_198384__1501-010.pdf"/>
          <p>
            Mot. 1983/84:1501 13
          </p>
          <p>
            12.att riksdagen hos regeringen begär ett nytt förslag till realisationsvinstbeskattning
            av bostadsrättslägenheter enligt vad som anförts i motionen, 13.
            att riksdagen uttalar att en ny fastighetsskatt ej bör införas.
          </p>
          <p>
            Stockholm den 25 januari 1984
          </p>
          <p>
            JAN-ERIK WIKSTRÖM (fp) KERSTIN EKMAN (fp) JÖRGEN ULLENHAG (fp)
            KJELL JOHANSSON (fp) KARL ERIK ERIKSSON (fp)
          </p>
        </div>
      </div>
    </body>
  </text>
</TEI>
