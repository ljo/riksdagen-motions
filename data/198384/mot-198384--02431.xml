<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02431">
  <teiHeader>
    <fileDesc>
      <titleStmt>
        <title>Förbättrade järnvägsförbindelser i Södermanland</title>
        <author>Kjell Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade järnvägsförbindelser i Södermanland</title>
          <idno type="rdwebb">G7022431</idno>
          <rs type="number">2431</rs>
          <ref type="dokument_url_text">http://data.riksdagen.se/dokument/G7022431/text</ref>
          <ref type="dokument_url_html">http://data.riksdagen.se/dokument/G7022431</ref>
          <ref type="dokumentstatus_url_xml">http://data.riksdagen.se/dokumentstatus/G7022431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpdDDVBL8xRiFwxBEnVikM</idno>
            <name>KJELL JOHANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DTSXjzP1SUFv6hqQ47MXo4" type="signed"/>
        <correspContext corresp="i-DTSXjzP1SUFv6hqQ47MXo4">
          <note type="signatory" corresp="i-WpdDDVBL8xRiFwxBEnVikM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2431/mot_198384__2431-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2431
          </p>
          <p>
            Kjell Johansson Förbättrade järnvägsförbindelser i Södermanland
          </p>
          <p>
            I en av sörmlandstidningarna kunde man för några månader sedan
            under rubriken Sämre och sämre läsa följande:
          </p>
          <p>
            SJ besitter en väl inövad teknik i hur resenärerna skall drivas
            från tågen. Genom att stirra sig blind på de stora resandegrupperna
            missar SJ många små och följden blir att företaget betraktas som
            servicefientligt. Katrineholms placering vid en knutpunkt på stambanenätet
            borde garantera en fullödig trafikförsörjning — på få ställen
            överträffas den tågtrafik som passerar här. Katrineholm har av
            den anledningen blivit en lämplig pendelort i förhållande till
            Stockholm. För SJ är det ett kundunderlag värt att värna om. Länsstyrelsen
            har nu anmärkt på de tidtabeller som är under planering, och pekar
            på det märkliga faktum att sovvagnståget från Stockholm till Göteborg
            kl. 21.54 inte längre medför någon enda sittvagn. Det innebär
            att det inte finns någon möjlighet att ta tåget från Stockholm
            till Katrineholm mellan 19.30 och 23.38. Det är ett helt orimligt
            förhållande när det nu ändå går tåg på sträckan under den tiden.
            Det sena tåget från Stockholm stannar hittills i Flen men det
            uppehållet vill SJ i konsekvens med sin konsumentfientliga politik
            slopa. Några tankar att då och då låta tåg göra uppehåll i Vingåker
            tycks man fortfarande inte nära. Sämre och sämre skall det alltså
            bli och det är då inte att förundra sig över att järnvägen tappar
            trafik till bil och flyg. SJ är ett affärsdrivande verk utan affärssinne.
          </p>
          <p>
            Så långt tidningsartikeln. Även om man gärna inte vill instämma
            i alla artikelns värderingar och påståenden så måsta man ändå
            instämma i de farhågor för den försämring av järnvägsförbindelserna
            som för Sörmlands del fortlöpande pågår. SJ:s strävan tycks ju
            nu vara att dra ner restiderna på de linjer som genomkorsar Sörmlands
            södra del, dvs. Stockholm-Göteborg och Stockholm-Malmö. En sådan
            förkortning av restiderna kan givetvis inte åstadkommas utan att
            vissa tågstopp slopas. För Sörmlands del har nu detta resulterat
            i att länets tågkommunikationer är svårt utarmade. Detta kan också
            klart utläsas i länets utveckling under senare tid främst vad
            gäller länets norra del. Skall SJ:s strävan mot förkortade restider
            fortgå efter samma mönster måste lösningar på här påtalade problem
            sökas. I motion 1983/84:1261, väckt av Hugo Bergdahl, Lars Ernestam
            och Kjell Johansson, har möjligheterna till en pendel runt Mälaren
            tagits upp. Skulle ingen annan lösning kunna finnas bör en liknande
            lösning övervägas för den södra delen av Sörmland. En sådan del
            skulle eventuellt också kunna lösa motsvarande problem för delar
            av Östergötland.
          </p>
          <pb facs="riksdagen-motions-pdf/data/198384/mot_198384__2431/mot_198384__2431-002.pdf"/>
          <p>
            Mot. 1983/84:2431 4
          </p>
          <p>
            Målet för samtliga nu nämnda sträckor bör vara att förbindelser
            med Stockholm bör finnas varje timma i vart fall för de tre städerna
            Eskilstuna, Nyköping och Katrineholm. Med stöd av vad ovan anförts
            hemställs att riksdagen som sin mening ger regeringen till känna
            vad i motionen anförts om behovet av förbättrade järnvägsförbindelser
            i Södermanland.
          </p>
          <p>
            Stockholm den 25 januari 1984
          </p>
          <p>
            KJELL JOHANSSON (fp)
          </p>
        </div>
      </div>
    </body>
  </text>
</TEI>
