<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02544">
  <teiHeader>
    <fileDesc>
      <titleStmt>
        <title>Avtalsvillkor mellan näringsidkare (prop. 1983/84:92)</title>
        <author>Christer Eirefelt och Hugo Bergdahl </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avtalsvillkor mellan näringsidkare (prop. 1983/84:92)</title>
          <idno type="rdwebb">G7022544</idno>
          <rs type="number">2544</rs>
          <ref type="dokument_url_text">http://data.riksdagen.se/dokument/G7022544/text</ref>
          <ref type="dokument_url_html">http://data.riksdagen.se/dokument/G7022544</ref>
          <ref type="dokumentstatus_url_xml">http://data.riksdagen.se/dokumentstatus/G7022544</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>HUGO BERGDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CuuWEseRvDfxkervuLWXdS" type="signed"/>
        <correspContext corresp="i-CuuWEseRvDfxkervuLWXdS">
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-UmGHrbipY4e5SAGvddBkzr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2544/mot_198384__2544-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2544
          </p>
          <p>
            Christer Eirefelt och Hugo Bergdahl Avtalsvillkor mellan näringsidkare
            (prop. 1983/84:92)
          </p>
          <p>
            Marknadsekonomi är för liberaler den självklara grunden för samhället.
            Inget annat system ger beslutsfattarna och konsumenterna så god
            och direkt information om produktions- och avsättningsmöjligheter.
            Inget annat system ger sådana signaler till var, när och hur framtida
            investeringar kan ge upphov till lönsam produktion. Inget annat
            system ger i sin mångfald ett sådant skydd mot felsatsningar.
            I en planekonomi där ekonomiska beslut tas i administrativ ordning
            riskerar de alltid att komma för sent, bli för många eller på
            annat sätt bli ineffektiva. Marknadsekonomin förutsätter att det
            finns konkurrens mellan fristående företag. En form av konkurrensbegränsning
            kan sådana avtalsvillkor utgöra där den ena av avtalsparterna
            vid avtalets ingående utnyttjar den andres kända underlägsenhet.
            För att avtalsfriheten, som även den är en omistlig del av en
            marknadsekonomi, skall fungera förutsätter den att avtalsslutande
            parter är fria att ingå avtal med för dem önskat innehåll. För
            att förhindra att situationer uppstår där en av parterna av skilda
            skäl befinner sig i ett sådant underläge gentemot den andra parten
            att oskäliga avtalsvillkor kan dikteras honom finner vi det riktigt
            att stärka avtalsfriheten genom en lag av den föreslagna innebörden.
            Emellertid är vi inte beredda att låta regeringens förslag ligga
            till grund för en lag. Förslaget innehåller enligt vår uppfattning
            sådana brister att riksdagen bör besluta att återsända det till
            regeringen för omarbetning. Våra invändningar gäller det föreslagna
            tillämpningsområdet, marknads- domstolens sammansättning vid prövning
            av lagen samt rätten till talan.
          </p>
          <p>
            Tillämpningsområdet
          </p>
          <p>
            Vi delar den uppfattning som framförts från flera remissinstanser
            och från lagrådet i deras yttrande att lagen också skall gälla
            avtalsvillkor som uppställs vid upphandling för offentliga ändamål.
            Lagrådet har pekat på den inkonsekvens som uppstår med regeringens
            förslag vid avtalets ingående mellan en näringsidkare å ena sidan
            och ett offentligt organ å den andra, där lagens tillämplighet
            blir beroende av i vilken juridisk person som det offentliga organet
            uppträder. Vi är för vår del beredda att tillstyrka lagrådets
            förslag till komplettering av 1$ men kan acceptera föredragandens
            uppfattning att konsekvenserna av ett sådant tillägg inte är tillräckligt
            utredda. Sådan utredning bör därför göras innan riksdagen på nytt
            föreläggs förslaget.
          </p>
          <pb facs="riksdagen-motions-pdf/data/198384/mot_198384__2544/mot_198384__2544-002.pdf"/>
          <p>
            Mot. 1983/84:2544 5
          </p>
          <p>
            Marknadsdomstolens sammansättning
          </p>
          <p>
            Vi delar inte föredragandens uppfattning att det finns något
            skäl varför de ledamöter i marknadsdomstolen som företräder konsument-
            och löntagarin- tressen skall närvara vid handläggningen av de
            ärenden vilka lagen avser. Det kan rent allmänt måhända påstås
            att konsumenterna har ett intresse av de avtal som sluts mellan
            näringsidkare, men detta avtal kan inte sägas påverka deras ställning
            direkt som konsumenter utan endast indirekt. Då konsumenter och
            löntagare alltså saknar direkt beröring med de frågor som blir
            aktuella vid handläggningen vore det främmande för tanken med
            intresserepresentationen att låta dem delta vid domstolens handläggning.
          </p>
          <p>
            Rätten till talan
          </p>
          <p>
            Vi tar avstånd från uppfattningen att varje sammanslutning av
            näringsidkare skall ha talerätt i fråga om avtalsvillkor även
            om dessa villkor inte berör organisationen själv. Som vi inledningsvis
            nämnde menar vi att lagens syfte skall vara att skydda sådana
            näringsidkare som av olika skäl ”tvingats” ingå för dem ofördelaktiga
            avtal. Om sådan näringsidkare av något skäl väljer att inte väcka
            talan skall det inte vara möjligt för annan, av avtalet berörd,
            näringslivsorganisation att få avtalet prövat. En sådan rätt skulle
            leda till en osäkerhet hos varje näringsidkare som ingått avtal
            för att detta avtal skulle bli utsatt för prövning efter att utomstående
            väckt talan därom.
          </p>
          <p>
            Hemställan
          </p>
          <p>
            Med anledning av ovanstående hemställs 1. att riksdagen avslår
            proposition 1983/84:92, 2. att riksdagen hos regeringen begär
            nytt förslag i enlighet med de riktlinjer som framförs i motionen.
          </p>
          <p>
            Stockholm den 14 februari 1984
          </p>
          <p>
            CHRISTER EIREFELT (fp) HUGO BERGDAHL (fp)
          </p>
        </div>
      </div>
    </body>
  </text>
</TEI>
