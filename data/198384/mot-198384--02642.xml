<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02642">
  <teiHeader>
    <fileDesc>
      <titleStmt>
        <title>Industriel] tillväxt och förnyelse (prop. 1983/84:135)</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Industriel] tillväxt och förnyelse (prop. 1983/84:135)</title>
          <idno type="rdwebb">G7022642</idno>
          <rs type="number">2642</rs>
          <ref type="dokument_url_text">http://data.riksdagen.se/dokument/G7022642/text</ref>
          <ref type="dokument_url_html">http://data.riksdagen.se/dokument/G7022642</ref>
          <ref type="dokumentstatus_url_xml">http://data.riksdagen.se/dokumentstatus/G7022642</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B6bEqPp9M3G2gmQfKXNz9U" type="signed"/>
        <correspContext corresp="i-B6bEqPp9M3G2gmQfKXNz9U">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2642/mot_198384__2642-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            21
          </p>
          <p>
            Motion 1983/84:2642
          </p>
          <p>
            Lars Werner m. fl. Industriell tillväxt och förnyelse (prop.
            1983/84:135)
          </p>
          <p>
            Inledning
          </p>
          <p>
            Propositionen ger en utförlig redovisning av regeringens syn
            på den industriella utvecklingens allmänna problematik och av
            utgångspunkter för svensk industripolitik. Det torde vara det
            mest ambitiösa material som presenterats för riksdagen inom ämnesområdet.
            Helt oavsett vad man anser om värderingar och slutsatser är det
            förtjänstfullt, att riksdagen kan inrikta sin diskussion på grundproblem
            och huvudlinjer på det sätt som propositionen inbjuder till och
            underlättar. Samtidigt blir det emellertid också klarare, vilka
            de verkliga politiska diskussionsfrågorna är. Avgörande kritik
            mot propositionens framställ- ning kan därvid riktas såväl vad
            gäller des analytiska metod och begrepps- mässiga apparat som
            i fråga om dess politiska utgångspunkter. Detta medför i sin tur
            också väsentligt annorlunda slutsatser rörande mål och medel.
            I föreliggande motion behandlas propositionens framställning och
            de industripolitiska grundfrågorna i fyra skilda avsnitt. I det
            första diskuteras vissa begreppsmässiga och analytiska utgångspunkter.
            I det andra tar vi upp de grundläggande politiska värderingarna.
            Det tredje avsnittet ägnas de alternativa utgångspunkter för framtida
            industripolitik som vpk före- träder. Det fjärde avsnittet upptar
            anslagsfrågor och yrkanden.
          </p>
          <p>
            1. Analyser och begrepp
          </p>
          <p>
            Nationalekonomi har i allt högre grad mist sin vetenskapliga
            karaktär och blivit till ideologi och propaganda. Särskilt tydligt
            är detta i dagens Sverige, där en speciell variant av kapitalstyrd
            propaganda erövrat den ekonomiska vetenskapens domäner och försatt
            dess företrädare i ett för- nedrande andligt — och ofta också
            materiellt — beroende. För politiska instanser och rörelser —
            särskilt då sådana, som utgått från arbetarrörelsen — har det
            avgörande betydelse hur man betraktar och använder nationalekonomi.
            Utan en självständig hållning blir man offer för ovetenskapliga
            fördomar. Den politik man bygger på en sådan osjälv- ständig verklighetsanalys
            blir lika felaktig som sina utgångspunkter. Dess värre utgör proposition
            135 i avgörande stycken exempel på en sådan osjälvständig användning
            av ekonomisk teori. Detta är desto be- tänkligare som socialdemokratisk
            krispolitik i ett tidigare skede utgick från en i viss mån frigörande
            brytning med den då härskande teorins tanke-
          </p>
          <pb facs="riksdagen-motions-pdf/data/198384/mot_198384__2642/mot_198384__2642-002.pdf"/>
          <p>
            Mot. 1983/84:2642 22
          </p>
          <p>
            värld. Vi berör nedan några grundläggande avsnitt, där hela tendensen
            i materialet präglats av en borgerligt-propagandistisk syn. a)
            Förklaringsmodellen då det gäller den industriella krisen är t.
            ex. en helt okritisk spegling av rådande borgerliga föreställningar.
            Myten om ”lönekostnadsexplosionen” upprepas i termer, som kunde
            varit hämtade ur arbetsgivareföreningens broschyrer. Verkligheten
            har ju i stället varit den, att svensk exportnäring sedan början
            av 1960-talet kunnat notera betydligt mindre lönekostnadsstegringar
            per producerad styck — och med hänsyn till valutakursändringar
            — än något annat industriland, USA möjligen undantaget. Den tillfälliga
            avvikelsen under ett par år efter 1975 är alls inte nog för att
            uppväga den långsiktiga förmånsställningen. Det är ett normalt
            fenomen, att antalet anställda inte samvarierar i tiden med produktionsvolym
            och intäkter. Detta överskattar i första fasen kostnads- stegringen
            och i andra fasen kostnadslägets förnyade förbättring. Dylika
            variationer kan lätt förutses och behöver inte skada konkurrensförmågan,
            om inte prissättningen är stel och halvmonopolistisk. Beräkningarna
            tar heller inte hänsyn till de lönesubventioner i skilda former,
            vilka samtidigt utgick till företagen. I själva verket borde svensk
            exportindustri ha kunnat dra fördel av den svaga lönekostnadsutvecklingen
            under ett par decennier. När detta tydligen inte skedde, och när
            Japan uppvisade långt större lönekostnadsökning, uppstår frågan
            om lönerna i själva verket haft under- ordnad vikt, och om helt
            andra faktorer fällt utslaget — faktorer som de svenska företagen
            möjligen försummat. Det ständiga tuggandet om ”kostnadsläget”
            förefaller sålunda opropor- tionerligt, när omständigheterna tydligt
            pekar på att det snarare brustit på investeringens, organisationens
            och utvecklingsintressets områden. b) Propositionen lämnar i sin
            analys helt åsido tre grundfaktorer.
          </p>
          <p>
            — Den berör inte de nedgångsfenomen som det ekonomiska systemet
            själv framkallar. Dessa har i Sverige tagit sig uttryck dels i
            vågdalar med regelbundna femårsmellanrum, dels i en långsiktig
            period av försvagad tillväxt efter 1965. Dessa krisföreteelsers
            ”systemimmanenta” — dvs. inbyggda — karaktär visade sig bl. a.
            i att de är tydligt märkbara, trots att exporten såväl absolut
            som relativt fortlöpande ökat. De började före oljekrisen och
            har fortsatt även sedan oljepriserna började sjunka.
          </p>
          <p>
            — Den tilltagande monopolismen i näringslivet är inte behandlad,
            ehuru den visats ha starkt påverkat prismekanismer, marknader,
            strukturan- passning och allmän dynamik. En omfattande vetenskaplig
            teori har ju sedan länge utvecklats kring dessa ting. Man hade
            väntat att detta skulle avsätta något spår i en stor industripolitisk
            proposition.
          </p>
          <p>
            — Den på senare år tilltagande överflyttningen av kapital — skilda
            former — och industriell kapacitet i övrigt från svenskt finans-
            och näringsliv till dess positioner i andra länder har uppenbarligen
            haft stor betydelse.
          </p>
          <pb facs="riksdagen-motions-pdf/data/198384/mot_198384__2642/mot_198384__2642-003.pdf"/>
          <p>
            Mot. 1983/84:2642 23
          </p>
          <p>
            Den har påverkat tillväxttakt och strukturella processer såväl
            som va- lutasituation och betalningsbalans. Det är något märkligt,
            att proposi- tionen i sina orsaksanalyser inte alls sökt värdera
            dessa faktorer.
          </p>
          <p>
            c) Exempel på direkt slapphet i analysmetoden utgör synen på
            krisen i relation till länder med olika ekonomiska system. Framställningen
            ger en bild av att det handlar om samma slags kris och om likartade
            orsaker. Detta är rimligtvis ett fundamentalt misstag. Störningarna
            i västekono- mierna, i Östeuropa och i tredje världens statshandelsländer
            har sinsemel- lan mycket olika karaktär och skilda, delvis helt
            motsatta, orsaker. Medan efterfrågan sviktar i väst, råder en
            snedfördelad överefterfrågan i öst. Medan stagnationstendenser
            härskat i väst, är störningarna i öst kombi- nerade med en ganska
            god tillväxt. — Polen efter 1975 undantaget. Medan det i väst
            rått underinvestering och försvagad köpkraft hos lönearbetarna,
            är ett problem i öst en långvarig överinvestering, som föranlett
            ett växande, otillfredsställt konsumtionstryck. Genom att framställa
            orsakerna som gemensamma och krisen som oberoende av ekonomiskt
            system hindras man från att se de svenska problemen i ljuset av.ekonomins
            organisation och sätt att fungera. Ser man inte de klara olikheterna,
            drar man fel slutsatser. Det är därför en ytlig och ofruktbar
            ansats att framställa alla industriländers situation som vållad
            av ett anpassningsproblem på produktionssidan. Och detta kan naturligtvis
            inte — som i propositionen — användas för att bestämma vilken
            grad av styrning som är olämplig i svensk industripolitik. d)
            Av principiell vikt är också den egendomliga synen på marknadseko-
            nomin. Liksom borgerliga ideologer syns propositionsförfattarna
            reserve- ra beteckningen marknadsekonomi för kapitalistiska marknadsekono-
            mier. Detta är helt oegentligt — alla industrialiserade länder
            är marknads- ekonomier, om än med skiftande typ av samspel mellan
            marknadsbildan- de och marknadspåverkande faktorer. Det allvarligaste
            är emellertid den idealistiska — för att inte säga uto- pistiska
            — syn på marknadsekonomin, som uttrycks i och genomsyrar propositionen.
            Denna grundattityd får sedan stort genomslag i hela sättet att
            uppfatta industripolitikens roll och den industriella utvecklingsproces-
            sens problematik. Marknadsekonomin sägs sålunda ha en inbyggd
            tendens till flexibilitet, decentralisering och hushållning med
            resurser. Sådana generella påståen- den är verklighetsfrämmande
            och uppenbart stridande mot beprövad ve- tenskap. Genom den moderna
            kapitalismens historia går en allt klarare tendens till koncentration
            och centralisation av kapital. Processen har nått ett nytt stadium
            med utvecklandet av stora transnationella företagsimperier. Sve-
            rige intar en ställning som den — möjligen näst Japan — mest koncentre-
            rade kapitalistiska ekonomin. Propositionen hävdar likväl att
            decentrali- sering är ekonomins kännetecken.
          </p>
          <pb facs="riksdagen-motions-pdf/data/198384/mot_198384__2642/mot_198384__2642-004.pdf"/>
          <p>
            Mot. 1983/84:2642 24
          </p>
          <p>
            En rad studier har sedan 1930-talet utförts för att belysa den
            tilltagande monopoliseringen och dess verkningar i form av stelhet
            och minskande flexibilitet i priser och produktionsinriktning.
            En varierad teori har utveck- lats (t. ex. Robinson, Lange, Kalecki).
            Likaså har den bristande elasticite- ten i marknadsmekanismerna
            påtalats (Galbraith Sweezy). Det reella pro- blemet är, att marknadsmekanismerna
            förändrats bort från flexibilitet och anpassning, sådan den uppfattades
            i teorins mening. De stora värden det redan nedlagda kapitalet
            representerar skapar också bestämda gränser för flexibiliteten
            i utbud, tekniska förändringar och priser. Monopolism och kartellisering,
            som i ett tidigare skede sågs som icke önskvärda avvikelser, är
            i dag både ett normalbeteende och ett genom omständigheterna accepterat
            fenomen. ”Konkurrens” är en företeelse som helt förändrat innebörd.
            ”Marknad” är något som fungerar helt annorlun- da nu än förr.
            Det hade varit motiverat att beakta vad dessa olika fenomen betyder
            för storindustrin av i dag, och vilken typ av problem det ställer
            för industri- politiken. Så sker inte i propositionen. En av de
            viktigaste förändringarna i modern industriell ekonomi förbigås
            med tystnad och räknas inte med som förutsättning i det industripolitiska
            tänkandet. När det så hävdas att den reellt existerande marknadsekonomin
            leder till hushållning med resurser, kan detta inte fattas annat
            än som ironi. Så som marknadsekonomin i dag är organiserad, leder
            den i normalfal- let snarare till resursslöseri. Den har över
            huvud inga mekanismer för att bedöma icke-kommersiella nyttigheter.
            Dess lönsamhetsbegrepp och kost- nadsanalys är inskränkt, och
            kostnadsövervältringar uppfattas därför som ”besparingar”. Men
            framför allt är dess grundläggande styrfaktor det enskilda företagets
            eller gruppens vinstmaximering. Vinstmaximeringen kan uppnås på
            flera vägar, av vilka många ökar resursslöseriet. Dit hör minskad
            livslängd eller hållbarhet hos produkter. Dit hör också den svaga
            framförhållningen, som låter omfattande produktionsmönster byggas
            upp på basis av tillfälliga marknads- och prisförhållanden. Den
            oligo- och monopolistiska prissättningen ger också stora möjligheter
            för kortsiktiga, spekulativt betonade variationer i priser, något
            som döljer de långsiktiga tendenserna och förvrider sambandet
            pris-kostnad. Ingen torde väl heller på allvar hävda att skogsförstörelsen
            uttrycker en tendens till hushållning eller att den automatiskt
            bringas upphöra, bara virkespriset blir tillräckligt högt. Summan
            blir alltså: Med en idealistisk och verklighetsfrämmande tolkning
            av marknads- ekonomins resursbehandling hamnar man i en helt annan
            industripolitik än med en realistisk insikt om resursanvändningens
            underordning i för- hållande till vinstmaximeringen och den senares
            nya villkor i den mono- polistiskt präglade typen av kapitalism.
            e) Slutligen finns skäl att beröra propositionens säregna uppfattning
            av
          </p>
          <pb facs="riksdagen-motions-pdf/data/198384/mot_198384__2642/mot_198384__2642-005.pdf"/>
          <p>
            Mot. 1983/84:2642 2
          </p>
          <p>
            den tekniska och industriella förnyelseprocessens natur. En nyckelfras
            är att den tekniska förändringsprocessen betingas av ”kreativiteten”
            hos den enskilda människan. Sådana påståenden är intellektuellt
            nivåsänkande och ägnade att hindra varje förståelse av utvecklingens
            mekanismer. Pro- positionen resonerar som om vi fortfarande levde
            på Watts och Arkwrights tid. Den teknologiska processen rör sig
            ju på flera nivåer samtidigt och ingår i ett socialt sammanhang.
            ”Kreativitet” är ingen blott och bart personlig verksamhet. Den
            uppstår i och betingas av omgivningen av sociala relatio- ner
            mellan individer och grupper. Teknologisk utveckling och ”kreativi-
            tet” har i den avancerade industriella samhällsmiljön fått en
            starkt institu- tionell prägel. Det är sambanden som avgör dess
            framträdande och dess innehåll snarare än den individuella aktiviteten.
            Det är makten över den institutionella ramen, som bestämmer teknologins
            inriktning. Det kan i många fall innebära att kreativt tänkande
            på viktiga områden hålls nere, när det bedöms som farligt eller
            ointressant ur de dominerande intresse- gruppernas synvinkel.
            Det existerar en — troligen växande — klyfta mellan å ena sidan
            teknologins potential och å den andra dess former, inriktning
            och använd- ning. Häri ligger en viktig orsak till att vissa teknologiska
            utvecklingslinjer väljs bort, trots att de kunnat utvecklas, medan
            andra premieras, trots att de ur väsentliga synvinklar är mindre
            fördelaktiga. Denna process är politisk och klassmässig och ingalunda
            något neutralt, självklart förlopp av ”kreativitet”. Ett sammanfattande
            omdöme rörande den industripolitiska propositio- nen måste tyvärr
            bli
          </p>
          <p>
            — att den inte utgår från en vetenskapligt grundad verklighetsuppfattning
            utan från en idealiserad form av borgerliga fördomar,
          </p>
          <p>
            — att den inte ens omnämner en rad väsentliga egenskaper hos
            modern industrialism,
          </p>
          <p>
            — att den framställer alla problem som maktpolitiskt neutrala
            och därmed förvandlar det härskande ekonomiska etablissemangets
            åsikter till verklighetsanalysens utgångspunkt.
          </p>
          <p>
            2. De sociala och politiska värderingarna
          </p>
          <p>
            Industripolitik är ett brett tema och hänger naturligt samman
            med hela den långsiktiga riktningen hos den vidare industrialiseringen
            i Sverige. Det borde då ha varit ganska självklart att en arbetarrörelse
            gentemot denna framtida inriktning intog ett visst politiskt förhållningssätt,
            utgående från en definierad och medveten värdemässig grund. Vad
            som i stället förvånar är den skenbart avpolitiserade syn som
          </p>
          <pb facs="riksdagen-motions-pdf/data/198384/mot_198384__2642/mot_198384__2642-006.pdf"/>
          <p>
            Mot. 1983/84:2642 26
          </p>
          <p>
            anlagts och som löper genom alla avsnitt i propositionen. Ingenstans
            behandlas ändamålet med ”utvecklingen” och ”förnyelsen”. Inte
            ens for- men för ”tillväxten” diskuteras. Till vad skall tillväxt,
            ”framsteg” och teknologi tjäna? Det hela förutses som en deterministiskt
            given process, till vilken det enbart handlar om att anpassa sig
            så mycket som möjligt och så fort det går. Det ställs inga rationella,
            politiska eller allmänt humanistiska krav på teknik och industri,
            på produktionens ändamål och mening. Perspektivet slutar där produkten
            säljs — och har börjat först när pågåen- de tendenser redan är
            proklamerade som självklara. Med denna alltigenom teknokratiska
            ansats kommer industrialisering och industripolitik att självklart
            identifieras med strävandena hos företa- garklassen kollektivt,
            storföretagen, exportindustrin och finansvärlden — dvs. med syftena
            hos en social kraft, som är arbetarrörelsens självklara huvudmotståndare.
            Industripolitik blir då lika med att lägga saker till rätta för
            det ekonomiska etablissemanget. Vi skall här gå något närmare
            in på vad detta innebär inom några grundläggande områden.
          </p>
          <p>
            — Propositionen gör sig till tolk för en nationell samverkan
            mellan före- tag, anställda, forskare och ”samhälle”. Detta är
            vad som 1920-talet kallades ”mondism”, en försoningsfilosifi,
            enligt vilken arbetarklassen skulle uppge sin självständiga värdebas
            och hållning i förhållande till arbetet och produktionen.
          </p>
          <p>
            — Propositionen talar om tillväxt utan att definiera vad denna
            avser. Tillväxt är ju möjlig och tänkbar i flera former: i antal
            varuenheter, i mängden cirkulerad materia, i värde, i innehåll
            och nytta hos produk- tionen. Avancerade industriländer som Sverige
            står i dag inför viktiga val, då det gäller den fortsatta utvecklingen.
            Djupt olika samhällsut- veckling följer, beroende på om man eftersträvar
            en ständig ökning av volym och värde eller ett fortskridande värdemässigt
            förbilligande av- sett att tjäna växande krav från icke-materiella
            mål. Tillväxt och expan- sion står också i omedelbart förhållande
            till hela utvecklingen på mil- jöområdet i vid bemärkelse. Expansionens
            form och innehåll avgör hur trycket utvecklas på naturresurser
            och levnadsmiljö. Propositionen är upplagd som om dessa ödesfrågor
            för industrisamhället inte existerade. Utvecklingen förutsätts
            rulla fram med ett enda mål i sikte: vinstmax- imering och framgång
            för den ekonomiska eliten via ständigt ökad input och output.
          </p>
          <p>
            — De stora svenska och utländska transnationella företagen har
            på senare år stärkt sitt grepp över ekonomin, politiken och vetenskapen.
            Detta framtvingar viktiga frågor om Sveriges självständighet,
            om möjligheter- na att hävda industripolitiska och sociala värderingar
            i opposition mot de stora privata imperierna. Det väcker också
            viktiga frågor om defor- mationer i marknadsekonomierna, monopolism,
            kartellisering och
          </p>
          <pb facs="riksdagen-motions-pdf/data/198384/mot_198384__2642/mot_198384__2642-007.pdf"/>
          <p>
            Mot. 1983/84:2642 27
          </p>
          <p>
            handelspolitiska påtryckningar. Transnationaliseringens problem
            är över huvud inte berört i propositionen. Intrycket är att regeringen
            anser utvecklingen riktig, självklar och oproblematisk.
          </p>
          <p>
            — Data- och elektronikområdet får särskilt från nästa decennium
            troligen en mycket genomgripande roll. Den nya teknologins verkningar
            blir omvälvande för det mänskliga arbetets hela ställning i produktionspro-
            cess och samhälle. Den nya teknologin är — jämfört med äldre tekno-
            logiska system — mer flexibel och innehåller en potential av djupt
            olika utvecklingsmöjligheter. Vilken som kommer att dominera är
            en fråga om värderingar och kamp om makten. Om denna för arbetarrörelsen
            livsavgörande fråga tiger propositionen. Man pläderar för en utveck-
            ling, om vilken man tydligen inget vill veta utöver att den går
            ”framåt”.
          </p>
          <p>
            — Propositionen har som allmän utgångspunkt, att nya ”erövringar”
            för svensk industri skall ske via exporten. Tillväxten måste vara
            exportledd. Detta vittnar både om en betänklig enögdhet i synsättet
            och en oför- måga till självständig hållning gentemot de stora
            exportföretagens och finansvärldens filosifi. Det är något svårt
            att förstå, varför den marknad där ena hälften av industriproduktionen
            avsätts, skulle vara så enormt mycket viktigare, än den marknad
            där den andra hälften — plus största delen av den icke-industriella
            produktionen — avyttras. När den sist- nämnda dessutom är lättare
            att påverka och utveckla, blir det än märk- ligare att regeringens
            politik går ut på inre åtstramning och ytterligare stimulans av
            exporten. Man har under 1983 t. o. m. kunnat notera hur exportvärdet
            stigit mer än prognosen, samtidigt som den inhemska efterfrågan
            understigit prognosen med ett än större belopp. Hemmamarknaden
            är på olika sätt en viktig förutsättning för exporten. Det är
            därför felaktigt att sätta dem i den motsatsställning som regerings-
            politiken gör. En hemmamarknadsbaserad produktion har — i varje
            fall i en högt utvecklad industriell ekonomi — en mer allsidig
            och organiskt sammanhängande karaktär. Detta kontrasterar mot
            den mer fragmentaris- ka och inbördes uppdelade exportproduktionen.
            En så extrem exportba- serad utveckling som regeringen förespråkar
            riskerar att skapa större en- sidighet, ökat importberoende och
            en mer nyckfullt fungerande, illa sam- manhållen ekonomi. Mot
            denna bakgrund är propositionens likgiltighet för hemmamarknadens
            grundläggande roll anmärkningsvärd.
          </p>
          <p>
            — Industripolitik har alltid också en regionalpolitisk sida,
            och varje indu- striell utveckling har den regionala aspekten
            som en viktig del. Beroen- de på vilken riktning industrins vidare
            utveckling tar, får man helt olika regionala effekter. Vissa typer
            av strukturomvandling ger svåra negati- va effekter regionalt,
            andra typer av utveckling är bättre förenliga med en någorlunda
            jämn fördelning av resurser och produktion mellan skilda landsdelar.
          </p>
          <pb facs="riksdagen-motions-pdf/data/198384/mot_198384__2642/mot_198384__2642-008.pdf"/>
          <p>
            Mot. 1983/84:2642 28
          </p>
          <p>
            Det finna inget avsnitt i propositionen, som ger vid handen att
            den industriella utvecklingen skulle inriktas på att övervinna
            den ensidighet och de belastningar, som utgör svåra problem i
            landets krisregioner. Tvärtom är intrycket, att regionernas behov
            av en någorlunda mångsi- dig och organisk utveckling skall stå
            tillbaka för en hämningslös export- satsning enligt traditionella
            linjer. Detta är en utgångspunkt som står i motsättning till djupt
            förankrade uppfattningar inom arbetarrörelsen. Det finns skäl
            att varna för en upprepning i ny form av 1960-talets stora omflyttning
            av människor och rikedomar.
          </p>
          <p>
            Den samlade bilden av propositionens ideologiska inriktning visar
            på en avskärmning från de politiska problem och motsättningar,
            som den industriella utvecklingen i dag aktualiserar. Inriktningen
            på teknologin är en klass- och en demokratifråga — men detta berörs
            inte. Frågan om exportens ensidigt ledande roll är en nationell
            fördelnings- och självstän- dighetsfråga — men detta perspektiv
            saknas. Frågan huruvida staten skall vara en stödinstitution eller
            en styrinstitution är en social maktfråga av största betydelse
            för hela arbetarrörelsen — men detta tas aldrig upp. Om dessa
            centrala politiska frågor fått påverka propositionens författare,
            skul- le de ha kommit med helt andra förslag.
          </p>
          <p>
            3. En alternativ syn på industriell utveckling
          </p>
          <p>
            Det kommande skedet i industrisamhällets utveckling ställer arbetarrö-
            relsen inför viktiga vägval och avgöranden. Utvecklingen innehåller
            möj- ligheter både till civilisatoriska framsteg och till djupt
            destruktiva företeel- ser. Det är en fråga om politiska och ideologiska
            ställningstaganden för arbetarrörelsen och folkflertalet, vilken
            riktning utvecklingen kommer att ta. Därtill behöver man ett självständigt
            program med klara syften, inte en underkastelse under ett skeende,
            som av de härskande skikten och deras betalda experter utmålas
            som ödesbestämd. Den fortsatta industrialiseringen i Sverige måste
            därför inriktas enligt följande fyra huvudmål:
          </p>
          <p>
            — att bevara den nationella självständigheten och förhindra att
            landet utvecklas till en ekonomisk satellit åt de stora transnationella
            företags- imperierna,
          </p>
          <p>
            — att djupgående demokratisera de viktigaste sektorerna i det
            ekonomiska livet och åt medborgarna i gemen säkra ett avgörande
            och ledande inflytande över industrialiseringens fortsatta utveckling,
          </p>
          <p>
            — att försvara det mänskliga arbetets värdighet och ge den teknologiska
            utvecklingen en form som inte förstärker klasskillnaderna utan
            tar till vara människors allsidiga kapacitet inom demokratiskt
            uppbyggda strukturer,
          </p>
          <pb facs="riksdagen-motions-pdf/data/198384/mot_198384__2642/mot_198384__2642-009.pdf"/>
          <p>
            Mot. 1983/84:2642 29
          </p>
          <p>
            — att avvärja den industriella utvecklingens hot mot levnadsmiljön
            och utforma en ”ekologisk industrialism”.
          </p>
          <p>
            Den nuvarande utvecklingen innehåller i alla dessa fyra hänseenden
            tendenser och strävanden i helt motsatt riktning. Viktiga strukturreformer
            är därför nödvändiga på det industriella, allmänekonomiska och
            politiska området. Själva maktstrukturen i samhället måste förändras.
            På sikt måste en ny samhällelig ordning slutgiltigt avlösa den
            gamla, destruktiva som är byggd på människans underordning och
            ofrihet. För att kunna ge industrialiseringen en ny riktning behöver
            arbetarrö- relsen finansiella och organisatoriska redskap, oberoende
            av de hittills dominerande skikten och etablissemangen i det ekonomiska
            livet. Dessa redskap kan utgöras av två redan befintliga strukturer:
          </p>
          <p>
            — löntagarfonds- och ATP-systemet — en aktiv kooperativ verksamhet
            Dessutom krävs: — ett i samhällets ägo överfört affärsbanks- och
            kreditväsende.
          </p>
          <p>
            En industrialisering ”med mänskligt ansikte”, sådan vi angett
            den här ovan, kräver att de för utvecklingen mest avgörande industrierna,
            särskilt de teknologiskt ledande, kan utvecklas i demokratiska
            former. Detta är nödvändigt också för att säkra den långsiktighet
            i perspektiven och den utformning av tekniken som krävs. Nya samhällsägda
            och kooperativa industrier, i förening med den redan existerande
            statliga företagssektorn, kan bli en sådan ledande faktor i den
            fortsatta utvecklingen. Genom det redan existerande samhälleliga
            ägandet finns en viss institu- tionell ram för en alternativ utveckling
            av industrin på t. ex. mineral-, stål-, varvs- och skogsområdet.
            Emellertid utgör ett flertal stora statliga indu- strier resultatet
            av en tidigare kapitalistisk intressepolitik. De har tvingats
            ta över mindre lönsamma eller krisdrabbade verksamheter i och
            för ned- skärning och avveckling. Det är därför nödvändigt att
            bygga upp utvecklingsledande samhälleli- ga industriföretag och
            projekt inom de områden, där nyindustrialiseringen väntas bli
            mest intensiv. Dit hör dator- och elektronikindustrin, maskinin-
            dustrins mest avancerade delar, industrierna för materiel inom
            landtrans- portområdet, tillverkning på den optiska teknikens
            område. Såväl de nya som de redan existerande samhällsägda industrierna
            måste demokratiseras. De långsiktiga huvudlinjerna i deras utveckling
            bör göras till en självklar allmänpolitisk diskussions- och beslutsfråga.
            De traditio- nella, auktoritära organisations- och ledningsformerna
            bör lämna plats för demokratiska styrformer och en allmän breddning
            av specialistkadrernas rekrytering och utbildning. Det traditionellt
            styrda statsföretaget har över- levt sig självt. En demokratisk
            förnyelse kan ske inom ramen för en
          </p>
          <pb facs="riksdagen-motions-pdf/data/198384/mot_198384__2642/mot_198384__2642-010.pdf"/>
          <p>
            Mot. 1983/84:2642 30
          </p>
          <p>
            nyorganiserad samhällelig företagsamhet, uppbyggd med hjälp av
            ett sam- hällsägt affärskreditväsende och av fondsystemen. Att
            den demokratiska karaktären blir starkt framträdande i dessa industrier
            är en viktig förutsätt- ning för att säkra industrialiseringsprocessens
            inriktning i folkflertalets intresse, och för att väcka ett brett
            engagemang i arbetet. Uppbyggandet av en alternativ samhällelig
            industrisektor med inrikt- ning på utvecklingsledande områden
            får också positiv innebörd för små- företagsamheten. Både privata
            småföretagare och arbetarkooperativa fö- retag har fördel av att
            inte vara utlämnade åt de storkapitalistiska privat- företagens
            övermakt, åt en satellitroll eller åt risken att uppslukas i den
            fortskridande koncentrationsprocessen. Produktion är inte till
            för sig själv. Den skall heller inte vara till för att ackumulera
            vinster i händerna på ett fåtal och för att främja detta fåtals
            maktställning. Produktion är till för människor och för att det
            mänskliga samhällets materiella och civilisatoriska behov skall
            tillgodoses. En indu- stripolitik måste därför bygga på sociala
            värderingar och riktas mot med- vetna sociala mål. De uppgifter
            som främst står på dagordningen för en i sina former alltmer församhälleligad
            svensk industri kan översiktligt anges i följande punkter:
          </p>
          <p>
            — De tråditionella basindustrierna skall utvecklas i riktning
            mot högre förädling, färdigvaruproduktion anpassad till användningsområdet
            och ökad integration i själva produktionsprocessen. De ständigt
            växan- de råvaruvolymerna, som förut dominerade utvecklingen,
            skall ersättas med ökat arbets- och kunskapsinnehåll.
          </p>
          <p>
            — Nya industrier med anknytning till elektronik och automatiseringsom-
            rådet skall inriktas på att dels undanröja det kaos som idag råder
            på denna tekniks område, dels ge den nya tekniken former som kan
            mo- bilisera människans mångsidiga kapacitet och främja hennes
            inflytande över och förståelse av produktionsprocessen i stort.
            Idag dominerar kortsiktighet, bristande överförbarhet och inriktning
            på hierarkiska strukturer utvecklingen inom data- och elektronikområdet.
            En kvalita- tivt annorlunda inriktning är nödvändig. Denna måste
            också få sin motsvarighet inom utrustnings- och maskintillverkningen
            i bred bemär- kelse, allteftersom denna tar elektroniken som sin
            tekniska utgångs- punkt.
          </p>
          <p>
            — Den industriella utbyggnaden skall inriktas på metoder och
            processer ägnade att motverka en utarmning av det mänskliga arbetet
            och den idag hotade förstärkningen av klasskillnader och skillnader
            i yrkesin- nehåll. Sådana metoder och organisationsmodeller skall
            premieras, vilka kan tillvarata och förfina det mänskliga arbetet
            och ge varje arbetande en mer skapande roll i den samlade processen.
          </p>
          <p>
            — Utveckling av hemmamarknaden skall ha den ledande rollen snarare
            än
          </p>
          <pb facs="riksdagen-motions-pdf/data/198384/mot_198384__2642/mot_198384__2642-011.pdf"/>
          <p>
            Mot. 1983/84:2642 31
          </p>
          <p>
            exporten. Exportens nuvarande andel behöver inte bli högre. Hemma-
            marknaden, och särskilt den samhälleliga sektorns, utbyggnad skall
            bilda underlag för produktionens utveckling, sammansättning och
            ut- formning. Detta bildar i sin tur en bas för effektivitet och
            konkurrens- kraft på nya viktiga exportområden. Restriktioner
            mot hemmamarknad och konsumtion drabbar i sista hand exporten
            — en ”exportledd” tillväxt som trycker tillbaka hemmamarknaden
            slår därför undan grun- den för sig själv.
          </p>
          <p>
            — En stark och vidgad hemmamarknad är en förutsättning för en
            någor- lunda allsidig industri, som inte har för stora luckor
            i sitt produktions- urval och därmed tenderar åt den ekonomiska
            ”bananrepublikens” mönster. Mångsidigheten ökar också kraften
            hos den tekniska fram- stegsprocessen genom att kringeffekterna
            av ny forskning och nya metoder ökar. Transnationaliseringens
            hot är just att Sverige minskar sin mångsidighet och inrangeras
            i de transnationella imperiernas orga- nisation och fördelning
            av verksamheter över världen.
          </p>
          <p>
            — De industrier, vilka kan väntas bli växande i framtiden, kan
            allmänt sett också väntas bli mer oberoende av geografisk lokalisering
            än många mer traditionella verksamheter. Denna egenskap måste
            i en medveten, planmässig utveckling användas för att utjämna
            regionala skillnader och orättvisor. Det saknas rationella skäl
            att godta en utveckling av det slag den senaste långtidsutredningen
            förespråkar — med stora folkom- flyttningar och koncentration
            av produktion efter de stora exportföre- tagens intresse. En sådan
            utveckling skulle skärpa klassamhället och förstärka de redan
            drabbade regionernas koloniala karaktär. Den vore ekonomiskt orationell
            och kostsam. Den vore en social belastning för arbetarklassen
            och folkflertalet.
          </p>
          <p>
            — I den svenska kapitalistiska ekonomin råder idag en undersysselsätt-
            ning, som riskerar bli kronisk. Därför är industrins utbyggnad
            en viktig del i kampen mot den kapitalistiska krisen, både i dess
            nationella och dess regionala aspekt. Ökningen av arbetsproduktiviteten
            är med den nya tekniken så stark, att även en växande total volym
            kan framställas med ständigt minskad total arbetsstyrka. Tillgång
            till nya arbeten måste därför skapas genom att ge produktionen
            ett genomsnittligt ökat inne- håll av kvalitativt högtstående
            arbete, liksom ett högre ”tjänsteinne- håll”. Såväl för hemmaproduktionens
            sociala nytta som för exportpro- duktionens konkurrenskraft är
            detta gynnsamt. Endast en sådan ut- veckling kan tillskapa ett
            större antal nya industriarbeten under de närmaste decennierna.
          </p>
          <p>
            — Den tekniska forskningen hotas i dag av att helt bli ställd
            i kommersiella intressens tjänst. Denna utveckling måste brytas.
            Försök att organisera forskning inom det tekniska området i särskilda
            ideologiska isolat med
          </p>
          <pb facs="riksdagen-motions-pdf/data/198384/mot_198384__2642/mot_198384__2642-012.pdf"/>
          <p>
            Mot. 1983/84:2642 Ja
          </p>
          <p>
            ensidiga kontaktytor till de privata storföretagen måste bekämpas.
            Forskningens självständighet och utrymmet för mångsidighet och
            kritik i det vetenskapliga arbetet måste i stället skyddas och
            utvecklas. Nya och djupare samband måste utvecklas mellan teknologisk
            forskning å ena sidan, arbetsprocessen och samhällsvetenskapen
            å den andra.
          </p>
          <p>
            — Den allt allvarligare konflikten mellan industrisamhället och
            den eko- logiska miljön måste avvärjas. Detta ställer bestämda
            krav på den fortsatta industrialiseringens organisation och innehåll.
            Miljöförstö- ringen är en följd av den ensidigt kvantitativa tillväxten,
            av den grova vinststrävan samt det ekonomiska systemets oförmåga
            att i sin kalkyl innefatta annat än kommersiella faktorer och
            värden. Med en tillväxt, som väsentligen inriktas på kvalitativa
            egenskaper och social nytta hos produktionen, kan ett avancerat
            industrisamhälle utvecklas även med en dämpad råvaruexploatering
            och ett stabilt intag av energi.
          </p>
          <p>
            De här skisserade utvecklingslinjerna är enligt vår mening en
            stomme i det alternativ för industrins utveckling, som svensk
            arbetarrörelse bör se som sin politiska skyldighet att verka för.
            Med den riktning utvecklingen i dag uppvisar och med den ökade
            ekonomiska och ideologiska makt storkapitalet fortlöpande erövrar,
            är den en fara för arbetarklass och arbetarrörelse. Valet står
            mellan en industrialisering, grundad på huma- nistiska och socialistiska
            värderingar, och en industrialisering vars följd blir ett förråat
            klassamhälle, en allt brutalare kommersialisering och ett alltmer
            avancerat och svårbehärskat teknologiskt barbari.
          </p>
          <p>
            4. Yrkanden
          </p>
          <p>
            Dei denna motion framlagda riktlinjerna och förslagen har en
            program- matisk och långsiktig syftning. De berör därför inte
            omedelbart omfatt- ning och fördelning av de olika anslagsposter,
            vilka är upptagna i propo- sitionen. Först med utvecklingen av
            de alternativa industripolitiska linjer vi skisserat uppstår verkningar
            i form av nya prioriteringar och ramar. Här görs därför inga säryrkanden
            i detaljer, då det gäller anslagsmedlen. Mot bakgrund av vad ovan
            har anförts om den framtida industripoliti- ken föreslås att riksdagen
            uttalar sig för att i enlighet med vad som anförs i motionen 1.
            en ny samhällelig industrisektor bör byggas upp för att säkra
            ett demokratiskt inflytande över industrialiseringens ledande
            av- snitt, 2. de nu existerande fondsystemen tillsammans med ett
            förstatli- gat affärskreditväsende bör utgöra den finansiella
            organisation varmed den samhälleliga industrisektorn byggs upp,
          </p>
          <pb facs="riksdagen-motions-pdf/data/198384/mot_198384__2642/mot_198384__2642-013.pdf"/>
          <p>
            Mot. 1983/84:2642 33
          </p>
          <p>
            w
          </p>
          <p>
            . nya och äldre samhällsägda industrier bör organiseras efter
          </p>
          <p>
            demokratiska lednings- och organisationsprinciper,
          </p>
          <p>
            . de klassiska basindustrierna bör inriktas på högre förädling,
          </p>
          <p>
            större färdigvaruproduktion och ökad integrering av produk- tionens
            olika led,
          </p>
          <p>
            . de teknologiskt ledande tillväxtindustrierna bör främja en
            tek-
          </p>
          <p>
            nisk utveckling, ägnad att förstärka det mänskliga arbetets ställning
            och innehåll i den fortsatta industrialiseringen,
          </p>
          <p>
            . utvecklingen av hemmamarknaden, bl. a. genom en utbyggnad
          </p>
          <p>
            av viktiga samhällssektorer, bör göras till underlag för en in-
            dustriell tillväxt,
          </p>
          <p>
            . en allsidig industriell struktur bör vara ett mål för industripo-
          </p>
          <p>
            litiken och ett alternativ till det av transnationaliseringen
            vål- lade hotet om ökad osjälvständighet och ensidighet,
          </p>
          <p>
            . en industriell utbyggnad bör göras till ett medvetet redskap
            i
          </p>
          <p>
            kampen mot arbetslöshet och regional utarmning,
          </p>
          <p>
            . den tekniska forskningens självständiga ställning bör återupp-
          </p>
          <p>
            rättas och dess underordning under storföretagens ensidigt kommersiella
            intressen brytas. framtida industriell utbyggnad i Sverige bör
            inriktas på att lösa konflikten mellan industrisamhället och den
            biologiska miljön och förverkliga en till ekologiska förutsättningar
            anpassad in- dustrialism.
          </p>
          <p>
            Stockholm den 21 mars 1984
          </p>
          <p>
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk)
          </p>
          <p>
            JÖRN SVENSSON (vpk) OSWALD SÖDERQVIST (vpk)
          </p>
        </div>
      </div>
    </body>
  </text>
</TEI>
