<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02981">
  <teiHeader>
    <fileDesc>
      <titleStmt>
        <title>Svenskundervisning för vuxna invandrare (prop. 1983/84:199)</title>
        <author>Jörgen Ullenhag m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenskundervisning för vuxna invandrare (prop. 1983/84:199)</title>
          <idno type="rdwebb">G7022981</idno>
          <rs type="number">2981</rs>
          <ref type="dokument_url_text">http://data.riksdagen.se/dokument/G7022981/text</ref>
          <ref type="dokument_url_html">http://data.riksdagen.se/dokument/G7022981</ref>
          <ref type="dokumentstatus_url_xml">http://data.riksdagen.se/dokumentstatus/G7022981</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3AP7jCK8iCFSoS5WS6g3NB" type="signed"/>
        <correspContext corresp="i-3AP7jCK8iCFSoS5WS6g3NB">
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-T2HHh5Dnznvs9cz9kr2oG4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2981/mot_198384__2981-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            19
          </p>
          <p>
            Motion
          </p>
          <p>
            1983/84:2981
          </p>
          <p>
            Jörgen Ullenhag m. fl. Svenskundervisning för vuxna invandrare
            (prop. 1983/84:199)
          </p>
          <p>
            Folkpartiet har i skilda sammanhang givit uttryck för sin uppfattning
            att Sverige måste bedriva en generös invandrings- och flyktingpolitik.
            Med viljan att driva en generös invandringspolitik följer ansvaret
            för att ta emot och ge alla invandrare chans till en meningsfull
            framtid i Sverige. En av de viktigare åtgärderna i detta sammanhang
            är att ge invandrarna sådana kunskaper i svenska att de utan hinder
            av språket skall kunna få arbete och kontakter med det svenska
            samhället. Propositionen om invandrarundervisningen har varit
            emotsedd med stora förhoppningar. Det är därför en besvikelse
            att den i många stycken är ofullständig. Bl.a. saknas en analys
            över de kostnader som de föreslagna åtgärderna kommer att medföra.
            Inte heller har någon närmare analys gjorts över det undervisningsbehov
            som faktiskt föreligger. Dessa brister i propositionen gör att
            det inte är möjligt att ta ställning till förslagen i sin helhet.
            Vi återkommer närmare till detta.
          </p>
          <p>
            Undervisningens organisation
          </p>
          <p>
            Förutsättningarna för svenskundervisningens anordnande är mycket
            skiftande över landet. I praktiken har ett mindre antal av landets
            kommuner, storstadsområden och kommuner med s. k. mottagningsplats
            kommit att bli mottagningskommun för invandrare. Det är till dessa
            kommuner som det stora behovet av svenskundervisning är koncentrerat.
            Organisationen av undervisningen måste dock utgå från att alla
            invandrare, även om de kommer till en kommun med mycket liten
            invandring har rätt att få nödvändig utbildning. Vetskapen om
            dessa skiftande förutsättningar leder oss till uppfattningen att
            den framtida organisationen av svenskundervisningen måste vara
            mycket flexibel. Vi delar föredragandens uppfattning att det är
            lämpligt att staten har ett ramansvar för undervisningen och att
            denna skall bekostas med statsbidrag. Genom att staten åtar sig
            detta ansvar får man en direkt koppling mellan invandrings- och
            arbetsmarknadspolitiken å ena sidan samt resurserna till svenskundervisningen
            å den andra. Det är vidare rimligt att de kommuner dit invandrarna
            kommer får ansvar för undervisningens genomförande och för att
            invandrarna får möjlighet att ta del av denna. Kommunerna skall
            enligt vår mening själva få bestämma om undervisningen skall anordnas
            inom ramen för komvux, eller genom att utnyttja andra utbildningsanordnare.
            I propositionen utgår föredraganden
          </p>
          <pb facs="riksdagen-motions-pdf/data/198384/mot_198384__2981/mot_198384__2981-002.pdf"/>
          <p>
            Mot. 1983/84:2981 20
          </p>
          <p>
            från att kommunerna i normalfallet skall utnyttja studieförbunden
            som utbildningsanordnare. Vi menar att någon sådan presumtion
            inte bör göras av riksdagen. Det måste vara kommunerna obetaget
            av centrala direktiv att avgöra hur undervisningen skall genomföras.
            De kommuner som av olika skäl inte vill utnyttja sin egen utbildningsorganisation
            skall självfallet ha frihet att i stället ge uppdraget åt studieförbunden.
            Valet av studieförbund måste göras utifrån en strikt bedömning
            av förbundens kompetens och erfarenhet. Det måste vidare vara
            möjligt för kommunerna att anlita flera studieförbund. Vad vi
            här har anfört bör riksdagen ge regeringen till känna. Förutom
            möjligheten att vända sig till något studieförbund skall kommunerna
            som alternativ till att driva undervisningen i egen regi också
            kunna utnyttja folkhögskolorna som utbildningsanordnare. Folkhögskolorna
            har sedan många år en omfattande erfarenhet av svenskundervisning
            för invandrare. I likhet med vad som gäller för studieförbunden
            finns det hos folkhögskolorna redan utbildningsresurser för den
            aktuella typen av undervisning som bör tas till vara. Till skillnad
            från andra aktuella undervisningsformer har folkhögskolorna dessutom
            möjlig- het att erbjuda invandrarna en social miljö som utgör
            ett stöd för dem efter deras ankomst till Sverige. För många invandrare
            är just avsaknaden av kontakter med svenskar och svenska miljöer
            ett stort problem och ett hinder för språkinlärningen. Vad vi
            här har anfört bör ges regeringen till känna. Kommunerna bör i
            samband med att de väljer vem som skall vara utbildningsanordnare
            ta hänsyn till invandrarnas egna önskemål vad gäller eventuellt
            val av studieförbund eller folkhögskola.
          </p>
          <p>
            Undervisningens omfattning
          </p>
          <p>
            Invandrareleverna utgör i dag en mycket heterogen grupp. I samma
            ”klass” undervisas ofta ett flertal nationaliteter med mycket
            skiftande utbildningsbakgrund. Den heterogena sammansättningen
            påverkar självfal- let de pedagogiska förutsättningarna. Antalet
            undervisningstimmar som en invandrare behöver för att lära sig
            språket är beroende på här nämnda omständigheter. I dag torde,
            enligt vad som uppgivits från studieförbunden, det genomsnittliga
            antalet timmar per elev uppgå till ca 1200. Den i propositionen
            satta gränsen på totalt 600 timmar synes alltså, under förutsättning
            att samma ambitionsnivå som i dag upprätthålls, vara otillräcklig.
            I likhet med vad som antyds i propositionen är vi dock övertygade
            om att skilda åtgärder kan vidtas för att inom ramen för ett färre
            antal timmar uppnå samma eller bättre resultat än i dag. Vi tänker
            då på vikten av att i en framtida organisation göra undervisningsgrupperna
            mer homogena med hänsyn till språkbakgrund, utbildning, ålder
            etc. Genom att utforma centrala kursplaner och erbjuda lärarna
            kompletteringsutbildning torde också pedagogiken kunna förbättras.
          </p>
          <pb facs="riksdagen-motions-pdf/data/198384/mot_198384__2981/mot_198384__2981-003.pdf"/>
          <p>
            Mot. 1983/84:2981 21
          </p>
          <p>
            Även med de här föreslagna åtgärderna kommer dock det föreslagna
            timantalet om 600 timmar att vara för litet i enskilda fall. Det
            är f. n. svårt att bedöma hur många elever det kan komma att röra
            sig om som efter 600 timmar fortfarande har så otillräckliga kunskaper
            i svenska att det är ett hinder för dem att få arbete. Redan innan
            denna erfarenhet har gjorts menar vi dock att det måste införas
            en generös möjlighet att efter individuell prövning öka antalet
            undervisningstimmar. Med den uppläggning som undervisningen har
            fått i propositionen med en grundnivå och en påbygg- nadsnivå
            bör det redan under grundnivån ske en bedömning huruvida eleverna
            har inhämtat tillräckliga kunskaper för att gå vidare till påbyggnad-
            sutbildningen eller utbildning inom AMS. En sådan bedömning bör
            ske efter ett test där eleven har att prestera ett på förhand
            bestämt resultat. Den av oss skissade modellen som möjliggör för
            invandrareleverna att förlänga studietiden under grundkursen medför
            självfallet ökade kostnader. Då propositionen saknar beräkningar
            av kostnaderna liksom en närmare analys över det förväntade utbildningsbehovet
            är det inte möjligt för oss att ange kostnadsökningen. Riksdagen
            bör därför nu uppdra åt regeringen att återkomma med förslag vad
            gäller kostnaderna för undervisningen och sammanhängande studiestöd
            och därvid ta hänsyn till vad vi anfört om möjligheten att förlänga
            studietiden för grundkursen. Vi vill i detta sammanhang stryka
            under vikten av att invandrarna lämnar svenskundervis- ningen
            med tillräckliga språkkunskaper för att de skall kunna få en plats
            på arbetsmarknaden. All erfarenhet visar att brister i språket
            leder till arbetslöshet och därmed ett fortsatt ekonomiskt ansvar
            för staten.
          </p>
          <p>
            Studiesocialt stöd
          </p>
          <p>
            Vi tillstyrker den föreslagna konstruktionen till studiesocialt
            stöd. I likhet med propositionen anser vi att det är en fördel
            att anknyta reglerna om studiestöd för svenskundervisning till
            vad som gäller för grundutbildning för vuxna. Vi vill understryka
            att studiesocialt stöd skall utgå under såväl svenskundervisningens
            grundnivå som under påbyggnadsdelen. Av propositionen framgår
            inte om detta varit föredragandens uppfattning. Om studiestödet
            skulle inskränkas till att utgå endast under grundnivån kommer
            detta att innebära att det saknas reella möjligheter att fortsätta
            på påbyggnadsnivån. Detta bör riksdagen ge regeringen till känna.
          </p>
          <p>
            Deltagare i undervisningen
          </p>
          <p>
            Vi motsätter oss förslaget att endast de som fått uppehållstillstånd
            skall ha rätt att delta i undervisningen. Väntetiderna på besked
            om uppehållstillstånd är fortfarande mycket långa. Ofta är svenskundervisningen
            den enda meningsfulla sysselsättning som den enskilde invandraren
            har under den psykiskt mycket pressande väntetiden. Därtill kommer
            att flertalet
          </p>
          <pb facs="riksdagen-motions-pdf/data/198384/mot_198384__2981/mot_198384__2981-004.pdf"/>
          <p>
            Mot. 1983/84:2981 2
          </p>
          <p>
            invandrare som sökt uppehållstillstånd får detta beviljat. Genom
            att påbörja undervisningen redan under väntetiden har de då förkortat
            den sammanlagda tiden från det de anlände till landet och till
            att de får arbete. Riksdagen bör därför avslå propositionen i
            denna del. I likhet med vad vi framhåller i motion 1983/84:2586
            med anledning av propositionen om gäststuderande (1983/84:115)
            bör samtliga utländska studerandekategorier som har för avsikt
            att bedriva högskolestudier i Sverige genomgå en gemensam preparandutbildning.
            Detta innebär att de invandrare och flyktingar, som avser att
            bedriva högskolestudier skall, i likhet med vad som i dag är fallet,
            läsa svenska inom högskolans ram. Med den i propositionen förordade
            ordningen ser vi en fara att invandrarna får sämre förutsättningar
            än de gäststuderande att klara sina högskolestudier. Också i denna
            del bör därför riksdagen avslå propositionen.
          </p>
          <p>
            Fortbildning och lärarbehörighet
          </p>
          <p>
            I samband med att den nya organisationen för svenskundervisningen
            genomförs bör formaliserade krav uppställas på studieplaner och
            lärarkompetens. Erfarenheterna från de ”frivilliga” studieplaner
            som tillämpas inom vissa studieförbund bör därvid utnyttjas. Frågor
            om studieplaner och lärarkompetens bör behandlas inom SÖ. Efter
            utfärdade behörighetsvillkor måste samråd ske med UHÄ för att
            de invandrarlärare vilka inte kommer att uppfylla de formella
            kraven skall få tillfälle att inom ramen för ordinarie lärarfortbildning
            genomgå kompletteringskurser. Efter en viss övergångstid bör det
            inte ifrågakomma att statsbidrag utgår för verksamhet vilken fullgörs
            av icke kompetenta lärare. Det är angeläget att den formella skillnaden
            mellan lärarbehörighet och lärarkompetens som den beskrivs i propositionen
            inte får till konsekvens att kommunerna och studieförbunden eftersätter
            kraven på lärarnas skicklighet. Vad vi här har anfört om studieplaner
            och lärarkompetens bör riksdagen ge regeringen till känna.
          </p>
          <p>
            Ekonomiska frågor
          </p>
          <p>
            Vi noterar med tillfredsställelse att regeringen föreslår att
            svenskundervis- ningslagen ersätts med nya lagregler som endast
            inriktas på rätten till ledighet. Vi noterar också att regeringen
            avstått från att i vart fall i detta sammanhang föreslå kompensation
            genom höjning av arbetsgivaravgiften.
          </p>
          <p>
            Hemställan
          </p>
          <p>
            Med anledning av vad som i motionen anförts hemställer vi att
            riksdagen beslutar att — med avslag på proposition 1983/84:199
            i
          </p>
          <pb facs="riksdagen-motions-pdf/data/198384/mot_198384__2981/mot_198384__2981-005.pdf"/>
          <p>
            Mot. 1983/84:2981 23
          </p>
          <p>
            tillämpliga delar — som sin mening ge regeringen till känna vad
            som i motionen anförts angående 1. friheten för kommunerna att
            själva avgöra vem som skall vara utbildningsanordnare, 2. möjlighet
            att utnyttja folkhögskolorna som utbildningsanordnare, 3. möjlighet
            att efter individuell prövning förlänga studietiden under den
            grundläggande utbildningen, 4. möjlighet att påbörja undervisningen
            redan under tiden som frågan om uppehållstillstånd behandlas,
            5. huvudmannaskapet för undervisning som syftar till att ge deltagarna
            språkkunskaper för högskolestudier, 6. rätten till studiestöd
            under påbyggnadsutbildningen, 7. kravet på studieplaner och lärarkompetens.
          </p>
          <p>
            Stockholm den 6 juni 1984
          </p>
          <p>
            JÖRGEN ULLENHAG (fp) BÖRJE STENSSON (fp) LINNEA HÖRLÉN (fp)
          </p>
        </div>
      </div>
    </body>
  </text>
</TEI>
