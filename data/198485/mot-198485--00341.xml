<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00341">
  <teiHeader>
    <fileDesc>
      <titleStmt>
        <title>En utsökningsregisterlag</title>
        <author>Allan Ekström </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En utsökningsregisterlag</title>
          <idno type="rdwebb">G802341</idno>
          <rs type="number">341</rs>
          <ref type="dokument_url_text">http://data.riksdagen.se/dokument/G802341/text</ref>
          <ref type="dokument_url_html">http://data.riksdagen.se/dokument/G802341</ref>
          <ref type="dokumentstatus_url_xml">http://data.riksdagen.se/dokumentstatus/G802341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LkCbPQ5adAC2fqsrGPtKfX" type="signed"/>
        <correspContext corresp="i-LkCbPQ5adAC2fqsrGPtKfX">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__341/mot_198485__341-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12
          </p>
          <p>
            Motion
          </p>
          <p>
            1984/85:341
          </p>
          <p>
            Allan Ekström En utsökningsregisterlag
          </p>
          <p>
            Den enskildes integritet — rätten till en egen skyddad sfär —
            hotas i dag från alla håll. Ett effektivt instrument för Storebror
            är dataregistren av olika slag. Det lär finnas omkring 50 000
            personregister. Ett av de mest närgångna personregistren är det
            som finns hos riksskatteverket och hos kronofogdemyndigheterna
            och som symboliskt nog kallas för REX. Det är egentligen en rättslig
            skandal att detta, av offentliga myndigheter förda, personregister
            existerar helt vid sidan av lagen, något som jag påtalade ien
            motion för ett år sedan (1983/84:1158). Detta rättslösa tillstånd
            innebär — för det första — att riksdagen inte tagit ställning
            till eller ens vet vilka uppgifter som i dag insamlas och förvaras
            i detta omfattande register. Registreras bilinnehav, fordran på
            försäkringskassan, näringsförbud, personer med tillstånd att servera
            alkoholdrycker, konkurser, exekutiva fastighetsförsälj- ningar
            och obetalade underhållsbidrag? — för att bara nämna några uppgifter
            som förekommit i officiella sammanhang. För det andra: vilka personer
            berörs? Omfattas även andra än gäldenärer i vanlig mening, t.
            ex. sådana som debiterats böter eller rättegångskostnad? Lika
            betänkligt är — för det tredje — att man inte klarlagt vilka som
            får ta del av uppgifterna. Är registret tillgängligt för envar?
            Det är nämligen så, att riksskatteverket säljer uppgifter ur registret
            till utomstående, uppgifter vilka alltså insamlats för ett helt
            annat ändamål, nämligen för att fullgöra myndighetsutövning. Det
            är framför allt denna kommersiella försäljningsverksamhet som
            är så kuslig för den enskilde, som kanske ej alls känner till
            att han finns upptagen i registret, som lär rymma omkring 900
            000 svenskar. Att märka är att hanteringen av REX-registret innebär
            ett åsidosättande av de skyddsregler till förmån för den enskilde
            som kreditupplysningslagen uppställer. I betänkande (1983/84:23)
            delade lagutskottet min uppfattning om det angelägna i att det
            nya ADB-systemet för kronofogdemyndigheternas verksamhet blir
            författningsreglerat. Utskottet tillade: ”Enligt vad utskottet
            inhämtat beräknas en proposition i ämnet kunna föreläggas riksdagen
            under andra halvåret 1984. Någon åtgärd från riksdagens sida med
            anledning av motionen är därför inte påkallad.” Någon sådan proposition
            har ännu icke förelagts riksdagen och har ej heller aviserats
            i överlämnad propositionsförteckning. Det nuvarande tillståndet
            är oefterrättligt.
          </p>
          <pb facs="riksdagen-motions-pdf/data/198485/mot_198485__341/mot_198485__341-002.pdf"/>
          <p>
            Mot. 1984/85:341 13
          </p>
          <p>
            Med hänvisning till det anförda hemställer jag att riksdagen
            hos regeringen begär förslag till utsökningsregister- lag.
          </p>
          <p>
            Stockholm den 11 januari 1985
          </p>
          <p>
            ALLAN EKSTRÖM (m)
          </p>
        </div>
      </div>
    </body>
  </text>
</TEI>
