<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01978">
  <teiHeader>
    <fileDesc>
      <titleStmt>
        <title>Postverkets service</title>
        <author>Göthe Knutson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Postverkets service</title>
          <idno type="rdwebb">G8021978</idno>
          <rs type="number">1978</rs>
          <ref type="dokument_url_text">http://data.riksdagen.se/dokument/G8021978/text</ref>
          <ref type="dokument_url_html">http://data.riksdagen.se/dokument/G8021978</ref>
          <ref type="dokumentstatus_url_xml">http://data.riksdagen.se/dokumentstatus/G8021978</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LZF7veWJo1w9F7FZ7V4nR9" type="signed"/>
        <correspContext corresp="i-LZF7veWJo1w9F7FZ7V4nR9">
          <note type="signatory" corresp="i-V193Sbzem4fs1MBp32cuww"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1978/mot_198485__1978-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:1978
          </p>
          <p>
            Göthe Knutson Postverkets service
          </p>
          <p>
            Postverket erbjuder numera allmänheten en rad extra tjänster
            samt driver i viss utsträckning även affärsverksamhet där man
            säljer en del varor som normalt finns i bok- och pappershandeln
            samt i varuhus. Sådana varor gör posten reklam för i en broschyr
            med rubriken ALLT DET HÄR KAN DU KÖPA PÅ POSTEN. Förhoppningsvis
            är prissättningen baserad på sunda affärskalkyler så att inte
            intäkterna från postens egentliga verksamhet subventionerar den
            handel som oftast sker i konkurrens med enskilda köpmän och handelsföretag
            på resp. orter. Postkontorens nya verksamhet samt det faktum att
            postkontoren också är avdelningskontor för PK-banken medför en
            del problem för kunderna i postens egentliga verksamhet, dvs.
            förmedlingen av brev och paket samt giro- och kassaservice. Ofta
            uppstår köer vid poststationernas kassor på grund av ”extratjänsterna”
            som ofta är tidsödande. Enligt uppgift från postverket ägnar sig
            posten åt följande sidoverksamhet på postkontoren:
          </p>
          <p>
            —- rikstotospel — körkortsutlämning åt TSV — social service åt
            kommunerna via lantbrevbärare — försäljning av emballage, brevpapper,
            ljudbrev och postogram — försäljning av kollektivtrafikbiljetter
            — bokningstjänster: på 450 postkontor kan kunden hämta ut telefonbeställda
            biljetter till ett antal teatrar och andra institutioner i Stockholm
            och på vissa kontor kan biljetter köpas direkt — service med resevaluta
            på 500 postkontor — kreditgivning av s. k. blancokrediter på 300
            kontor.
          </p>
          <p>
            Ändring nödvändig
          </p>
          <p>
            Det är naturligt att all denna verksamhet leder till köbildning
            under vissa tidsperioder och vissa tider på dagen. Postkunder
            som behöver anlita posten — som är ett affärsdrivande statligt
            verk med monopol — för exempelvis paket- och brevinlämning samt
            ordinarie kassatjänster får vänta på sin tur i kön — även om de
            framförvarande enbart är kunder i extratjänster. Det finns anledning
            för postverket att åstadkomma en bättre tingens ordning härvidlag.
            De s.k. huvudaffärsområdena måste prioriteras även i
          </p>
          <pb facs="riksdagen-motions-pdf/data/198485/mot_198485__1978/mot_198485__1978-002.pdf"/>
          <p>
            Mot. 1984/85:1978 8
          </p>
          <p>
            fråga om kundservicen. Förslagsvis måste särskilda kassor finnas
            bemannade för extratjänsterna. Eljest måste en särskild köordning
            upprättas så att de egentliga postkunderna har företräde. Tid
            är som bekant pengar -— så även för dem som skall sända eller
            hämta brev, paket, pengar eller i övrigt anlita postens monopolverksamhet.
          </p>
          <p>
            Dimensionera för rekord!
          </p>
          <p>
            På sistone har det framkommit att postverket inte förmådde att
            dela ut en stor mängd julkort och andra försändelser som skulle
            vara adressaterna till handa före julhelgen. Många mottagare fick
            vänta till långt efter helgerna — trots att avsändning skett inom
            angiven tidsgräns. Postverket skyller nu på att ”det kom för mycket
            julpost”. Ursäkten är befängd, särskilt med tanke på postverkets
            monopolsituation. Givetvis måste postverket kalkylera det extra
            personalbehovet så att man dimensio- nerar för rekordmånga försändelser!
            Allmänheten har ju ingen konkurrent att tillgå när man vill sända
            julkort eller brev. Och även om inte julkort i rätt tid framstår
            som det nödvändigaste finns det ju även andra försändelser i jultid
            som bromsas upp när postens personal inte räcker till. Såvitt
            bekant är det ingen brist på sökande till postens ”extrajobb”
            till julen. Ungdomar står i kö!
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen beslutar
            meddela regeringen vad som i motionen anförts om det angelägna
            i att postens huvudsakliga verksamhet prioriteras i kundservicen
            samt att det extra personalbehovet beräknas så att postbefordran
            sker i enlighet med de krav allmänheten har rätt att ställa på
            postverket.
          </p>
          <p>
            Stockholm den 24 januari 1985
          </p>
          <p>
            GÖTHE KNUTSON (m)
          </p>
        </div>
      </div>
    </body>
  </text>
</TEI>
