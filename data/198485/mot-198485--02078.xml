<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02078">
  <teiHeader>
    <fileDesc>
      <titleStmt>
        <title>Uppförande av fler vindkraftverk</title>
        <author>Göthe Knutson och Gullan Lindblad </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uppförande av fler vindkraftverk</title>
          <idno type="rdwebb">G8022078</idno>
          <rs type="number">2078</rs>
          <ref type="dokument_url_text">http://data.riksdagen.se/dokument/G8022078/text</ref>
          <ref type="dokument_url_html">http://data.riksdagen.se/dokument/G8022078</ref>
          <ref type="dokumentstatus_url_xml">http://data.riksdagen.se/dokumentstatus/G8022078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PyB2hKhk31TD5g1D2Un6hH" type="signed"/>
        <correspContext corresp="i-PyB2hKhk31TD5g1D2Un6hH">
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-5sxzSZSUx9KLqvREcwz58f"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2078/mot_198485__2078-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:2078
          </p>
          <p>
            Göthe Knutson och Gullan Lindblad Uppförande av fler vindkraftverk
          </p>
          <p>
            Vindkraftens utveckling i Sverige står nu inför ett vägskäl.
            Frågan är om en inriktning skall ske på medelstora eller större
            vindkraftverk. Vi anser att en rad skäl talar för större aggregat
            av den typ som tillverkats som prototyp av Boving-KMW Turbin AB
            i Kristinehamn och som finns uppförd i Näsudden på Gotland. Den
            planerade försöksdriften med vindkraftsprototypen på Näsudden
            är nu i stor utsträckning genomförd. Boving-KMW i Kristinehamn
            levererade en nyckelfärdig driftprovad anläggning. Åtagandet har
            utgjort det största enskilda utvecklingsprojektet någonsin vid
            Boving-KMW. För genomförande och uppföljning av projektet har
            i medeltal mer än tio kvalificerade ingenjörer varit verksamma
            vid den avdelning som bildades när beställningen erhölls 1970.
            Avdelningen som f.n. har åtta medarbetare, varav fem är civilingenjörer,
            representerar i dag en även i internationell jämförelse unik kunskapsresurs
            inom området stora vindkraftverk. Detta i kombination med företagets
            erfarenhet som leverantör av kraftut- rustningar (vattenturbiner)
            och dess tillgång till rationella och lämpliga verkstäder gör
            att Boving-KMW bedöms ha god potential att kunna bli en framgångsrik
            leverantör av stora vindkraftverk. Statens energiverk har nyligen
            sammanställt en rapport som redovisar resultaten från försöksdriften.
            I rapporten ger energiverket dessutom förslag till hur fortsatt
            forskning och försöksverksamhet för vindkraft bör läggas upp.
            Förslaget innebär att ytterligare kraftverk av Näsuddens typ inte
            skall uppföras. Vi anser att energiverkets förslag är förhastat
            och felaktigt på avgörande punkter.
          </p>
          <p>
            Referensgruppens uppfattning
          </p>
          <p>
            Energiverkets arbete med den nu avgivna rapporten har följts
            av en referensgrupp med representanter från kraftföretagen, tillverkande
            indu- strierna, statens naturvårdsverk och statens planverk. Däremot
            har gruppen inte deltagit i utarbetandet av rapportens slutsatser
            och förslag. Gruppen har heller inte beretts tillfälle att yttra
            sig om dessa avsnitt. I referensgruppens bedömningar har i ett
            antal viktiga frågor stor enighet gällt. Då vi inte tycker att
            energiverkets förslag till fortsatt verksamhet
          </p>
          <pb facs="riksdagen-motions-pdf/data/198485/mot_198485__2078/mot_198485__2078-002.pdf"/>
          <p>
            Mot. 1984/85:2078 10
          </p>
          <p>
            återspeglar gruppens uppfattning vill vi gärna peka på följande
            punkter: Resultaten av försöksdriften för prototyperna har bedömts
            som mycket goda. Även om vissa tekniska svårigheter förekommit
            uppvisar de svenska aggregaten i jämförelse med liknande installationer
            i andra länder mycket goda driftresultat. Slutsatsen har varit
            att med prototyperna har visats att det är möjligt att bygga stora
            vindkraftverk som uppfyller de tekniska, säkerhets- mässiga, miljömässiga
            och andra krav som kan ställas på en kommersiell kraftkälla. De
            kostnadsbedömningar som gjorts har visat att under de förutsättningar
            som antas sannolika har vindkraft goda förutsättningar att konkurrera
            med andra tänkbara framtida kraftslag. Huvudalternativet är därvid
            kolkondens- kraft. I gruppen har vidare enhälligt gjorts bedömningen
            att för de förhållanden som gäller i Sverige är stora vindkraftverk
            (MW-klass) de på lång sikt mest intressanta. Detta av ett antal
            skäl där de viktigaste är kostnaden, markan- vändningen och möjligt
            energitillskott.
          </p>
          <p>
            Anmärkningsvärt
          </p>
          <p>
            Mot bakgrund av de slutsatser som referensgruppen enhälligt kommit
            fram till ter sig energiverkets förslag minst sagt egendomligt.
            Det är också ologiskt med tanke på den långsiktiga inriktningen
            i det program som fastställts. Det anmärkningsvärda förslaget
            från energiverket går ut på att en fortsatt forsknings- och försöksverksamhet
            skall bedrivas men att nya satsningar skall inriktas mot medelstora
            vindkraftverk. Denna rekommendation förefaller att vara grundad
            på ett för kortsiktigt tänkande. Skulle energiverkets förslag
            styra den fortsatta utvecklingen på vindkrafts- området innebär
            det att långsiktigheten i det svenska forskningsprogrammet går
            helt förlorad liksom stora delar i de investeringar i utvecklingsarbete
            och kunskapsuppbyggnad som gjorts hos kraftföretagen och tillverkande
            indu- strin. Uppläggningen leder vidare till att när beslut om
            utbyggnad av nya energislag behöver tas under 1990-talet kommer
            Sverige för vindkraft att sakna såväl egen kunskap som eget relevant
            beslutsunderlag.
          </p>
          <p>
            Exportstopp
          </p>
          <p>
            Vidare omintetgörs möjligheterna att skapa en svensk exportprodukt.
            Detta i ett läge när svensk vindkraftsteknik för stora maskiner
            har en mycket framstående ställning. Skulle energiverkets förslag
            bli vägledande innebär det sannolikt också ett stopp för en lovande
            export av stora vindkraftverk från Boving-KMW, som f.n. bearbetar
            projekt i flera europeiska länder. Det behövs en marknad också
            i Sverige — på samma sätt som Bofors och andra svenska försvarsindu-
          </p>
          <pb facs="riksdagen-motions-pdf/data/198485/mot_198485__2078/mot_198485__2078-003.pdf"/>
          <p>
            Mot. 1984/85:2078 11
          </p>
          <p>
            strier måste ha en exportmarknad för att serierna skall bli tillräckligt
            omfattande för en lönsam produktion.
          </p>
          <p>
            Framtidsfråga
          </p>
          <p>
            Frågan om den svenska vindkraftens inriktning och utvecklingsarbete
            är således också en fråga om framtida sysselsättning vid en i
            dag välutvecklad och på vindkraftsområdet framstående svensk industri.
            Samtidigt vill vi peka på nödvändigheten av att finna ut de för
            svenskt energibehov lämpligaste vindkraftssatsningarna. Och det
            gör man inte om energiverkets förslag att nu avbryta det kanske
            lämpligaste utvecklingsobjektet, dvs. Näsuddenprototy- pen, blir
            vägledande. Vi finner det därför naturligt att riksdagen fattar
            ett sådant beslut att möjligheterna att uppföra ytterligare stora
            vindkraftverk tas till ingående prövning. Vid en sådan inriktning
            kommer kostnaden att bli högre än vid fortsättning enligt energiverkets
            förslag. Vi föreslår därför att förnyade diskussioner tas upp
            med kraftföretagen om finansiell medverkan och att andra vägar,
            än via energiverkets forskningsanslag, prövas för statligt stöd
            för nya kraftverk. Från Vattenfalls sida finns såvitt vi förstår
            ett stort intresse för fortsatt utbyggnad vid Näsudden. Man borde
            därför kunna förvänta sig att Vattenfall är berett att ekonomiskt
            medverka med en andel som motsvarar kraftverkens kraftekonomiska
            värde. Vi tror också att en fortsatt konsekvent inriktning på
            vindkraftsarbetet är viktigt för att visa att planerna att satsa
            på förnybara energislag är allvarligt menade.
          </p>
          <p>
            Hemställan
          </p>
          <p>
            Med hänvisning till vad som i motionen anförts hemställs att
            riksdagen beslutar att som sin mening ge regeringen till känna
            vad som i motionen anförts om angelägenheten av att uppföra flera
            vindkraftsaggregat av Näsuddentyp.
          </p>
          <p>
            Stockholm den 23 januari 1985
          </p>
          <p>
            GÖTHE KNUTSON (m) GULLAN LINDBLAD (m)
          </p>
        </div>
      </div>
    </body>
  </text>
</TEI>
