<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02124">
  <teiHeader>
    <fileDesc>
      <titleStmt>
        <title>Demokratiska rättigheter i arbetslivet</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokratiska rättigheter i arbetslivet</title>
          <idno type="rdwebb">G8022124</idno>
          <rs type="number">2124</rs>
          <ref type="dokument_url_text">http://data.riksdagen.se/dokument/G8022124/text</ref>
          <ref type="dokument_url_html">http://data.riksdagen.se/dokument/G8022124</ref>
          <ref type="dokumentstatus_url_xml">http://data.riksdagen.se/dokumentstatus/G8022124</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PGmEvQtnPABrSFuXXEhx5K" type="signed"/>
        <correspContext corresp="i-PGmEvQtnPABrSFuXXEhx5K">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-U9We27C3x3JviFqbQPuj3d"/>
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2124/mot_198485__2124-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85: 2124
          </p>
          <p>
            Lars Werner m. fl. Demokratiska rättigheter i arbetslivet
          </p>
          <p>
            Sammanfattning
          </p>
          <p>
            Vpk kräver i motionen grundläggande demokratiska fri- och rättigheter
            på arbetsplatserna, att strejkrätt skall införas, genom att fredsplikten
            utmönst- ras ur lagen, samt att arbetare aldrig skall kunna avskedas
            på grund av strejk. Politisk verksamhet skall vara tillåten på
            arbetsplatserna. I motionen framförs även kravet att tekniska
            förändringar i arbetslivet bara skall kunna ske med fackets godkännande.
            Vpk kräver också att MBL utvärderas utifrån hur dess klassamarbetsinriktning
            påverkar fackföreningarnas självständighet och möjligheter att
            tillvarata medlemmarnas intressen.
          </p>
          <p>
            Vpk och MBL
          </p>
          <p>
            Vpk ställde sig kritiskt till medbestämmandelagens utformning
            när riksdagen antog denna 1976. I motion 1975/76:2495 lade vpk
            fram ett alternativ om demokratiska rättigheter på arbetsplatserna
            i stället för den klassamarbetslag som MBL utgör och som bygger
            på klasslagarna från 1928. Vpk har alltsedan 1976 framfört detta
            alternativ vid upprepade tillfällen, senast i partimotion 1983/84:1958
            som ger partiets helhetssyn på de arbetsrättsliga frågorna. I
            motionen föreslås införande av demokratiska rättigheter för fackförening,
            bl. a. utvidgad informations- och förhandlings- rätt, lagstadgad
            strejkrätt och vetorätt i avgörande frågor. Vidare att inga strejkskadestånd
            skall kunna utdömas och att fredspliktsbestämmelserna utmönstras
            ur lagstiftningen, att deltagande i strejk aldrig får utgöra saklig
            grund för avskedande, att fackförening skall ha rätt att solidarisera
            sig med strejkande arbetare, att arbetsköparens rätt att tillgripa
            lockout upphör, att politisk verksamhet skall vara tillåten på
            arbetsplatserna, att fackförening- arnas internationella solidaritetsaktioner
            skall kunna ske utan begränsningar och att förtroendemannalagen
            förändras.
          </p>
          <p>
            Utvärdera MBL
          </p>
          <p>
            Tillkomsten av MBL föregicks bl. a. av omfattade strejker i slutet
            av 1960-talet och början av 1970-talet. Ett krav som då ställdes
            var att paragraf 32 i SAF:s stadgar skulle avskaffas. I samband
            med detta uppkom hos LO- och SAP-ledningarna insikten om nödvändigheten
            av en förnyelse av klassamarbetspolitiken. 1938 års Saltsjöbadsanda
            måste ersättas med 1970-talets. Samtidigt med denna utveckling
            hade SAF genom försöksverksamhet med
          </p>
          <pb facs="riksdagen-motions-pdf/data/198485/mot_198485__2124/mot_198485__2124-002.pdf"/>
          <p>
            Mot. 1984/85:2124 7
          </p>
          <p>
            nya former för arbetsledning väl förberett sig för en förnyad
            och utvecklad form av klassamarbete. Den kämpande arbetarklassen
            förväntade sig att MBL skulle förändra maktpositionerna på arbetsplatserna.
            Men de som utformade MBL formade förväntningarna i klassamarbetstermer.
            Men illusionerna spreds och Olof Palme kunde som statsminister
            1976 i riksdagsdebatten om MBL säga: ”Den största reformen sedan
            den allmänna rösträtten.” MBL:s karaktär av klassamarbetslag underströks
            av att socialdemokrater och borgare kom överens om en medbestämmandelag
            (MBL) på följande grund:
          </p>
          <p>
            Reformen ger nya utgångspunkter för ett samarbete på arbetsplatserna
            för såväl arbetstagarna som näringslivet och samhället. Genom
            att vidga de anställdas inflytande kan arbetslivet tillföras nya
            sociala dimensioner. En ökad arbetstillfredsställelse, som är
            ett mål i dag, kan beräknas frigöra nya krafter och få positiva
            effekter inte minst ur effektivitetssynpunkt. Det är betydelse-
            fullt att vår produktionsapparat kan bibehålla sin internationella
            slagkraft som är en avgörande grundval för vårt välstånd. Det
            är sålunda viktigt att parterna på arbetsmarknaden fyller de ramar
            för inflytande som nu dras upp med ett innehåll som är förenligt
            med effektivitet och smidighet i beslutsfat- tandet hos företag
            och myndigheter. (Våra kursiveringar)
          </p>
          <p>
            MBL är nu inne på sitt nionde år. Lagen har prövats av de arbetande
            och utvecklingsavtal har tecknats mellan parterna på medbestämmandelagens
            grund. Det är nu tid att riksdagen som lagstiftare utvärderar
            hur MBL har fungerat. För arbetarrörelsens partier borde det vara
            av stor vikt att ställa följande frågor i förgrunden: 1. Har MBL
            påverkat fackföreningarnas självständighet och möjligheter att
            som partsföreträdare utforma från arbetsköparna självständiga
            alternativ? 2. Har med MBL de arbetandes inflytande och makt vidgats
            eller har arbetsköparsidan genom samarbetspolitiken flyttat fram
            sina positioner? 3. Vilka nya sociala dimensioner har tillförts
            arbetslivet med MBL?
          </p>
          <p>
            4. Hur har de arbetande kunnat påverka arbetslivets effektivitets-
            och teknikutveckling?
          </p>
          <p>
            Avskaffa fredsplikten
          </p>
          <p>
            Strejkförbudet i MBL behöver ingen utvärdering. Den har redan
            arbetarklassen gjort genom att trots förbud använda strejkvapnet.
            Freds- pliktsparagraferna i MBL måste utmönstras därför att strejkrätten
            är en av de mest grundläggande demokratiska fri- och rättigheterna.
            En kämpande fackföreningsrörelse och arbetarrörelse kan aldrig
            godkänna inskränkningar i strejkrätten eller att strejkande skall
            kunna avskedas. Orsakerna till strejkerna finns i huvudsak hos
            oresonliga arbetsköpare. Rättmätiga krav från de arbetande motarbetas
            och gör situationen ohållbar, vilket utmynnar i strejk. Oresonliga
            arbetsköpare kan provocera fram en konflikt och sedan med stöd
            av lagen avskeda de strejkande.
          </p>
          <pb facs="riksdagen-motions-pdf/data/198485/mot_198485__2124/mot_198485__2124-003.pdf"/>
          <p>
            Mot. 1984/85:2124 8
          </p>
          <p>
            Lagen och anvisningarna i lagen om anställningsskydd och medbestäm-
            mandelagen måste förändras. Vänsterpartiet kommunisterna kräver
            att deltagande i strejk aldrig får utgöra saklig grund för avskedande.
            Storfinansen och dess organisationer och de borgerliga partierna
            angriper de offentliganställdas strejkrätt. Den skall ytterligare
            begränsas utöver fredsplikten. De glömmer bort att de kommunal-
            och landstingsanställdas arbetsvillkor och anställningstrygghet
            mer och mer liknar förhållanden i det privata näringslivet. De
            offentliganställda skall även ha rätt att hävda sina intressen
            mot arbetsköparen, i deras fall stat, kommun eller landsting.
            Attackerna från högerhåll måste avvisas och det måste slås fast
            att det är en fördel med rena partsförhållanden i stället för
            partssammansatta organ. Detta gäller både på privat och offentlig
            sektor. På den offentliga sektorn tvingas då politikerna att bättre
            sätta sig in i personalpolitiken. Tjänste- mannastyrningen motverkas.
            Strejkrätt och demokratiska rättigheter i arbetslivet stärker
            de anställda och fackföreningarna som alltid är i underläge gentemot
            motparten/arbetsköparen. Vidgade demokratiska rättigheter för
            de anställda och fackföreningarna stärker den politiska demokratin
            och står inte i någon motsättning till att politikerna fattar
            de avgörande politiska besluten. Tyvärr har socialdemokraterna
            kraftigt förändrat sin position till strejk- skadestånden och
            därmed ställt sig på en borgerlig ståndpunkt som förstärker fredspliktens
            negativa effekter. Från att tidigare hållit fast vid att 200 kr.
            skulle vara högsta strejkskadestånd har den socialdemokratiska
            regeringen tvingat igenom att skadestånd över 200 kr. skall kunna
            ådömas. Det har som följd att de som ådöms högre skadestånd än
            200 kr. hamnar i riskzonen för avsked, enligt lagens anvisningar.
            SAP-regeringens ställningstagande är inte bara en försämring genom
            att högre skadeståndsbelopp kan utdömas, utan även en uttunning
            av anställningstryggheten och en förstärkning av kapitalets makt.
          </p>
          <p>
            Rätt till politisk verksamhet på arbetsplatserna
          </p>
          <p>
            Rätt till politisk verksamhet tillhör de grundlagsfästa demokratiska
            fri- och rättigheterna. Men i arbetslivet begränsas eller förnekas
            denna rätt i kraft av äganderätt och myndighetsbeslut. Arbetsköparna
            bedriver varje dag politisk verksamhet på arbetsplatserna genom
            att påverka de anställda med sina värderingar. Denna rätt skall
            också de anställda och deras fackliga organisationer ha. Alla
            fackliga frågor är i grunden politiska frågor — även när de förs
            fram av partipolitiskt obundna organisationer. Den anställde skall
            kunna bedriva politisk verksamhet på sin arbetsplats t. ex. före
            eller efter arbetstiden, middagsrast eller annan ledighet under
            arbetstiden. Rätten att sprida flygblad, sätta upp affischer —
            naturligtvis på anvisad plats — och sälja tidningar etc. är en
            grundläggande politisk rättighet i en demokrati. Vad gäller politiska
            partiers möjligheter att agera inne på arbetsplatsen kan hänvisas
            till de regler och den praxis som råder inom viss statlig verksamhet.
          </p>
          <pb facs="riksdagen-motions-pdf/data/198485/mot_198485__2124/mot_198485__2124-004.pdf"/>
          <p>
            Mot. 1984/85:2124 9
          </p>
          <p>
            Teknik på de anställdas villkor
          </p>
          <p>
            Det sker f. n. en stor omvandling av arbetslivet, där datateknikens
            epok följs upp med en mikroelektronisk revolution. Denna process
            sker under kapitalistiska förhållanden, där profiten är drivkraften
            för utvecklingen. Denna teknologiska omvandlingsprocess på kapitalets
            villkor skördar många offer i arbetslivet, arbetare slås ut och
            sorteras bort ur arbetslivet, förtidspensioneras eller hamnar
            i företagens övertalighetskö. Dessutom utarmas hela regioner,
            orter dör ut och hela branscher förtvinar samtidigt som den industriella
            expansionen främst sker utanför landets gränser. Den utvecklingen
            måste stoppas. Utvecklingen av en teknik som uppfyller fackliga
            krav på arbetskontroll över produktion, arbetsorganisation och
            meningsfullt arbete måste påbörjas nu för att ge det arbetande
            folket bättre förutsättningar att bygga ett nytt och bättre samhälle,
            fritt från profitjaktens kortsiktighet och människofientlig- het.
            Kampen måste föras med insikt om vilka som i dag har ägandet och
            den avgörande makten, kunskaperna, alternativen och som även styr
            forskning, utveckling och utbildning. 1970-talets mytbildningar
            om medbestämmandets möjligheter till att bryta detta monopol av
            makt har avslöjats som falska. Enbart där arbetarnas fackliga
            organisationer har mobiliserats till motstånd mot kapitalets maktutövning
            har vissa framgångar uppnåtts. De arbetandes fackliga organisationer
            måste rustas till kamp för en arbetsorganisation och tekniska
            lösningar, som utgår från de arbetandes behov. Facket måste utarbeta
            egna alternativ och bedriva ett självständigt forsknings- och
            utvecklingsarbete om teknik och arbetsorganisation. Den kampen
            måste utvecklas NU, trots de begränsade fackliga rättigheter som
            finns. Lagar och avtal som ger fackföreningarna makt och kontroll
            över teknikens användning och utveckling kan bara tvingas fram
            genom aktiv kamp. MBL ger inte de arbetande något stöd för ett
            alternativt användande av tekniken. Därför måste lagstiftningen
            på arbetsrättens område utformas så att ny teknik och arbetsorganisation
            bara får införas med fackets godkän- nande. Dvs. en facklig vetorätt
            som stärker fackföreningens förhandlings- position om t. ex. teknikavtal.
          </p>
          <p>
            Hemställan
          </p>
          <p>
            Med hänvisning till det anförda föreslås 1. att riksdagen beslutar
            att inga strejkskadestånd skall kunna ådömas strejkande arbetare
            och att fredspliktsbestämmelserna i arbetsrättslagstiftningen
            utmönstras, 2. attriksdagen beslutar —i det fall riksdagen inte
            bifaller yrkandet under punkt 1 — att anta följande
          </p>
          <pb facs="riksdagen-motions-pdf/data/198485/mot_198485__2124/mot_198485__2124-005.pdf"/>
          <p>
            Mot. 1984/85:2124
          </p>
          <p>
            Förslag till
          </p>
          <p>
            10
          </p>
          <p>
            Lag om ändring i lagen (1976:580) om medbestämmande i arbetslivet
            att gälla
          </p>
          <p>
            från den 1 januari 1986
          </p>
          <p>
            Föreslagen lydelse
          </p>
          <p>
            Om det är ——-—------------ Ihilom ==s5-=$ses----=-&gt;
          </p>
          <p>
            Högre skadestånd än tvåhundra kronor får inte åläggas en arbetsta-
            gare för deltagande i en olovlig stridsåtgärd. Denna begränsning
            gäl- ler dock inte, om arbetstagaren underlåter att följa ett
            åläggande av domstolen om återgång till arbetet om stridsåtgärden
            med hänsyn till omständigheterna måste betraktas som särskilt
            allvarlig eller anmärk- ningsvärd.
          </p>
          <p>
            Motionärernas förslag
          </p>
          <p>
            SEE a Le helt falla bort.
          </p>
          <p>
            mee skäl till det.
          </p>
          <p>
            Högre skadestånd än tvåhundra kronor får inte åläggas en arbetsta-
            gare för deltagande i en olovlig stridsåtgärd. Deltagande i olovlig
            stridsåtgärd kan aldrig utgöra saklig grund för avsked.
          </p>
          <p>
            3. attriksdagen hemställer hos regeringen om förslag till lagstift-
            ning om rätt till politisk verksamhet och politisk propaganda
            på arbetsplatserna enligt vad i motionen anförs, 4. att riksdagen
            hemställer hos regeringen om förslag att införan- de av ny teknik
            i arbetslivet endast får ske med fackföreningens godkännande enligt
            vad i motionen anförs, 5. att riksdagen hemställer hos regeringen
            om en utvärdering av medbestämmandelagen (MBL) och hur dess klassamarbetsin-
            riktning har inverkat på de fackliga organisationernas självstän-
            dighet och möjligheter att tillvarata sina medlemmars klassmäs-
          </p>
          <p>
            siga intressen.
          </p>
          <p>
            Stockholm den 25 januari 1985
          </p>
          <p>
            LARS WERNER (vpk) BERTIL MÅBRINK (vpk) C.-H. HERMANSSON (vpk)
            JÖRN SVENSSON (vpk)
          </p>
          <p>
            ALEXANDER CHRISOPOULOS (vpk)
          </p>
          <p>
            TOMMY FRANZÉN (vpk)
          </p>
          <p>
            NILS BERNDTSON (vpk) EVA HJELMSTRÖM (vpk)
          </p>
          <p>
            LARS-OVE HAGBERG (vpk)
          </p>
          <p>
            PAUL LESTANDER (vpk)
          </p>
        </div>
      </div>
    </body>
  </text>
</TEI>
