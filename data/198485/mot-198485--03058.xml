<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03058">
  <teiHeader>
    <fileDesc>
      <titleStmt>
        <title>Kemikaliekontroll (prop. 1984/85:118)</title>
        <author>Lars Ernestam och Börje Stensson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemikaliekontroll (prop. 1984/85:118)</title>
          <idno type="rdwebb">G8023058</idno>
          <rs type="number">3058</rs>
          <ref type="dokument_url_text">http://data.riksdagen.se/dokument/G8023058/text</ref>
          <ref type="dokument_url_html">http://data.riksdagen.se/dokument/G8023058</ref>
          <ref type="dokumentstatus_url_xml">http://data.riksdagen.se/dokumentstatus/G8023058</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-428Hjmwgi7AWPWkBr4Pecy</idno>
            <name>LARS ERNESTAM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7jtScASX69Y7W8kyqkkCRi" type="signed"/>
        <correspContext corresp="i-7jtScASX69Y7W8kyqkkCRi">
          <note type="signatory" corresp="i-428Hjmwgi7AWPWkBr4Pecy"/>
          <note type="signatory" corresp="i-CP1NFcCA4knd73wq3oaYZW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3058/mot_198485__3058-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            Motion 1984/85: 3058
          </p>
          <p>
            Lars Ernestam och Börje Stensson Kemikaliekontroll (prop. 1984/85:118)
          </p>
          <p>
            Propositionen om kemikaliekontroll visar i förhållande till de
            motioner om produktregister m. m. som socialdemokraterna redovisade
            i opposition en betydande anpassning till realistiska möjligheter
            samt också tillmötesgående av vissa av de praktiska synpunkter
            som anförts bl. a. av näringslivet. Propositionen grundar sig
            på kemikommissionens betänkande Kemikalie- kontroll (SOU 1984:77).
            Vissa förändringar har efter remissbehandlingen gjorts i förhållande
            till kommissionens betänkande, och lagrådets granskning har medfört
            ytterligare preciseringar. Huvudförslagen är att en ny myndighet,
            kemikalieinspektionen, föreslås som ersättning för den tidigare
            produktkontrollnämnden och att lagen (1973:329) om hälso- och
            miljöfarliga varor ersätts av en ny lag om kemiska produkter.
            Det är mycket angeläget att så långt som möjligt komma till rätta
            med de risker som nu föreligger för såväl hälsa som miljö vid
            hanteringen av kemiska ämnen. Vi har ingen erinran mot de målformuleringar
            som redovisas i propositio- nen. Principiellt kan vi också ansluta
            oss till huvuddelen av de förslag som redovisas. Några förslag
            kan vi dock inte biträda och dessutom behöver några frågeställningar
            utredas grundligare.
          </p>
          <p>
            Allmänt om myndighetsutövning för kemiska produkter
          </p>
          <p>
            Det kan konstateras, att ett mycket stort antal myndigheter har
            delansvar för frågor, som hör samman med hanteringen av kemiska
            produkter. Förutom den föreslagna kemikalieinspektionen kan nämnas
            naturvårdsver- ket, arbetarskyddsstyrelsen, socialstyrelsen, konsumentverket,
            statens livs- medelsverk, sprängämnesinspektionen, lantbruksstyrelsen
            m. fl. Även det nya räddningsverket, som föreslås i en samtidigt
            redovisad proposition, måste vid katastroftillfällen ha god kännedom
            om kemiska produkter. Ovan redovisade myndigheter lyder under
            skilda departement. Även om varje verk har avgränsade arbetsuppgifter
            finns stora behov av samordning. Enligt vår uppfattning har detta
            behov inte beaktats i tillräckligt stor omfattning och inte minst
            gäller detta arbetsuppgifter på den lokala nivån i länsstyrelser,
            yrkesinspektion och kommuner. Exempel på den splittring som råder
            inom miljöområdet är att samtidigt som kemikommissionen arbetar
            på uppdrag av jordbruksdepartementet har en annan utredning på
            uppdrag av arbetsmarknadsdepartementet redovisat förslag om samlad
            tillsyn av arbetsmiljön.
          </p>
          <pb facs="riksdagen-motions-pdf/data/198485/mot_198485__3058/mot_198485__3058-002.pdf"/>
          <p>
            Mot. 1984/85:3058 15
          </p>
          <p>
            Miljöfrågorna måste få en mer central ställning i regeringsarbetet.
            En miljöminister skulle kunna göra stora insatser för att samordna
            miljöfrågorna i de olika departementen. Folkpartiet har därför
            framfört behovet av ett särskilt miljödepartement. Ett sådant
            miljödepartement behöver inte vara ett hinder för att olika myndigheter
            också kan ha anknytning till olika fackdepartement. Riksdagen
            bör i samband med behandlingen av denna proposition göra ett uttalande
            om behovet av samordning av miljöfrågorna genom ett särskilt miljödepartement.
          </p>
          <p>
            Förhandsgranskningen
          </p>
          <p>
            I kemikommissionens delbetänkande (SOU 1984:24) finns en omfattande
            argumentation för att förhandsprövning och anmälan bör avse ämnen
            i stället för produkter. I propositionen föreslås nu att regeringen
            skall få fullmakt att införa förhandsgranskning av både ämnen
            och produkter. Remissbehand- lingen redovisar inga bärande skäl
            att frångå kemikommissionens ställnings- tagande. Det bör också
            klart uttalas, att förhandsanmälan skall överensstäm- ma med de
            regler som gäller för EG.
          </p>
          <p>
            Organisation
          </p>
          <p>
            I propositionen föreslås att enheten för toxikologisk informationsservice
            skall uppgå i kemikalieinspektionen. Flera remissinstanser avstyrker
            försla- get och anser med olika motiveringar att verksamheten
            bör vara en från kemikaliemyndigheten fristående serviceinstitution.
            Enheten inrättades 1982 i enlighet med förslag i proposition 1981/82:48.
            Med hänvisning till att flera tunga remissinstanser avstyrker
            överförande till kemikalieinspektionen och att enheten endast
            fungerat en relativt kort tid, bör frågan om enhetens placering
            utredas ytterligare och förslaget om överförande bör avvisas i
            avvaktan på utvärdering av nuvarande verksam- het:
          </p>
          <p>
            Kostnadstäckning
          </p>
          <p>
            Folkpartiets principiella inställning är att miljökostnader så
            högt som möjligt skall ingå i producerad varas pris och sålunda
            inte täckas av budgetmedel. Propositionen föreslår att kostnaderna
            för den nya myndigheten i sin helhet skall täckas genom avgifter.
            Det kan konstateras att mycket varierande regler gäller för uttagande
            av miljöavgifter i de myndigheter som handlägger prövning och
            tillsyn av miljöärenden. Kemikalieinspektionen skall i sin helhet
            kostnadstäckas genom avgifter. Andra myndigheter täcker sina kostnader
            endast marginellt eller delvis. Folkpartiet har i samband med
            miljöavgifter i anslutning till annan lagstiftning begärt nytt
            förslag.
          </p>
          <pb facs="riksdagen-motions-pdf/data/198485/mot_198485__3058/mot_198485__3058-003.pdf"/>
          <p>
            Mot. 1984/85:3058 16
          </p>
          <p>
            Industrin uttrycker i sina remissvar bl. a. farhågor för att
            i framtiden få täcka kostnader för ett stort antal tjänster vars
            inrättande man ej kan påverka. Farhågor uttalas om en ökande byråkrati.
            Enligt vår uppfattning är det angeläget att få en så likartad
            hantering av miljöavgifterna som möjligt hos de olika myndigheterna.
            Det kan diskuteras om viss service skall vara fri exempelvis tillsynsverksamhet.
            Regeringen bör göra en samlad utvärdering av samtliga gällande
            miljöavgifter och redovisa förslag om enhetlig tillämpning. I
            samband med denna utvärdering bör också de företag som har att
            erlägga avgifter få redovisa sina synpunkter. I avvaktan på en
            sådan utvärdering kan propositionens förslag om avgifter accepteras.
          </p>
          <p>
            Batterier som innehåller kvicksilver och kadmium
          </p>
          <p>
            Riksdagen begärde våren 1982 förslag till åtgärder mot utsläpp
            från batterier som innehåller kvicksilver och kadmium. Det är
            anmärkningsvärt att regeringen behövt tre år för att redovisa
            förslag till åtgärder. De förslag som redovisas är dessutom enligt
            vår uppfattning otillräckliga. Det är rimligt och angeläget att
            batteribranschen tar ansvar för nedbring- ande av andelen kvicksilver.
            För kadmium är enligt propositionen prognosen om möjligheterna
            att nedbringa andelen vansklig. För kadmium hänvisas till ökad
            återvinning genom samarbete mellan branschen och kommunerna. Återvinningsfrågorna,
            där dessa batterier endast utgör en mindre del, är emellertid
            så angelägna att regeringen måste ha kvar det övergripande ansvaret.
            Vi vidhåller tidigare redovisade förslag att det bör åvila regeringen
            att redovisa förslag beträffande insamling och återvinning av
            batterier som innehåller kvicksilver och kadmium.
          </p>
          <p>
            Miljöfarligt avfall
          </p>
          <p>
            I propositionen föreslås att kommunalt renhållningsmonopol för
            miljöfar- ligt avfall införs i samtliga kommuner fr. o. m. den
            1 januari 1986. Med hänvisning till vad vi ovan anfört under avsnittet
            om miljöfarliga batterier får det kommunala renhållningsmonopolet
            inte innebära att regeringen frånhänder sig det övergripande ansvaret
            för åtgärder som hör samman med omhändertagande och återvinning
            av miljöfarligt avfall. Speciellt inom återvinningsområdet är
            det angeläget att inom marknadseko- nomins ram finna modeller
            för ökad återvinning. Kommunerna har var och en endast ansvaret
            för sitt verksamhetsområde och kan inte administrera de landsövergripande
            insatser som behöver genomföras. Riksdagen bör genom ett uttalande
            fastlägga detta ansvar.
          </p>
          <pb facs="riksdagen-motions-pdf/data/198485/mot_198485__3058/mot_198485__3058-004.pdf"/>
          <p>
            Mot. 1984/85:3058 17
          </p>
          <p>
            Hemställan
          </p>
          <p>
            Med hänvisning till ovanstående hemställs
          </p>
          <p>
            1;
          </p>
          <p>
            att riksdagen som sin mening ger regeringen till känna vad som
            i motionen anförs om behovet av ett miljödepartement, att riksdagen
            som sin mening ger regeringen till känna vad som i motionen anförs
            om att förhandsanmälan skall avse ämnen i överensstämmelse med
            de regler som gäller inom EG,
          </p>
          <p>
            . att riksdagen beslutar att enheten för toxikologisk informa-
          </p>
          <p>
            tionsservice ej uppgår i kemikalieinspektionen, att riksdagen
            som sin mening ger regeringen till känna vad som i motionen anförs
            om utvärdering och förslag om enhetlig tillämpning av miljöavgifter,
            att riksdagen som sin mening ger regeringen till känna vad som
            i motionen anförs om insamling och återvinning av batterier som
            innehåller kvicksilver och kadmium, att riksdagen som sin mening
            ger regeringen till känna vad som i motionen anförs om regeringens
            övergripande ansvar i sam- band med att kommunerna får monopol
            också för miljöfarligt avfall.
          </p>
          <p>
            Stockholm den 15 april 1985
          </p>
          <p>
            LARS ERNESTAM (fp) BÖRJE STENSSON (fp)
          </p>
          <pb facs="riksdagen-motions-pdf/data/198485/mot_198485__3058/mot_198485__3058-005.pdf"/>
          <pb facs="riksdagen-motions-pdf/data/198485/mot_198485__3058/mot_198485__3058-006.pdf"/>
          <pb facs="riksdagen-motions-pdf/data/198485/mot_198485__3058/mot_198485__3058-007.pdf"/>
          <p>
            minab/gotab Stockholm 1985
          </p>
          <pb facs="riksdagen-motions-pdf/data/198485/mot_198485__3058/mot_198485__3058-008.pdf"/>
          <pb facs="riksdagen-motions-pdf/data/198485/mot_198485__3058/mot_198485__3058-009.pdf"/>
        </div>
      </div>
    </body>
  </text>
</TEI>
