<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00246">
  <teiHeader>
    <fileDesc>
      <titleStmt>
        <title>Vissa bestämmelser om svenskundervisning för vuxna</title>
        <author corresp="i-TRnXjwqZqTJWcuZekA2f4r">Sivert Andersson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa bestämmelser om svenskundervisning för vuxna</title>
          <idno type="rdwebb">G902246</idno>
          <rs type="number">246</rs>
          <ref type="dokument_url_text">http://data.riksdagen.se/dokument/G902246/text</ref>
          <ref type="dokument_url_html">http://data.riksdagen.se/dokument/G902246</ref>
          <ref type="dokumentstatus_url_xml">http://data.riksdagen.se/dokumentstatus/G902246</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TRnXjwqZqTJWcuZekA2f4r</idno>
            <name>Sivert Andersson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9q7rZgxi59wWj9sHREqvJT</idno>
            <name>Barbro Evermo</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-YKivreNQVFy7VnUJ68WVjV</idno>
            <name>Anita Modin</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9CjDazXFvzcWCxA6Zkewr1</idno>
            <name>Maj-Lis Landberg</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8kBfhXyjrBgUH1YAVjW1DD</idno>
            <name>Birgitta Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S3R9G8rCRCWfDSkUyFxYMy" type="signed"/>
        <correspContext corresp="i-S3R9G8rCRCWfDSkUyFxYMy">
          <note type="signatory" corresp="i-TRnXjwqZqTJWcuZekA2f4r"/>
          <note type="signatory" corresp="i-9q7rZgxi59wWj9sHREqvJT"/>
          <note type="signatory" corresp="i-YKivreNQVFy7VnUJ68WVjV"/>
          <note type="signatory" corresp="i-9CjDazXFvzcWCxA6Zkewr1"/>
          <note type="signatory" corresp="i-8kBfhXyjrBgUH1YAVjW1DD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__246/mot_198586__246-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:246
          </p>
          <p>
            Sivert Andersson m. fl.
          </p>
          <p>
            Vissa bestämmelser om svenskundervisning för vuxna invandrare
            (prop. 1985/86:67)
          </p>
          <p>
            Behandlingen av ”svenska för invandrare” (sfi)
          </p>
          <p>
            Den 28 december 1978 tillkallades en kommitté med uppdrag att
            göra en översyn av den samlade svenkundervisningen för vuxna invandrare.
            Kom- mittén antog namneet SFI-kommittén.! Den lämnade sina | förslag
            i november 1981. I maj 1984 lämnade regeringen en proposition,
            1983/84:199, med anvisningar om den principiella uppläggningen
            av ett nytt system för undervisning i svenska språket m.m. för
            vuxna invandrare. I denna proposition förutsattes att det nya
            systemet skulle börja gälla fr. o. m. den 1 januari 1986. Riksdagen
            beslöt vid sin behandling att reformen skulle träda i kraft den
            1 juli 1986. Riksdagsbehandlingen ledde också till att en organisa-
            tionskommitté med majoritet av regeringstjänstemän tillkallades.
            Organisationskommittén avlämnade sitt förslag till departementet
            den 12 september 1985. Det här innebär att frågan om ett nytt
            system för svenskundervisningen behandlats under sju år när nu
            den nya propositionen 1985/86:67 föreligger. Trots denna långa
            handläggningstid finns ännu inte några förslag om nivån på det
            schablonbidrag samt det antal studietimmar för vilket bidrag bör
            utgå. Detta kommer att ingå i budgetpropositionen 1986/87. Frågan
            om resurser för invandrare som kommit in i landet tidigare, s.k.
            gamla invandrare, beräknar man i propositionen kunna behandla
            först i budgetpropositionen 1987/88. Detta betyder att frågan
            om invandrarunder- visning för gamla invandrare har varit föremål
            för beredning i tio år innan den förhoppningsvis kommit till en
            lösning. För de tiotusentals invandrare som sedan länge funnits
            i landet men inte fått möjlighet att ens lära sig grunderna i
            svenska språket är denna tidsutdräkt utomordentligt allvarlig.
            Särskilt allvarlig är situationen om man ser det hela mot de mål
            för utbildningen i sfi som ursprungligen formulerades av SFI-kommittén
            och som också bekräfta- des i proposition 1983/84:199. I riksdagsbehandlingen
            1984 ställde sig också riksdagen bakom målen:
          </p>
          <p>
            Sfi-utbildningen har till syfte att ge invandraren sådana kunskaper
            i svenska språket samt om det svenska samhället och arbetslivet
            att invandraren kan ta vara på sina rättigheter och påverka sin
            situation samt fullgöra de krav och skyldigheter som det dagliga
            livet bjuder. Undervisningen skall vidare bidra till att invandrarens
            ställning på t. ex. arbetsmarknaden stärks, att invandra- ren
            kan medverka i det kulturella, sociala, fackliga och politiska
            livet samt genomgå utbildning inom det reguljära vuxenutbildningssystemet
            i form av allmän grundutbildning och yrkesutbildning.
          </p>
          <p>
            15
          </p>
          <pb facs="riksdagen-motions-pdf/data/198586/mot_198586__246/mot_198586__246-002.pdf"/>
          <p>
            Under den tid som förflutit sedan sfi-frågorna 1978 började utredas
            har de gamla invandrarnas situation försämrats. Någon svenskundervisning
            på grundval av den nu gällande s. k. lagbundna svenskundervisningen
            förekom- mer knappast. Detta beror dels på att svårigheterna ökat
            att åstadkomma verksamhet när arbetsgivaren haft att betala lön
            under utbildningstiden, dels på att företagen nu avvaktar det
            nya systemet. Situationen är direkt ohållbar. Den nu aktuella
            propositionen löser inte frågan om invandrarnas svensk- undervisning.
            Tvärtom skjuts problemen framåt i tiden ytterligare.
          </p>
          <p>
            Uppsökande verksamhet
          </p>
          <p>
            Den långa tid frågan om svenskundervisning legat olöst innebär
            att det ackumulerats problem med invandrare på den svenska arbetsmarknaden
            beroende på att så många saknar kunskaper i det svenska språket.
            Några medel till uppsökande verksamhet finns inte i regeringspropositio-
            nen. Detta innebär att inte ens det nya systemet kommer att täcka
            in de nya invandrarna som går direkt ut på arbetsmarknaden. Rekryteringen
            till sfi är och kommer att vara ett svårt och tålamodskrävande
            arbete framför allt ute på arbetsplatserna. För att täcka in de
            kanske mest eftersatta, nämligen invandrarkvinnorna, krävs också
            omfattande uppsökande verksamhet i bostadsområdena. Att den gamla
            lagbundna undervisningen med skyldighet för arbetsgivaren att
            betala förlorad arbetsförtjänst nu upphör och ersätts med rätt
            till ledighet för grund-sfi innebär visserligen förändringar till
            det bättre, men det kommer ändå att uppstå svårigheter med rekryteringen.
            En omfattande uppsökande verksamhet blir nödvändig för att klara
            rekryteringen till sfi. Riksdagen bör göra ett uttalande om detta.
          </p>
          <p>
            Kretsen berörda
          </p>
          <p>
            Kretsen berörda invandrare begränsas enligt förslaget i allt
            väsentligt till nyinkomna invandrare. Detta framgår av portalparagrafen
            (1 $). Där fastläggs visserligen att kommunerna får skyldighet
            att se till att grundläggan- de svenskundervisning anordnas för
            invandrare över 16 år. Men där klargörs också att grundläggande
            svenskundervisning avser nyinkomna invandrare med den begränsning
            som framgår av 5 $. I en övergångsbestämmelse sägs att för invandrare
            som kommit till Sverige före den 1 januari 1985 skall utbildningen
            erbjudas före utgången av juni 1990. I propositionen slås fast
            att dessa invandrare skall erbjudas grund-sfi på samma villkor
            som nya invandrare. För invandrare som bott längre tid i Sverige
            sägs på bl. a. s. 14 att de bör, om de har behov av svenskundervisning,
            i undantagsfall ges möjlighet att delta i grund-sfi. Behovet av
            grund-sfi för gamla invandrare anser man bör vara tillgodosett
            inom fem år från det att det nya systemet införs. Av propositionen
            framgår vidare att man inte i den kommande budgetpropositionen
            avser att föreslå några särskilda resurser för de tidigare invandrades
            behov. I stället skall — i avvaktan på organisations- kommitténs
            vidare utredning — frågan beredas i samband med budgetarbetet
            1987/88. Konsekvensen av detta blir att de gamla invandrarna kan
            komma i
          </p>
          <p>
            Mot. 1985/86:246
          </p>
          <p>
            16
          </p>
          <pb facs="riksdagen-motions-pdf/data/198586/mot_198586__246/mot_198586__246-003.pdf"/>
          <p>
            åtnjutande av grund-sfi tidigast under hösten 1987 och då under
            förutsättning att budgeten 1987/88 verkligen innehåller resurser
            för ändamålet. Den femårsperiod som det talas om i propositionen
            har då krympt betänkligt i vad det gäller möjligheten att ordna
            grund-sfi för gamla invandrare.
          </p>
          <p>
            Statsbidragskonstruktionen
          </p>
          <p>
            Den resursram som kommer att ställas till förfogande innebär
            av allt att döma kraftiga begränsningar i möjligheterna att bedriva
            grund-sfi bland dem som är i behov av detta. De förslag till statsbidragskonstruktion
            som lagts fram av tjänstemanna- majoriteten i organisationskommittén
            har i allt väsentligt tagits in i proposition1985/86:67. Vi finner
            detta system mindre väl avvägt. Det förslag till statsbidragskonstruktion
            som lagts fram av reservanterna i organisations- kommittén är
            enligt vår mening att föredra. Regeringen framhåller i propositionen
            att statsmaktens ambition är att grund-sfi kommer till uttryck
            i den resursram som ställts till förfogande för visst budgetår.
            Med hänvisning till de mål för sfi som riksdagen ställt sig bakom
            — som vi tidigare redogjort för — anser vi att det är behovet
            av svenskundervisning som skall styra ambitionen för statsmakten.
            En snålt tilltagen resursram som dessutom utestänger mycket stora
            grupper av invandrare med starka behov av grund-sfi kan inte få
            bestämma statsmaktens ambitioner. Det föreliggande förslaget om
            sfi bygger uppenbarligen på att det nya systemet skall inrymmas
            inom oförändrat kostnadsutrymme, ca 185 milj. kr. Denna resursram
            har, såvitt vi funnit, inte påverkats av de beslut som riksdagen
            fattade 1984. Den genomsnittliga längden på sfi-utbildningen föreslogs
            i proposition 1983/84:199 till 600 timmar. Riksdagsbeslutet(UbU
            1984/85:6) innebar att det genomsnittliga antalet timmar ökades
            till 700. Dessutom beslutade riksdagen att de s.k. väntarna skulle
            ges rätt till grund-sfi. Detta kan inte inrymmas inom en i princip
            oförändrad kostnadsram, eftersom det är fråga om en utvidgning
            med minst 25 26 av kretsen berörda. Den bidragsmodell för sfi
            som förstås i proposition 1985/86:67 innebär att stora problem
            kommer att uppstå när det gäller att bedriva invandrarunder- visning.
            Riksdagen bör, enligt vår mening, begära en ny, mer övergripande
            proposition, som löser också problemen med de invandrare som redan
            finns i landet. Det är angeläget också för flyktingpolitiken att
            sfi-verksamheten bland flyktingarna kan upprätthållas. Därför
            bör propositionen antas som provisorisk lagstiftning.
          </p>
          <p>
            AMU
          </p>
          <p>
            Enligt proposition 1985/86:67 skall AMU efter en övergångsperiod
            inte få meddela undervisning i grund-sfi. Vi har den uppfattningen
            att arbetsmark- nadsutbildningen som till 20 70 berör invandrare
            måste kombineras med utbildning i svenska, även till sådan som
            ges grund-sfi. Förslaget att AMU
          </p>
          <p>
            Mot. 1985/86:246
          </p>
          <p>
            17
          </p>
          <pb facs="riksdagen-motions-pdf/data/198586/mot_198586__246/mot_198586__246-004.pdf"/>
          <p>
            efter en övergångsperiod inte längre skall meddela grund-sfi
            bör således inte biträdas, utan riksdagen bör besluta att AMU-verksamhet
            med grund-sfi fortsätter tills det med säkerhet går att lösa frågan
            på annat sätt.
          </p>
          <p>
            Utslagning
          </p>
          <p>
            Uppläggningen av det nya systemet för sfi innebär att stora grupper
            av invandrare ställs utanför svenskundervisningen. Ur arbetsmarknadssyn-
            punkt är detta allvarligt. Dåliga språkkunskaper innebär risk
            för utslagning från arbetsmarknaden. Arbetslösheten är redan dubbelt
            så hög bland invandrare som bland svenskar. AMU tar redan emot
            en växande andel invandrare, vilket också gäller grundvux. Problemen
            är allvarliga särskilt som de underliggande svårigheterna bland
            de invandrare som nu finns på arbetsmarknaden är oändligt större
            än vad som kan utläsas av arbetsmarknadsstatistiken. Arbetsmarknadens
            snabba förändring medför att brister i baskunskaper leder till
            stora svårigheter att klara den fortlöpande omställning som sker
            i allt hastigare tempo. Det är uppenbart att invandrare med språksvårigheter
            är särskilt utsatta för utslagningsmekanismerna.
          </p>
          <p>
            Påbyggnads-sfi
          </p>
          <p>
            När det gäller resurser för påbyggnads-sfi blir den oförändrade
            resursramen alldeles otillräcklig. Dessutom förefaller det av
            skrivningarna i propositionen som att resurser skall tas ur ramen
            för timstudiestöd. Självfallet bör timstudiestödsramen utökas
            i en sådan omfattning att den redan trånga vuxenstudiestödssektorn
            inte ytterligare beskärs. Oron för att bli utslagen från en datoriserad
            arbetsmarknad är utomordentligt påtaglig hos hundratu- sentals
            medlemmar inom LO-förbunden. Att språksvårigheterna är värst bland
            de många invandrarna får inte minska utrymmet för vuxenutbild-
            ningen.
          </p>
          <p>
            Avslutning
          </p>
          <p>
            En lagstiftning om svenskundervisning för invandrare bör ha som
            utgångs- punkt att alla som är i behov av sådan undervisning skall
            ha rätt till denna. Statens ramansvar för sfi bör lagfästas liksom
            kommunernas anordningsskyl- dighet. Lagstiftningen måste ge faktiska
            möjligheter till att anordna under- visningen. Därför bör medel
            avsättas så att en effektiv uppsökande verksam- het kan genomföras
            ute på arbetsplatserna men också i bostadsområdena. Arbetsgivarna
            bör ges skyldighet att lämna information om sfi. Beträffande finansieringen
            av sfi bör denna till stora delar belasta produktionen. Genom
            riksdagens beslut i anledning av proposition 1983/84:199 har arbetsgivarnas
            kostnadsansvar för sfi bortfallit och ersatts av en finansiering
            över budgeten. Detta är märkligt om man ser till det statsfinanisella
            läget. Vi finner det skäligt att på nytt pröva frågan om arbetsgivarnas
            delaktighet i finansieringen av sfi.
          </p>
          <p>
            Mot. 1985/86:246
          </p>
          <p>
            18
          </p>
          <pb facs="riksdagen-motions-pdf/data/198586/mot_198586__246/mot_198586__246-005.pdf"/>
          <p>
            Mäldk eRINRT SRSE IA R
          </p>
          <p>
            I sammanfattning menar vi att förändringar behövs på följande
            punkter: Mot. 1985/86:246 O Statsbidragskonstruktionen o Uppsökande
            verksamhet o Kretsen berörda o AMU Oo Ramen för vuxenstudiestöd
            Oo Finansieringen
          </p>
          <p>
            Hemställan
          </p>
          <p>
            Med hänvisning till det anförda hemställer vi 1. att riksdagen
            som sin mening ger regeringen till känna att lagstiftningen om
            svenskundervisning för invandrare skall utgå från behovet av svenskundervisning,
            2. att riksdagen uttalar sig för en statsbidragskonstruktion i
            överens- stämmelse med vad som förordats i motionen, 3. att riksdagen
            genom ett uttalande understryker behovet av uppsökande verksamhet
            bland invandrarna, 4. att riksdagen uttalar att grund-sfi, i avvaktan
            på mer permanenta lösningar, får bedrivas i AMU, S. att riksdagen
            uttalar att ramen för timstudiestöd bör utökas för att täcka behovet
            av sfi-timmar, 6. att riksdagen som sin mening ger regeringen
            till känna behovet av en ny övergripande sfi-lagstiftning som
            snarast löser problemen med svenskundervisning för de invandrare
            som tidigare finns i landet.
          </p>
          <p>
            Stockholm den 9 december 1985
          </p>
          <p>
            Sivert Andersson (s) Barbro Evermo (s) Anita Modin (s) Maj-Lis
            Landberg (s) Birgitta Johansson (s)
          </p>
          <p>
            19
          </p>
        </div>
      </div>
    </body>
  </text>
</TEI>
