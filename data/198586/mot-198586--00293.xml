<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00293">
  <teiHeader>
    <fileDesc>
      <titleStmt>
        <title>Ny förvaltningslag (prop. 1985/86:80)</title>
        <author corresp="i-GvBe798bQfFYpnaboy7YCF">Anders Björck m. fl. (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny förvaltningslag (prop. 1985/86:80)</title>
          <idno type="rdwebb">G902293</idno>
          <rs type="number">293</rs>
          <ref type="dokument_url_text">http://data.riksdagen.se/dokument/G902293/text</ref>
          <ref type="dokument_url_html">http://data.riksdagen.se/dokument/G902293</ref>
          <ref type="dokumentstatus_url_xml">http://data.riksdagen.se/dokumentstatus/G902293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-DYxXbC2LXzL11J2rHdExZh</idno>
            <name>Hans Nyhage</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-XReDscGERZf5yzSxFeceD3</idno>
            <name>Elisabeth Fleetwood</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-5WchbRYCVdXodSthFK381D</idno>
            <name>Gunnar Biörck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F5TosFKwEV1oeVuh2iMb9H" type="signed"/>
        <correspContext corresp="i-F5TosFKwEV1oeVuh2iMb9H">
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-XReDscGERZf5yzSxFeceD3"/>
          <note type="signatory" corresp="i-5WchbRYCVdXodSthFK381D"/>
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-9msUCw725vKguNSQS4ikv4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__293/mot_198586__293-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:293
          </p>
          <p>
            Anders Björck m. fl. (m) Ny förvaltningslag (prop. 1985/86:80)
          </p>
          <p>
            Den enskildes rättssäkerhet i förvaltningsärenden
          </p>
          <p>
            I propositionen anges att den nya lagen är ett led i strävandena
            att fördjupa och stärka rättssäkerheten och förbättra servicen
            i förvaltningen. En väsentlig anledning till att det har uppstått
            ett ökat behov av service från myndigheternas sida gentemot medborgarna
            är den kraftiga regeltillväxt som ägt rum i samhället. Det har
            kommit att ställas orimliga krav på medborgarna vad gäller kunskap
            om befintliga bestämmelser. Det allmänna har också i ständigt
            ökad omfattning ställt anspråk på den enskilde beträffande uppgiftslämnande
            och myndighetskontakter. Denna utveckling har i realiteten lett
            till minskad rättssäkerhet och integritet för medborgarna. Om
            antalet regler var färre och om de var enklare utformade skulle
            behovet av sådana ändringar i förvaltningslagen som föreslås vara
            mindre. För att ett modernt samhälle skall fungera krävs en offentlig
            sektor. Det är nödvändigt att tjänstemän ges rätt att utöva vissa
            maktbefogenheter och fatta beslut, som påverkar de enskildas förhållanden.
            Det är dock angeläget att myndigheter alltid ger medborgarna ett
            korrekt och respektfullt bemötande. Ytterst är det medborgarna
            som har skapat myndigheterna, för att dessa skall utföra vissa
            sysslor. Det är viktigt att understryka att myndigheterna är till
            för den enskilde — inte tvärtom. Vi menar att den makt en person
            i det allmännas tjänst erhåller bör vara förenad med ett motsvarande
            ansvar. Det är inte tillräckligt att statsmakter- na— exempelvis
            i form av en förvaltningslag — gör välvilliga uttalanden om att
            myndigheter skall visa servicevilja. Härutöver krävs en lagstiftning
            som straffbelägger felaktigt handlande eller klandervärda beteenden
            från offent- liga funktionärers sida. Det måste således finnas
            regler som föreskriver att en viss standard skall upprätthållas
            vid myndighetsutövning. Självfallet blir en sådan reglering emellertid
            meningslös om det inte finns starka kontrollorgan. Innan ämbetsansvaret
            avskaffades 1975 fanns en tillfredsställande lagstift- ning vad
            gällde ansvar för fel i offentlig tjänsteutövning. JO-ämbetet
            hade också goda möjligheter att ingripa mot felande tjänstemän.
            Så är inte längre förhållandet. Det finns även andra skäl till
            att kontrollmöjligheterna minskat. Den ökade användningen av ramlagar
            har vidgat utrymmet för tjänstemän att använda sitt fria skön
            vid myndighetsutövning. Allmänt utformade regler gör att det ofta
            blir svårt eller omöjligt att fastslå att ett lagstridigt beslut
            har fattats. Denna utveckling utgör ett hot mot medborgarnas rättssäkerhet.
            Vi
          </p>
          <pb facs="riksdagen-motions-pdf/data/198586/mot_198586__293/mot_198586__293-002.pdf"/>
          <p>
            menar att lagar och andra bestämmelser normalt skall vara så
            utformade att utrymmet för godtycke minimeras och så att den enskilde
            själv i största möjliga utsträckning kan förstå och förutse rättstillämpningen.
            Det är emellertid inte tillräckligt med tydliga lagar, straffansvar
            för felaktig myndighetsutövning och effektiva kontrollinstrument.
            Även om de nämnda skyddsåtgärderna vidtagits kan en enskild bli
            felaktigt behandlad av en myndighet. Det är därför nödvändigt
            att det — utöver rättelse av det felaktiga beslutet — finns reella
            möjligheter för den enskilde att erhålla skadestånd från det allmänna.
            I praktiken är det dock mycket svårt för en enskild att få kompensation
            för skador hänförliga till felaktig myndighetsutövning. Detta
            anser vi vara ett oacceptabelt förhållande. Mot bakgrund av det
            anförda är det tydligt att en förvaltningslag inte ensam förmår
            att påtagligt stärka den enskildes ställning. En sådan lag kan
            endast utgöra en del då fråga är om att garantera medborgarna
            en rättvis och korrekt behandling av myndigheter i skilda frågor.
            Vi menar att regeringen övervärderar lagförslagets verkan vad
            gäller den enskildes rättssäkerhet. Moderata samlingspartiet har
            under en följd av år framlagt förslag i riksdagen, vilka skulle
            stärka den enskildes ställning kraftigt. Vi har bl. a. föreslagit
            att straffansvaret för tjänstefel skall återinföras, att JO-ämbetets
            ställning skall förstärkas och att den enskildes integritet skall
            få ökat skydd. Förslagen har mött motstånd från socialdemokraterna.
          </p>
          <p>
            Lagförslaget stärker inte den enskildes ställning
          </p>
          <p>
            Vi har vid granskning av regeringens förslag till förvaltningslag
            funnit att lagen i många delar har förtjänster. I andra delar
            är emellertid förslaget ägnat att väcka tvivel vad gäller nyttan
            för den enskilde. I vissa fall är reglernas påstådda positiva
            effekt för medborgarna endast illusorisk. Vi finner det därför
            nödvändigt att nedan anföra vissa kritiska synpunkter på förslaget.
            Ett flertal av de bestämmelser som avser att reglera omfattningen
            av myndigheternas service till medborgarna är mycket allmänt utformade.
            Frapperande ofta lämnas myndigheterna fria händer vad gäller servicegra-
            den. Den enskilde blir därför utlämnad till verderbörande tjänstemans
            godtycke. Möjligheten för en medborgare att med stöd av lag kräva
            viss prestation från myndigheten blir begränsad eller obefintlig.
            Detta är en allvarlig brist i förslaget. Förvaltningsrättsutredningens
            förslag var i detta avseende överlägset propositionen. De bestämmelser
            i lagförslaget som gäller myndigheternas service uppfyl- ler inte
            sådana krav på tydlighet och pregnans som bör gälla vid lagstiftning.
            Detta får särskild betydelse då fråga är om en för såväl medborgare
            som myndigheter så central lag som förvaltningslagen. Vi menar
            att den typ av allmänt beskrivande anvisningar som återfinns i
            förslaget inte bör godtas som lagtext. Vi kommer nedan att ge
            förslag om hur vissa bestämmelser skall kunna ges mer konkret
            innehåll. Därigenom blir lagen lättare att förstå för allmänheten
            och enklare att tillämpa för berörda tjänstemän, vilka ju ofta
            — såsom framhålls i propositionen — saknar juridisk utbildning.
            Starka skäl talar således för att förslaget ändras så att klara
            regler skapas beträffande den enskildes rättigheter.
          </p>
          <p>
            Mot. 1985/86:293
          </p>
          <pb facs="riksdagen-motions-pdf/data/198586/mot_198586__293/mot_198586__293-003.pdf"/>
          <p>
            Lagförslaget måste ändras 48
          </p>
          <p>
            Bestämmelsen är alltför allmänt utformad och överlämnar i stor
            utsträckning till myndigheterna att själva avgöra sitt uppträdande
            gentemot den enskilde. Vi menar att regeln bör utformas i närmare
            överensstämmelse med förvaltningsrättsutredningens förslag (6
            $ första stycket), vilket löd:
          </p>
          <p>
            Myndigheterna skall på begäran av enskilda lämna upplysningar,
            vägled- ning, råd och annat bistånd i frågor som rör deras verksamhetsområden,
            i den mån hinder inte möter på grund av bestämmelser om sekretess
            eller av hänsyn till arbetets behöriga gång. Förfrågningar skall
            besvaras utan onödigt dröjsmål. Vad särskilt gäller den situationen
            att en enskild av misstag vänder sig till fel myndighet menar
            vi att myndigheten skall hjälpa honom till rätta, om inte särskilda
            skäl talar däremot.
          </p>
          <p>
            5$
          </p>
          <p>
            Även denna bestämmelse måste utformas så att den ger medborgarna
            en starkare ställning. Det kan ske genom att utredningens förslag
            (5 $) genomförs, varför bestämmelsen bör lyda:
          </p>
          <p>
            Myndigheterna skall ha bestämda tider för att ta emot besök och
            telefonsamtal. Dessa tider skall ges allmänheten till känna på
            lämpligt sätt.
          </p>
          <p>
            På detta sätt garanteras att allmänheten får klara upplysningar
            om telefon- och besökstider.
          </p>
          <p>
            8$
          </p>
          <p>
            Denna bestämmelse är alltför vagt utformad och utlämnar den enskilde
            till vederbörande myndighets godtycke. Utredningens förslag (9
            $) tillgodoser bättre angelägna rättssäkerhetskrav, då fråga är
            om myndighetsutövning. Regeln bör därför lyda:
          </p>
          <p>
            Myndigheterna får anlita tolk när de har att göra med någon som
            har otillräckliga kunskaper i svenska språket eller som till följd
            av handikapp har särskilda svårigheter att meddela sig med myndigheterna.
            Är det fråga om utövning av befogenhet att för enskilda bestämma
            om förmåner, rättigheter, skyldigheter, disciplinpåföljder, avskedanden
            eller andra jämförbara förhål- landen, skall tolk anlitas, om
            det behövs för att den enskilde skall kunna ta till vara sin rätt.
            Första stycket gäller också i fråga om översättning av handlingar.
          </p>
          <p>
            10 $
          </p>
          <p>
            Bestämmelsen bör kompletteras med en regel om vad som bör gälla
            om en handling av misstag inges till en annan myndighet. Detta
            kan ske genom att som sista stycke insätts följande text:
          </p>
          <p>
            Får en myndighet en handling som uppenbart är avsedd för en annan
            myndighet, bör handlingen översändas dit.
          </p>
          <p>
            Mot. 1985/86:293
          </p>
          <p>
            10
          </p>
          <pb facs="riksdagen-motions-pdf/data/198586/mot_198586__293/mot_198586__293-004.pdf"/>
          <p>
            16 $
          </p>
          <p>
            Det kan ofta vara förenat med visst besvär och ta lång tid för
            en enskild att få ta del av vad som tillförts ett ärende. Därför
            bör denna bestämmelse förses med en regel som klargör att begärda
            uppgifter skall lämnas utan onödigt dröjsmål.
          </p>
          <p>
            17 8
          </p>
          <p>
            Enligt förslaget skall berörd part inte behöva underrättas bl.a.
            om nya uppgifter i ärendet ”om avgörandet inte går parten emot”.
            Ett sådant undantag anser vi olämpligt. Man kan tänka sig exempelvis
            att en motpart lämnar uppgifter som är ägnade att minska omgivningens
            aktning för den berörda parten. Denne kan därför anse sig ha starka
            skäl att bemöta uppgifterna, trots att myndigheten inte avser
            att lägga dessa till grund för beslutet. Det finns i detta sammanhang
            anledning att erinra om att uppgifterna i ärendet kan komma till
            allmän kännedom bl.a. genom massmedia. Har en part inte bemött
            motparts påståenden kan detta komma att tolkas som ett medgivande
            av uppgifternas riktighet.
          </p>
          <p>
            208
          </p>
          <p>
            Bestämmelsen bör kompletteras med en föreskrift om att tillämpligt
            lagrum om möjligt bör anges i beslutet. En sådan uppgift underlättar
            för enskilda att bedöma om de kan låta sig nöjas med utgången
            i ärendet.
          </p>
          <p>
            Kostnaderna kan öka
          </p>
          <p>
            Enligt propositionen skall myndigheternas ökade serviceskyldighet
            inte leda till några ökade kostnader för det allmänna. Ett flertal
            remissinstanser har emellertid framhållit att de nya reglerna
            kan verka kostnadsdrivande. Vi är för vår del övertygade om det
            riktiga i den sistnämnda ståndpunkten. Det är uppenbart att bl.a.
            den ökade informationsskyldigheten och de vidgade möjligheterna
            till muntlig handläggning kommer att kräva ytterligare arbetsinsatser
            inom myndigheterna. Detta leder i sin tur till behov av personalökning
            eller — paradoxalt nog — försämrad service från myndighetens sida.
            Det är därför nödvändigt att finna vägar att minska omfattningen
            av myndigheternas nuvarande arbetsuppgifter. Den lämpligaste lösningen
            torde vara att begränsa antalet lagar och bestämmelser som myndigheterna
            har att tillämpa. Med ett minskat antal regler kommer myndigheternas
            förmåga att ge service och bevaka medborgarnas rättssäkerhet att
            öka.
          </p>
          <p>
            Bristfällig proposition
          </p>
          <p>
            I propositionen behandlas frågan om åtstramning då det gäller
            möjligheterna att överklaga myndigheters beslut. Departementschefen
            uttalar att det finns anledning att begränsa regeringens uppgift
            som högsta instans i förvaltnings- ärenden. Något konkret förslag
            framförs emellertid inte.
          </p>
          <p>
            Mot. 1985/86:293
          </p>
          <p>
            11
          </p>
          <pb facs="riksdagen-motions-pdf/data/198586/mot_198586__293/mot_198586__293-005.pdf"/>
          <p>
            Vi finner mot denna bakgrund inte anledning att närmare beröra
            denna Mot. 1985/86:293 fråga. Vi vill dock rent generellt uttala
            att man bör visa stor försiktighet då det är fråga om att begränsa
            medborgarnas gamla rätt att ”gå till kungs”. Samtidigt vill vi
            ta avstånd från den metod regeringen här har använt för att på
            en omväg få riksdagens godkännande för lösligt formulerade riktlinjer
            beträffande framtida lagförslag. Vi anser att det är en förkastlig
            ordning att riksdagen skall ta ställning i principiellt viktiga
            frågor utan att ha tillgång till ett lagförslag eller genomarbetade
            motiveringar.
          </p>
          <p>
            Hemställan
          </p>
          <p>
            Med hänvisning till det anförda hemställer vi att riksdagen vid
            behandlingen av proposition 1985/86:80 företar de ändringar i
            lagförslaget som förordas i motionen.
          </p>
          <p>
            Stockholm den 18 februari 1986
          </p>
          <p>
            Anders Björck (m)
          </p>
          <p>
            Hans Nyhage (m) Gunnar Hökmark (m) Elisabeth Fleetwood (m) Birger
            Hagård (m) Gunnar Biörck (m) Hans Dau (m) i Värmdö
          </p>
          <p>
            12
          </p>
        </div>
      </div>
    </body>
  </text>
</TEI>
