<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00345">
  <teiHeader>
    <fileDesc>
      <titleStmt>
        <title>Invandrarpolitiken (prop. 1985/86:98)</title>
        <author corresp="i-DMheKZZCYDtLzdvzFzc5vP">Kenth Skårvik m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Invandrarpolitiken (prop. 1985/86:98)</title>
          <idno type="rdwebb">G902345</idno>
          <rs type="number">345</rs>
          <ref type="dokument_url_text">http://data.riksdagen.se/dokument/G902345/text</ref>
          <ref type="dokument_url_html">http://data.riksdagen.se/dokument/G902345</ref>
          <ref type="dokumentstatus_url_xml">http://data.riksdagen.se/dokumentstatus/G902345</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-W4KsfSh6dCbjCcJdxiZwL</idno>
            <name>Margareta Andrén</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-8upA7fUmJDG9eshM6xjAMc</idno>
            <name>Barbro Sandberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-Wr6k6wHqCSCVpf8wAP1AEe</idno>
            <name>Ingrid Ronne-Björkqvist</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WeqoThPw9t87aYkQH2Cfp3" type="signed"/>
        <correspContext corresp="i-WeqoThPw9t87aYkQH2Cfp3">
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-W4KsfSh6dCbjCcJdxiZwL"/>
          <note type="signatory" corresp="i-8upA7fUmJDG9eshM6xjAMc"/>
          <note type="signatory" corresp="i-Wr6k6wHqCSCVpf8wAP1AEe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__345/mot_198586__345-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:345
          </p>
          <p>
            Kenth Skårvik m. fl. (fp) Invandrarpolitiken (prop. 1985/86:98)
          </p>
          <p>
            Förslagen i denna något försenade proposition bygger i allt väsentligt
            på den invandrarpolitik som fastslogs i mitten av 1970-talet.
            De grundläggande må- len om jämlikhet, valfrihet och samlevnad
            föreslås gälla även i fortsättning- en. Folkpartiet kan i allt
            väsentligt instämma i de principer som även fort- sättningsvis
            föreslås gälla för invandrarpolitiken. Vår allmänna syn i dessa
            frågor har senast redovisats i motion 1985/86:Sf521. I propositionen
            föreslås smärre förändringar av stödet till invandrarorga- nisationerna.
            Frågan om stöd till invandrarnas trossamfund, som vi tidigare
            har aktualiserat, övervägs av en av regeringen tillsatt arbetsgrupp.
            Vissa straffskärpningar föreslås för olaga diskriminering. Den
            gällande lagstiftningen omfattar dock inte arbetslivet. I propositionen
            föreslås därför en lag mot etnisk diskriminering. I denna lag
            sägs att regeringen skall utse en ombudsman som skall verka för
            att et- nisk diskriminering inte förekommer vare sig i arbetslivet
            eller i det övriga samhällslivet. Denna ombudsman skall: e kunna
            ge råd till enskild som utsatts för etnisk diskriminering. Ombuds-
            mannen skall kunna medverka till överenskommelser mellan t. ex.
            en ar- betsgivare och en invandrare; e allmänt verka mot etnisk
            diskriminering. Detta skall ske genom informa- tion och överläggningar
            mellan t. ex. arbetsmarknadens parter. En ar- betsgivare skall
            kunna kallas till överläggningar och lämna uppgifter som önskas.
            Vite skall kunna föreläggas en arbetsgivare som vägrar att delta
            i överläggningar. Ombudsmannen skall utgöra en självständig myndighet
            och inte vara knu- ten till invandrarverket. En nämnd mot etnisk
            diskriminering skall kunna ge ombudsmannen råd.
          </p>
          <p>
            Stöd till invandrarnas trossamfund
          </p>
          <p>
            Det framgår av IPOK:s slutbetänkande att invandrarsamfunden har
            ca 225 000 registrerade medlemmar. De verkar ofta under mycket
            knappa eko- nomiska omständigheter och känner sig negativt särbehandlade.
            IPOK konstaterar i sitt slutbetänkande att det krävs ett kraftigt
            förbättrat stöd till invandrarsamfunden. IPOK föreslår därför
            att en förutsättningslös utredning skulle tillsättas an- gående
            stödet till invandrarsamfunden. Folkpartiet har tidigare påtalat
            vik- ten av en sådan utredning. Det är därför beklagligt att regeringen
            först i no-
          </p>
          <p>
            I" Riksdagen 1985/86. 3 saml. Nr 343-348
          </p>
          <p>
            [FÖRE SE a pe RA Sr
          </p>
          <pb facs="riksdagen-motions-pdf/data/198586/mot_198586__345/mot_198586__345-002.pdf"/>
          <p>
            vember 1985 tillsatte en arbetsgrupp för att se över reglerna
            för statligt stöd till invandrarnas trossamfund. Det hade varit
            önskvärt att gruppen tillsatts tidigare så att ett förslag hade
            kunnat läggas i den nu aktuella invandrarpoli- tiska propositionen.
            Enligt propositionen skall arbetsgruppen redovisa resultatet av
            sitt arbete senast den 1 oktober 1986. Vi förutsätter att regeringen
            under 1986 föreläg- ger riksdagen förslag till förbättrat stöd
            till invandrarnas trossamfund.
          </p>
          <p>
            Stöd till invandrarorganisationer
          </p>
          <p>
            I propositionen föreslås ett stöd på 9 650 000 kr. till invandrarorganisatio-
            nerna. Det särskilda stödet till tidningar på andra språk än svenska
            avskaffas samtidigt. Förslaget innebär en mycket blygsam ökning
            av stödet till invandrarorga- nisationerna. Verksamhetsbidraget
            till invandrarnas riksorganisationer har i stort varit oförändrat
            under en följd av år. Vi anser därför att det är motive- rat med
            en större höjning än den regeringen föreslår. Vi anser därför
            att 11 milj. kr. bör avsättas som stöd till invandrarorganisationernas
            centrala verksamhet.
          </p>
          <p>
            Stöd till dagspressen
          </p>
          <p>
            I propositionen föreslås att allmänna nyhetstidningar på annat
            språk än svenska skall kunna få fullt produktionsbidrag inom stödet
            till dagspressen. Det föreslås dock att vissa speciella regler
            skall gälla för dessa tidningar. De speciella reglerna motiveras
            med att de skall garantera att stöd endast utgår till sådana tidningar
            som riktar sig till invandrare i Sverige. Vi instämmer i att tidning
            som söker bidrag skall vända sig till invandrare och språkliga
            minoriteter i Sverige. Ett sådant krav bör således gälla. Det
            är också rimligt att kräva att tidningens huvudredaktion finns
            i Sverige. I övrigt bör man så långt som möjligt undvika speciella
            regler för olika tidningar som utges i Sverige. Den föreslagna
            regeln att en tidning endast skall få bidrag om texten i hu- vudsak
            (dvs. till minst 70 96) är skriven på annat språk än svenska kan
            omöj- ligen tjäna syftet att förhindra spridning utomlands och
            bör således tas bort. För de nu aktuella tidningarna, Ruotsin
            Suomalaiset och Eesti Päeva- leht/Estniska Dagbladet, spelar denna
            regel inte någon som helst roll. Av detta skäl och då det är principiellt
            felaktigt är det helt onödigt att införa särregler. För att undvika
            att de aktuella invandrartidningarna skulle kunna tolkas in under
            den bestämmelse som finns i presstödskungörelsen om det tvåsprå-
            kiga Haparandabladet bör det ankomma på regeringen att förtydliga
            kungö- relsen på denna punkt. För tidningar som får produktionsbidrag
            gäller allmänt kravet att uppla- gan i huvudsak skall vara spridd
            i Sverige. Detta anses innebära minst 70 96 av upplagan. För tidningar
            på andra språk föreslås nu gränsen vara 90 96. Även om detta strängare
            krav tjänar det syfte som anges bör även gränsen
          </p>
          <p>
            Mot. 1985/86:345
          </p>
          <pb facs="riksdagen-motions-pdf/data/198586/mot_198586__345/mot_198586__345-003.pdf"/>
          <p>
            70 90 i kombination med det allmänna kravet att tidningen skall
            rikta sig till i Sverige bosatta läsare vara tillräcklig. Någon
            speciell regel för tidningar på andra språk än svenska vad gäller
            spridningen utomlands bör således inte införas. Dessutom föreslås
            i propositionen att en tidning på annat språk än svenska till
            övervägande del bör innehålla ”nyheter och annan information samt
            debatt om förhållandena i Sverige” för att få bidrag. Både invandrar-
            verket och berörda tidningar har i flera sammanhang framhållit
            att denna bestämmelse är omöjlig att efterleva eftersom det inte
            är möjligt att någor- lunda klart definiera vilken text som skall
            anses gälla förhållanden i Sverige. Invandrarverket har av denna
            anledning föreslagit att bestämmelsen av- skaffas eller ges en
            mycket allmän formulering. Både IPOK och på sin tid invandrarutredningen
            föreslog att bestämmelsen skall utgå. Administrativa regler bör
            vara någorlunda enkla att följa och kontrollera. Dessutom är det
            presspolitiskt diskutabelt att införa särskilda innehållsmässiga
            regler för vis- sa tidningar. Av dessa skäl bör någon sådan regel
            inte finnas.
          </p>
          <p>
            Lag mot etnisk diskriminering
          </p>
          <p>
            Den föreslagna lagen mot etnisk diskriminering innehåller inte
            något lagfäst förbud mot diskriminering och ger inte heller möjlighet
            till några sanktioner mot den som gör sig skyldig till etnisk
            diskriminering. Diskrimineringsutredningen har däremot föreslagit
            en sådan lag. Försla- get är upplagt ungefär som jämställdhetslagen.
            Enligt utredningens förslag skall man kunna beivra etnisk diskriminering
            t. ex. vid anställningar, vid be- slut om lön och befordran och
            fördelning av arbetsuppgifter. Etnisk diskri- minering skall kunna
            föras till arbetsdomstolen för prövning, och skadestånd skall
            kunna utdömas. Som skäl för att inte införa sanktionerade förbudsregler
            anförs i proposi- tionen att sådana i praktiken innebär ett krav
            på saklig grund för alla anställ- ningsbeslut, således även dem
            som fattas av privata arbetsgivare. Detta skul- le medföra mycket
            genomgripande förändringar på arbetsmarknaden. Det finns i dag
            ingen allmän lagregel som reglerar på vilka grunder beslut om
            anställningar, löner, befordran, utbildning etc. skall fattas
            utan det är ar- betsgivaren som med vissa undantag fattar dessa
            beslut. I propositionen hävdas också att det skulle bli stora
            tillämpningssvårighe- ter av en sådan lag och att den därför inte
            skulle vara ett verksamt instrument för att motverka etnisk diskriminering.
            Flera remissinstanser hävdar att en sådan lag skulle leda till
            rättsosäkerhet då arbetsgivaren får svårt att avgöra vem som har
            en annan etnisk tillhörighet. I propositionen hävdas också att
            Sveriges ratificering av FN-konventionen mot rasdiskriminering
            inte innebär att Sverige är skyldigt att införa en för- budslagstiftning
            mot etnisk diskriminering i arbetslivet. Det är enligt vår uppfattning
            uppenbart att det förekommer etnisk diskri- minering i arbetslivet.
            Detta har bl. a. visats av diskrimineringsutredningen. Vi känner
            därför stark sympati för en lag som gör det möjligt att med kraft
            beivra etnisk diskriminering bl. a. i arbetslivet. Vi anser dock
            att den kritik som riktats mot diskrimineringsutredningens
          </p>
          <p>
            Mot. 1985/86:345
          </p>
          <pb facs="riksdagen-motions-pdf/data/198586/mot_198586__345/mot_198586__345-004.pdf"/>
          <p>
            förslag till lag bl. a. från många remissinstanser till stora
            delar är befogad. Vi tillstyrker därför i detta läge den föreslagna
            lagen mot etnisk diskrimine- ring. En utredning/beredning bör
            dock tillsättas som bör få i uppgift att dels följa tillämpningen
            av den föreslagna lagen, dels ge förslag till hur en lagstift-
            ning som innehåller sanktionerade förbudsregler mot etnisk diskriminering
            skulle kunna utformas. Vi är också tveksamma till om den föreslagna
            ombudsmannen ges tillräck- ligt stora resurser. Även behovet av
            ytterligare personal bör övervägas av en sådan utredning.
          </p>
          <p>
            Kultur
          </p>
          <p>
            I IPOK:s betänkande behandlas även kulturfrågor. I propositionen
            saknas dock nästan helt förslag på detta område. I IPOK:s slutbetänkande
            föreslås bl. a. att kulturrådets styrelse bör för- stärkas med
            en representant för invandrarintressen och att det vid sidan av
            nuvarande stödformer också anvisas medel för särskilda invandraraktivite-
            ter. IPOK föreslås att 1 milj. kr. avsätts till t. ex. kulturfestivaler
            och kultur- verksamheter under uppbyggnad. De flesta remissinstanserna
            har ställt sig positiva till dessa förslag. Vi an- ser i likhet
            med dessa att förslagen är välmotiverade och bör genomföras. Riksdagen
            bör ge regeringen detta till känna.
          </p>
          <p>
            Hemspråksundervisning
          </p>
          <p>
            Av de invandrarelever som kommer till förskolan och grundskolan
            är i dag de flesta födda i Sverige men i hemmet talas ett annat
            språk än svenska. Det finns anledning att eftersträva en helhetssyn
            på dessa barns skolgång, främst när det gäller hemspråksundervisningen
            och undervisningen i svenska. Det talas i propositionen också
            om ett ökat samarbete mellan förskolan och grundskolan i detta
            avseende. För närvarande utgår ett särskilt statsbidrag för detta
            dels till förskolan, dels till grundskolan. Det är från pedagogiska
            utgångspunkter lämpligt att barnen får undervis- ning i svenska
            och sitt hemspråk så snabbt som möjligt, dvs. i förskolan. Det
            finns mycket som talar för att språkinlärningen går lättare i
            förskolan än i grundskolan. En ökad satsning på undervisning i
            förskolan borde kunna leda till positiva resultat för både barnens
            sociala anpassning och språkkunska- per. Invandrarbarnen får lättare
            att tillgodogöra sig undervisningen i svenska när de börjar grundskolan.
            Det finns därför starka skäl som talar för att de nuvarande statsbidragen
            bör slås samman. Härigenom ges kommunen möjlighet att utforma
            under- visningen på det lämpligaste sättet. Vi anser att en översyn
            bör göras med uppgift att överväga en samordning av statsbidragen
            för detta ändamål.
          </p>
          <p>
            Utländsk utbildning och examina
          </p>
          <p>
            Det är, vilket också framhålls i motionen, angeläget att invandrares
            kunska- per och kompetens som de förvärvat i hemlandet kan tillvaratas
            i Sverige.
          </p>
          <p>
            Mot. 1985/86:345
          </p>
          <pb facs="riksdagen-motions-pdf/data/198586/mot_198586__345/mot_198586__345-005.pdf"/>
          <p>
            Det är också angeläget för att personer som är bosatta i Sverige
            skall kunna ges ökade möjligheter att delta i utbildning utomlands.
            UHÄ bedriver för närvarande en försöksverksamhet på detta område.
            Denna försöksverksam- het skall utvärderas under den närmaste
            tiden. Det är angeläget att stärka UHÄ:s verksamhet på detta område
            och att skapa möjligheter till kompletteringskurser på samma sätt
            som för läkare och sjuksköterskor, där tidigare utbildning kan
            tillgodoräknas. Bristen på tekniskt utbildad personal är ett område
            där det finns starka skäl för att ska- pa kompletteringsutbildningsmöjligheter.
          </p>
          <p>
            Hemställan
          </p>
          <p>
            Med stöd av det ovan anförda yrkas 1. att riksdagen som sin mening
            ger regeringen till känna vad som i motionen anförs om stöd till
            invandrarnas trossamfund, 2. att riksdagen beslutar att stöd till
            invandrarorganisationernas centrala verksamhet skall utgå med
            11 milj. kr. under budgetåret 1986/87, 3. att riksdagen beslutar
            att till Åtgärder för invandrare under tion- de huvudtiteln för
            budgetåret 1986/87 anvisa ett reservationsanslag av 12 940 000
            kr., 4. att riksdagen godkänner de i motionen förordade grunderna
            för stöd till dagspressen, 5. att riksdagen som sin mening ger
            regeringen till känna vad som i motionen anförs om lag mot etnisk
            diskriminering, 6. att riksdagen som sin mening ger regeringen
            till känna vad som i motionen anförs om representant för invandrarintressen
            i kulturrå- dets styrelse, 7. att riksdagen som sin mening ger
            regeringen till känna vad som i motionen anförs om stöd till särskilda
            invandraraktiviteter inom kul- turområdet, 8. att riksdagen som
            sin mening ger regeringen till känna vad som i motionen anförs
            om sammanslagning av statsbidragen för hemspråks- undervisning,
            9. att riksdagen som sin mening ger regeringen till känna vad
            som i motionen anges om utländsk utbildning och examina.
          </p>
          <p>
            Stockholm den 1 april 1986
          </p>
          <p>
            Kenth Skårvik (fp)
          </p>
          <p>
            Margareta Andrén (fp) Barbro Sandberg (fp) Ingrid Ronne-Björkqvist
            (fp)
          </p>
          <p>
            Mot. 1985/86:345
          </p>
        </div>
      </div>
    </body>
  </text>
</TEI>
