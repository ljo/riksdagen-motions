<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00440">
  <teiHeader>
    <fileDesc>
      <titleStmt>
        <title>Vissa inkomstförstärkningar på statsbudgeten, m. m.</title>
        <author corresp="i-5sxzSZSUx9KLqvREcwz58f">Gullan Lindblad (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa inkomstförstärkningar på statsbudgeten, m. m.</title>
          <idno type="rdwebb">G902440</idno>
          <rs type="number">440</rs>
          <ref type="dokument_url_text">http://data.riksdagen.se/dokument/G902440/text</ref>
          <ref type="dokument_url_html">http://data.riksdagen.se/dokument/G902440</ref>
          <ref type="dokumentstatus_url_xml">http://data.riksdagen.se/dokumentstatus/G902440</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5sxzSZSUx9KLqvREcwz58f</idno>
            <name>Gullan Lindblad</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UA6wRrrAQAtfkQ5bVzgxGb" type="signed"/>
        <correspContext corresp="i-UA6wRrrAQAtfkQ5bVzgxGb">
          <note type="signatory" corresp="i-5sxzSZSUx9KLqvREcwz58f"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__440/mot_198586__440-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:440
          </p>
          <p>
            Gullan Lindblad (m) Vissa inkomstförstärkningar på statsbudgeten,
            m. m. (prop. 1985/86:140)
          </p>
          <p>
            Trots tidigare försäkringar om att regeringen inte hade några
            planer på att höja omsättningsskatten på aktier — bl. a. i en
            intervju med finansministern den 21 januari 1986 — föreligger
            nu ett förslag om fördubblad omsättnings- skatt på värdepapper.
            Denna åtgärd uppfattas som ett allvarligt svek av alla Sveriges
            aktiesparare, som valt ett produktivt sparande i svenskt näringsliv,
            i stället för att förvara guldklimpar och diamanter i bankfack.
          </p>
          <p>
            Löntagarna och aktiespararna förlorar
          </p>
          <p>
            ”Regeringen måste dra in en del av kapitalägarnas vinster. Annars
            blir det svårt att klara låga löneökningar.” Uttalandet är LO-ordförandens
            och att regeringens handlande styrts av LO framstår klart för
            envar. Men hur mycket är uttalanden och eventuella löften från
            det hållet värda? Samma uttalanden gjordes ju inför löftet om
            löntagarfonder! En liknande debatt fördes också inför avtalsrörelsen
            1982. Även den gången gick regeringen LO till mötes och skärpte
            kraftigt skatten på aktier. Ändringen av de dubbelbeskattade (nu-
            mera trippelbeskattade) aktieutdelningarna slopades, nya skatter
            på vinster och utdelningar infördes. Reavinstskatten skärptes,
            en särskild omsättnings- skatt infördes och ett stopp för utdelningshöjningar
            genomfördes. Vad hände? — Lönerna steg betydligt snabbare i Sverige
            än i våra viktigaste konkurrentländer. Våra möjligheter att sälja
            varor till utlandet försvårades. Detta till trots har svenska
            löntagare fått finna sig i reallönesänkningar de senare åren.
            Löntagarnas villkor förbättras inte av ”klipp” gentemot aktie-
            marknaden. Det är endast sänkta skatter, framför allt sänkta marginal-
            skatter, som kan förbättra reallönerna. Att tala om fördelningspolitiska
            skäl som orsak till den föreslagna fördubb- lingen av omsättningsskatten
            på aktier är att föra människor bakom ljuset. De vinster, som
            gjorts och görs på börsen, tas inte från löntagarna utan från
            andra aktieägare. I det stora hela är aktiesparandet fortfarande
            missgynnat gentemot alla andra former av sparande, som åtminstone
            inte utsätts för knivhugg liknande detta förslag. I förlängningen
            är åtstramande åtgärder mot aktiebörsen av det slag som nu föreslås
            förödande för svenskt näringsliv. De är ett allvarligt hot mot
            jobben. Aktiesparandet är nämligen samhällets viktigaste sparande.
            Riskvil- ligt kapital skapar arbetstillfällen. För att tillväxten
            i svensk industri skall öka iden omfattning som är önskvärd krävs
            nämligen riskvilligt kapital. Det krävs
          </p>
          <pb facs="riksdagen-motions-pdf/data/198586/mot_198586__440/mot_198586__440-002.pdf"/>
          <p>
            också att detta kapital investeras i framtidsinriktade företag.
            Om vinsterna låses in riskeras felinvesteringar och detta gagnar
            sannerligen inte löntagarna!
          </p>
          <p>
            Nej till rundgång!
          </p>
          <p>
            Den höjda omsättningsskatten på aktier och optioner beräknas
            öka skattein- täkterna med 0,6 miljarder kronor. Denna skattehöjning
            skall användas för att delvis finansiera en barnbidragshöjning
            med tusen kronor per barn. Som moderat ställer jag inte upp på
            en fortsatt ökad rundgång av skatter och bidrag. Är det förresten
            så säkert att intäkterna ökar med 0,6 miljarder? Vad händer med
            det utländska kapitalet om ca 15 miljarder, om utlandet förlorar
            förtroendet för den svenska börsen? Riskerar vi ett valutautflöde,
            om de utländska placerarna väljer att sälja de svenska aktierna?
            Ränteutvecklingen kan då påverkas negativt. Vad händer om allt
            fler aktiesparare ”placerar om” sitt kapital på annat håll?
          </p>
          <p>
            Börsetik — från vem?
          </p>
          <p>
            De flesta torde vara överens om att vissa etiska regler bör råda
            på börsen och att en del av de aktieaffärer som gjorts under senare
            tid knappast är förenliga med denna etik. Debatten om börsetik
            får emellertid inte bara handla om symtom utan även klargöra orsakssammanhangen.
            Det viktiga i dagsläget vore att öka förutsättningarna för en
            väl fungerande och sund aktiemarknad. Den före- liggande propositionen
            gör det förvisso inte! Regeringen går sannerligen inte före med
            gott exempel vad gäller börsetik, när man på sätt som nu sker
            sviker givna löften till aktiespararna. Ett citat ur tidningen
            Aktiespararen nr 3/86 säger vad tusentals aktiesparare känner:
            ”Från och med nu vet vi att vi inte kan lita på statsministerns
            och finansmini- sterns ord. Aktiespararna har blivit en erfarenhet
            rikare men samtidigt många kronor fattigare. Det glömmer vi inte
            i första taget.” Är det dessutom så, som det framgår bl. a. av
            Dagens Industri den 3 mars, att Nordfonden kände till regeringens
            planer om en förestående höjning av omsättningsskatten på värdepapper,
            förtonar det mesta av kritiken mot aktieköparnas bristande etik.
            Finansdepartementet bröt i så fall mot en av börsens heligaste
            regler, nämligen att stora börsaktörer inte skall ”informe- ras”
            i förväg. Sammantaget är förslaget om fördubblad omsättningsskatt
            på värdepapper ett dåligt förslag, som bör avvisas.
          </p>
          <p>
            Mot. 1985/86:440
          </p>
          <pb facs="riksdagen-motions-pdf/data/198586/mot_198586__440/mot_198586__440-003.pdf"/>
          <p>
            Hemställan Mot. 1985/86:440
          </p>
          <p>
            Med stöd av det ovan sagda hemställer undertecknad att riksdagen
            avslår förslaget om förhöjd omsättningsskatt på vissa värdepapper.
          </p>
          <p>
            Stockholm den 1 april 1986
          </p>
          <p>
            Gullan Lindblad (m)
          </p>
        </div>
      </div>
    </body>
  </text>
</TEI>
