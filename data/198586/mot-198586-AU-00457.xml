<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-AU-00457">
  <teiHeader>
    <fileDesc>
      <titleStmt>
        <title>En utvecklingsplan för Gävleborgs län</title>
        <author corresp="i-QRDnfz9zaiXo7A1SpAi1dM">Bertil Måbrink (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En utvecklingsplan för Gävleborgs län</title>
          <idno type="rdwebb">G902A457</idno>
          <rs type="number">A457</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/G902A457/text</ref>
          <ref type="dokument_url_html">http://data.riksdagen.se/dokument/G902A457</ref>
          <ref type="dokumentstatus_url_xml">http://data.riksdagen.se/dokumentstatus/G902A457</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V4LyAu7T14AjR3D37qyir4" type="signed"/>
        <correspContext corresp="i-V4LyAu7T14AjR3D37qyir4">
          <note type="signatory" corresp="i-QRDnfz9zaiXo7A1SpAi1dM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_a_457/mot_198586_a_457-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/198586/mot_198586_a_457/mot_198586_a_457-001.pdf"/>
          <p>
            Motion till riksdagen 1985/86: A457
          </p>
          <p>
            Bertil Måbrink (vpk) En utvecklingsplan för Gävleborgs län
          </p>
          <p>
            Mot. 1985/86 A457—460
          </p>
          <p>
            Folkmängden i Gävleborgs län har länge legat på drygt 294000
            personer. Från de stabila åren under 1970-talet visar första hälften
            av 1980-talet en vikande tendens. Från 1980 har folkmängden minskat
            med 4900 personer. Den negativa utvecklingen har uppenbart ett
            samband med de förändringar av regional- och arbetsmarknadspolitiken
            som följde med det socialdemo- kratiska regeringsövertagandet
            1982 samt den mer långsiktigt ökande ar- betslösheten i Gävleborgs
            län. Från högkonjunkturåret 1976 har den öppet redovisade arbetslösheten
            ökat med 10072 eller 3 500 fler arbetslösa. Un- der den förra
            lågkonjunkturen 1980-1982 var som mest 10000 länsbor arbetslösa,
            1986 väntas inleda en ny period av hög arbetslöshet. Om inga förändringar
            av regional- och arbetsmarknadspolitiken genomförs kommer länets
            arbetslöshet att öka och befolkningstalet att sjunka dramatiskt
            de närmaste åren.
          </p>
          <p>
            Ungdomen exporteras
          </p>
          <p>
            Av länets ungdomar mellan 20 och 25 år är 1696 eller över 3000
            unga registrerade som arbetslösa eller sysselsatta med beredskapsarbeten
            eller AMS-kurser. Bara två län har högre ungdomsarbetslöshet.
            Den nuvarande regeringens recept mot ungdomsarbetslösheten heter
            flyttningsbidrag. Un- der 1985 beräknas 2000 ungdomar mellan 20
            och 25 år att lämna länet. På lång sikt blir en sådan ungdomsexport
            förödande för utvecklingen i Gävle- borgs län som då successivt
            förvandlas till att bli en hemvist för åldringar.
          </p>
          <p>
            Få kvinnor i avlönat arbete
          </p>
          <p>
            I Gävleborgs län är förvärvsfrekvensen för kvinnor låg, endast
            Norrbot- tens län har i procent ett lägre antal kvinnor i avlönat
            arbete. Skulle länet uppnå en förvärvsfrekvens motsvarande frekvensen
            i Stockholm skulle det behövas 15 000 nya arbetstillfällen för
            kvinnor i Gävleborgs län. Kvinnor- nas möjligheter att hävda sin
            rätt till självständig försörjning blir därmed ytterst begränsade.
          </p>
          <p>
            Rekord i förtidspensionerade
          </p>
          <p>
            Varje år förtidspensioneras över 1000 länsbor. Totalt är 8,1
            26 av länsbe- folkningen mellan 16 och 64 år förtidspensionärer.
            Därmed toppar Gävle-
          </p>
          <p>
            I Riksdagen 1985/86.3 saml. Nr A457—460
          </p>
          <pb facs="riksdagen-motions-pdf/data/198586/mot_198586_a_457/mot_198586_a_457-002.pdf"/>
          <p>
            borgs län statistiken. Åtskilliga, säkert de flesta, får förtidspensionen
            på grund av de skador de ådragit sig i ett hårt arbetsliv. Många
            förtidspensio- neras ändå av arbetsmarknadsskäl. När de ofta tunga
            jobben försvinner eller om man inte längre orkar med finns det
            inga alternativ. Den osmidiga arbetsmarknaden och få jobb i allmänhet
            tvingar fram pensionen i förtid.
          </p>
          <p>
            Förskönad statistik
          </p>
          <p>
            Svensk arbetslöshetsstatistik är i en internationell jämförelse
            kraftigt miss- visande. I Gävleborgs län redovisas för oktober
            1985 arbetslösheten till "6053 personer eller 4,126. Om man därtill
            lägger personer sysselsatta genom arbetsmarknadspolitiska åtgärder,
            förtidspensionerade av arbets- marknadsskäl och kvinnor som önskar
            arbete men inte finner det lönt att söka arbete finner vi att
            den verkliga arbetslösheten i Gävleborgs län är omkring 30 000
            personer, eller 2076 av den arbetsföra befolkningen.
          </p>
          <p>
            Social utslagning med svåra konsekvenser
          </p>
          <p>
            Det kan i dag konstateras att arbetslösheten leder till ökade
            risker för social utslagning, ökade missbruksproblem, ökad risk
            för allvarlig kropps- lig sjukdom, psykisk ohälsa och ökad självmordsfrekvens.
            Självmords- frekvensen är konstant hög i t.ex. Ljusdal och Hofors,
            båda kommuner hårt drabbade av arbetslöshet. Under perioden 1969—1982
            fanns 40 kon- staterade självmordsfall i Hofors kommun. Det är
            inte svårt att sätta arbetslösheten och därmed följande personliga
            problem i samband med åtskilliga av dessa fall.
          </p>
          <p>
            Väldiga kostnader
          </p>
          <p>
            Arbetslösheten är vårt samhälles största ekonomiska belastning.
            Direkta utbetalningar, ökat tryck på t. ex. sjukvård och uteblivna
            skatteinkomster visar vid en grov uppskattning att arbetslösheten
            kostar samhället 2000 milj. kr. årligen enbart i Gävleborgs län.
            Ett samhälleligt sparprogram med ett verkligt innehåll måste inriktas
            på åtgärder mot arbetslösheten.
          </p>
          <p>
            Storfinansens län
          </p>
          <p>
            Det är i detta sammanhang naturligt att fråga sig varför just
            vårt län sammantaget toppar arbetslöshetsstatistiken. Förklaringen
            är främst eko- nomisk-politisk. Gävleborgs läns arbetsmarknad
            är helt dominerad av privata storbolag som Sandvik, SKF, Korsnäs
            Marma, Iggesund, Stora m.fl. Tillsammans har dessa privatkapitalistiska
            storbolag skapat Sveriges mest ensidiga arbetsmarknad. Initiativ
            har förkvävts i sann monopolistisk anda. De som hävdat tesen att
            det som är bra för storfinansen är bra för Gävleborg borde stämmas
            till eftertanke.
          </p>
          <p>
            Mot. 1985/86 A457
          </p>
          <p>
            [SS
          </p>
          <pb facs="riksdagen-motions-pdf/data/198586/mot_198586_a_457/mot_198586_a_457-003.pdf"/>
          <p>
            Kolonial utsugning
          </p>
          <p>
            I dag kan förhållandena i Gävleborgs län jämställas med vad som
            drabbar de fattiga länderna i tredje världen. Länets naturrikedomar
            exploateras utan att vinsterna kommer länet till godo i form av
            högre förädlingsgrad av länets naturrikedomar. Gävleborgs län
            är stor exportör av skogsråvara och halvförädlade produkter samt
            elenergi. Förmögenheterna borde samlas och komma länet till godo
            i form av nya jobb i ny produktion. Den verkliga utvecklingen
            går i motsatt riktning. Storbolagens investeringar i Gävle- borgs
            län syftar enbart till rationaliseringar inom den nuvarande verksam-
            heten. Resultatet blir färre jobb. Merparten av bolagsvinsterna
            lämnar länet och även landet.
          </p>
          <p>
            Flyttlassen rullar igen
          </p>
          <p>
            Den socialdemokratiska regeringen möter arbetslösheten i Gävleborgs
            län på ett för dem traditionellt sätt. Flyttlassen rullar igen.
            I dag är det särskilt ungdomarna som tvingas till en ofta ofrivillig
            flyttning från länet. Detta är mycket kortsiktig arbetsmarknadspolitik
            som leder till. större problem i framtiden än vad den eventuellt
            kan lösa i dag.
          </p>
          <p>
            Nedskärning av regionalpolitiken
          </p>
          <p>
            Den ökade satsningen på flyttlasspolitiken har följts upp med
            motsvarande nedskärningar inom regionalpolitiken. En rad konkurser
            bland mindre företag i länet har till stor del kunnat undvikas
            genom en mer offensiv samhällelig näringspolitik. Varje förlorat
            arbetstillfälle orsakat av en otill- räcklig regionalpolitik är
            en samhällsekonomisk förlust — ojämförligt myc- ket större än
            vad regeringen ”sparat” genom nedskärningar av regionalpo- litiken.
          </p>
          <p>
            Dubbelverkan för utarmning
          </p>
          <p>
            Den socialdemokratiska politiken gentemot Gävleborg och andra
            län med höga arbetslöshetstal driver på en negativ utveckling.
            På sikt är detta förödande för samhällsekonomin, särskilt i de
            direkt drabbade länen. Ge- nom att försvåra överlevnadsmöjligheterna
            för mindre företagsamhet och samtidigt driva ungdomarna till storstadsområdena
            utarmas vårt och andra län med likartade problem. Resultatet blir
            stagnation och utarmning på alla områden, problemen skjuts på
            framtiden och växer alltmer.
          </p>
          <p>
            Plan för utveckling
          </p>
          <p>
            En ny politik kräver grundläggande förändringar av den ekonomiska
            politi- ken. Den kapitalöverföring från det offentliga och enskilda,
            ekonomiskt svaga till det privata kapitalet och enskilda rika
            måste stoppas. Strömmen av kapital måste vändas för att samhället
            skall få möjlighet att genom
          </p>
          <p>
            +1 Riksdagen 1985/86.3 saml. Nr A457—460
          </p>
          <p>
            Mot. 1985/86 A457
          </p>
          <pb facs="riksdagen-motions-pdf/data/198586/mot_198586_a_457/mot_198586_a_457-004.pdf"/>
          <p>
            politiska beslut vrida utvecklingen rätt. Det krävs alltså rejäla
            tag mot den ekonomiska överklass som i dag utgör ett direkt hot
            mot välfärden.
          </p>
          <p>
            Ny regionalpolitik
          </p>
          <p>
            Vpk kräver en ny regionalpolitik vars främsta innehåll utgörs
            av samhälle- liga styrmedel när det gäller industrietableringar.
            Samhället måste med lagligt stöd ha möjlighet att direkt påverka
            de stora bolagens investerings- planer så att en rimlig del av
            dessa kommer regioner med hög arbetslöshet till godo i form av
            nya jobb. Vpk kräver också att det regionalpolitiska stödets ekonomiska
            innehåll räknas upp och att de arbetslöshetsdrabbade länen får
            egna investeringsmedel genom länsvisa investeringsfonder. Vad
            som hittills åstadkommits i detta avseende är klart otillräckligt.
          </p>
          <p>
            Löntagarfonder med regionalpolitiskt ansvar
          </p>
          <p>
            De s.k. löntagarfonder som inrättades 1984 måste få en regionalpolitisk
            roll. Nya direktiv för fonderna måste innebära att nordfonden
            skall ha ett ansvar gentemot den region som står för fondens kapitaltillförsel.
            Dagens situation där kommuner och företag i Norrland via norrfonden
            överför kapital till företag i södra Sverige är en utmaning mot
            Norrland och den ursprungliga löntagarfondstanken. En regionalpolitisk
            uppgift för norr- fonden skulle innebära ett gott stöd för industriell
            utveckling i Gävleborg och i övriga Norrlandslän.
          </p>
          <p>
            Nationellt industriprogram
          </p>
          <p>
            Socialdemokratisk industripolitik kan i dag sammanfattas i ordet
            anpass- ning. Anpassning till kapitalets krav på snabba klipp
            och vinstmaximering. Vpk kräver en annan inriktning av samhällets
            industripolitik, vi kräver produktion efter behov, resurshushållning
            och hög förädling av naturtill- gångarna. Genom en planerad utbyggnad
            av industri med syfte att tillfreds- ställa nationella och regionala
            behov skulle fler jobb skapas inom de flesta industrigrenar i
            Gävleborgs län.
          </p>
          <p>
            Utbyggd samhällsservice
          </p>
          <p>
            En fortsatt utbyggnad av den offentliga sektorn, vård, omsorg,
            skola och service är nödvändig för en positiv ekonomisk och social
            utveckling. Den svångrem som lagts på kommuner och landsting motverkar
            tillväxt inom andra sektorer, t. ex. industri och handel. Vpk
            ser den offentliga sektorns verksamhet som i huvudsak en positiv
            och stabiliserande kraft inom den ekonomisk-politiska helheten.
            Vpk kräver därför t.ex. ökade insatser inom sjukvården, bättre
            service till de äldre, fler lärare i skolan och en fullt utbyggd
            barnomsorg.
          </p>
          <p>
            Mot. 1985/86 A457
          </p>
          <pb facs="riksdagen-motions-pdf/data/198586/mot_198586_a_457/mot_198586_a_457-005.pdf"/>
          <p>
            Fortsatt och ökat byggande
          </p>
          <p>
            Under 1960- och 1970-talen var byggandet av främst bostäder en
            motor i den ekonomiska utvecklingen. I dag avstannar nyproduktionen
            av bostä- der alltmer. Trots detta finns stora behov av insatser
            inom byggsektorn. Vpk kräver därför ett fortsatt och utbyggt ROT-program
            som även omfat- tar offentliga byggnader och kommunens VA-system
            som i dag uppvisar stora brister. En sådan satsning ger stora
            framtida samhällsekonomiska vinster samt nya order och därmed
            fler jobb i industrin.
          </p>
          <p>
            Utbildning bot mot avveckling
          </p>
          <p>
            Det moderna samhället kräver en allt högre utbildningsnivå hos
            befolk- ningen. Regioner utan möjlighet till kontinuerlig utbyggnad
            av den högre utbildningen kommer obevekligt att hamna på efterkälken.
            Högskolan Gävle/Sandviken är i dag en viktig resurs i Gävleborgs
            län. Den kunskap som finns samlad och förmedlas vid högskolan
            måste förstärkas så att skolan kan spela en alltmer aktiv roll
            i länets utveckling. Konkret föreslår vpk en utbildningslinje
            för träteknik och träkemi att förläggas till Söder- hamn. Därmed
            kan högskolan samverka med det industriella utvecklings- centrum
            inom bl. a. träkemin som vpk tidigare föreslagit att förläggas
            till Söderhamn. Dessutom bör den datatekniska utbildningen byggas
            ut för att möta dagens och framtidens krav inom detta område.
          </p>
          <p>
            Sprid den nya tekniken
          </p>
          <p>
            Utvecklingen inom elektronikbranschen visar en oroande koncentration
            till vissa storstadsområden. De satsningar som genomförts lokalt
            har hit- tills visat sig otillräckliga för att få en jämn spridning
            av aktivitet inom elektronikbranschen. Det behövs ett nationellt
            program för att sprida kunskap, utveckling och produktion inom
            detta område. De lokala initiativ som tagits i bl.a. Gävleborgs
            län skulle därmed få ett nödvändigt stöd för verkliga framsteg
            inom branschen.
          </p>
          <p>
            Planerad energiförsörjning
          </p>
          <p>
            Den förestående kärnkraftsavvecklingen kräver en långtgående
            nationell energiplanering för att försörjningen på detta område
            skall kunna fortlöpa utan onödiga störningar. I Gävleborgs län
            finns goda möjligheter till en ökande energiproduktion: effektivisering
            av befintlig vattenkraft, ökat ut- tag av bioenergi, flis, torv,
            energiskog och fortsatt satsning på förnybara energikällor som
            vind och sol. En nationell energiplan inför kärnkraftsav- vecklingen
            skulle vara ett verksamt bidrag till en positiv utveckling i Gävleborgs
            län.
          </p>
          <p>
            Krisen i Gävleborg
          </p>
          <p>
            Gävleborgs län ingår i två områden som under 1980-talet drabbats
            av hög arbetslöshet och utflyttning. Sandviken och Hofors kommuner
            tillhör
          </p>
          <p>
            Mot. 1985/86 A457
          </p>
          <pb facs="riksdagen-motions-pdf/data/198586/mot_198586_a_457/mot_198586_a_457-006.pdf"/>
          <p>
            Bergslagsområdet där stålindustrins strukturrationalisering slagit
            ut tusen- tals arbetstillfällen. Tillgänglig statistik visar att
            just Hofors och Sandviken drabbats hårdast i Bergslagsområdet.
            Samhälleliga åtgärder inom detta område bör därför koncentreras
            till dessa två orter. Gävleborg är dessutom landets mesta skogslän
            — länet och dess invånare är mest av alla beroende av skogsindustrin
            för sin försörjning. Skogslänen har som bekant den högsta arbetslösheten
            och befolkningsminskningen och Gävleborg är hår- dast drabbat.
          </p>
          <p>
            Ingen åtgärd
          </p>
          <p>
            Jämfört med andra regioner eller län har Gävleborg satts på undantag
            när det gäller ersättning för förlorade arbetstillfällen. Få eller
            inga åtgärder har vidtagits för nya arbetstillfällen i Gävleborgs
            län under den senaste tioårs- perioden. Det är därför nödvändigt
            att länet nu ställs i centrum för en framtida regionalpolitisk
            satsning.
          </p>
          <p>
            Hemställan
          </p>
          <p>
            Med hänvisning till det anförda föreslås att riksdagen som sin
            mening ger regeringen till känna vad i motionen sägs om en utvecklingsplan
            för Gävleborgs län.
          </p>
          <p>
            Stockholm den 27 januari 1986
          </p>
          <p>
            Bertil Måbrink (vpk)
          </p>
          <p>
            Mot. 1985/86 A457
          </p>
        </div>
      </div>
    </body>
  </text>
</TEI>
