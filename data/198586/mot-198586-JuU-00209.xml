<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-JuU-00209">
  <teiHeader>
    <fileDesc>
      <titleStmt>
        <title>Åtgärder mot ungdomsbrottsligheten</title>
        <author corresp="i-4cqJPp6KE913P96Kfc7QxB">Bengt Harding Olson (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot ungdomsbrottsligheten</title>
          <idno type="rdwebb">G902Ju209</idno>
          <rs type="number">Ju209</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/G902Ju209/text</ref>
          <ref type="dokument_url_html">http://data.riksdagen.se/dokument/G902Ju209</ref>
          <ref type="dokumentstatus_url_xml">http://data.riksdagen.se/dokumentstatus/G902Ju209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-39tjVi92K9E3vCjGouvPiT" type="signed"/>
        <correspContext corresp="i-39tjVi92K9E3vCjGouvPiT">
          <note type="signatory" corresp="i-4cqJPp6KE913P96Kfc7QxB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ju_209/mot_198586_ju_209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Ju209
          </p>
          <p>
            Bengt Harding Olson (fp) Åtgärder mot ungdomsbrottsligheten
          </p>
          <p>
            Det socialliberala ansvaret för glömda och eftersatta grupper
            har särskilt betonats i folkpartiets program Det glömda Sverige.
            Där görs också en klar och otvetydig prioritering att reformarbetet
            och utbyggnaden på dessa områden skall fortsätta även i tider
            av omprövning och stor ekonomisk återhållsamhet. Detta program
            ligger till grund för partiets handlande i riksdag, landsting
            och kommuner. Den i detta sammanhang särskilt aktuella gruppen
            är barn och ungdomar i riskzonen och framför allt då ungdomsbrottslingarna.
          </p>
          <p>
            Ungdomsbrottslighetens utveckling
          </p>
          <p>
            Ungdomsbrottsligheten företer en trendmässigt mycket oroväckande
            upp- gång och ligger nu på en oacceptabelt hög nivå. Några exempel
            förtjänar att särskilt nämnas. Den registrerade brottsligheten
            bland 15-17-åringar är nu 17 gånger större än 1920. Under perioden
            1950-1983 har en femdubbling skett av brottsbalksbrottsligheten.
            Under samma period har skadegörelse- brotten ökat mer än 13 gånger.
            Kriminalstatistiken ger naturligtvis ingen fullständig bild av
            ungdoms- brottsligheten. Nästan alla ungdomar har någon gång begått
            något brott. Men det är ganska få som har begått många eller allvarliga
            brott. Tonåringar begår mycket sällan brott ensamma. Det är nästan
            alltid fråga om en grupp eller ett gäng jämnåriga. De flesta gäng
            företar sig ingenting olagligt. Men ibland kan kriminalitet bli
            den dominerande aktiviteten i gänget. De flesta ungdomar som börjar
            begå brott i ett sådant gäng återfaller kanske aldrig mer. Medan
            andra ungdomar dyker upp igen och begår nya brott. Dessa ungdomar
            kan då bli något av gängets ledare som inviger andra mindre erfarna
            ungdomar i kriminalitet.
          </p>
          <p>
            Ungdomsbrottslighetens orsaker och följder
          </p>
          <p>
            Ungdomsbrottslighetens orsaker kan inte entydigt fastställas
            trots omfattan- de forskning. Många faktorer påverkar risken för
            att en ny människa skall hamna i mer omfattande brottslighet.
            Faktum kvarstår dock att vårt samhälle otvivelaktigt genomgått
            föränd- ringar som i grunden förändrat ungdomsrollen. Förr hade
            ungdomarna stor betydelse för familjens och samhällets ekonomi.
            Nu står de ofta helt utanför samhällsarbetet. Arbetsgemenskap
            har ersatts av arbetslöshet. Den s.k.
          </p>
          <p>
            13
          </p>
          <pb facs="riksdagen-motions-pdf/data/198586/mot_198586_ju_209/mot_198586_ju_209-002.pdf"/>
          <p>
            sociala kontrollen har till stor del förskjutits från familjen
            till skolan och därigenom också urholkats. Fritidskontakterna
            sker nu ungdomar emellan och gänget bildar den sociala tryggheten
            med dess egna normer. I en sådan situation är det lätt för ungdomar
            att genom bl. a. kriminalitet hamna vid sidan av samhället. Följderna
            härav kan bli katastrofala. Risken för missbruk tiodubblas och
            missbruket blir allt tyngre. Återfallsrisken för kriminalitet
            ökar i snabb takt. Dessa ungdomar har det både socialt och ekonomiskt
            sämre än de icke kriminella. Kort uttryckt: ungdomsbrottslingarna
            löper betydligt större risk än andra att få allvarliga problem
            i sitt fortsatta liv. Ytterst handlar det om utslagning av en
            ung människa — en oacceptabel situation ur socialliberal synpunkt.
          </p>
          <p>
            Samhällets åtgärder
          </p>
          <p>
            En offensiv mot ungdomsbrottslighet är livsviktig för vårt samhälle.
            Det krävs ett batteri av social- och kriminalpolitiska åtgärder.
            Av grundläggande betydelse är ett socialt förebyggande fältarbete
            ute bland ungdomarna av sociala myndigheter gärna tillsammans
            med frivilliga organisationer. Dessutom är det nödvändigt att
            myndigheternas handlägg- ning av ärenden och mål beträffande ungdomar
            förändras. Samordningen måste bli bättre och informationsutbytet
            måste vidgas. Detta gäller både mellan berörda myndigheter och
            mellan ansvariga tjänstemän inom samma myndighet. Vidare är det
            i högsta grad angeläget att öka kontakten med och förståelsen
            för samt eventuell hjälp till ungdomsbrottslingarnas anhöriga.
            För övrigt måste påföljdsformerna vid ungdomsbrottslighet bli
            allmänt sett bättre anpassade till ungdomarnas situation. Det
            kan då gälla bl. a. sociala insatser med visst tvång, missbrukarvård
            enligt kontrakt och samhällstjänst i stället för fängelse. Särskild
            uppmärksamhet måste här ägnas ungdomar som utsätter andra för
            våld eller visar hänsynslöshet i umgänget med människor omkring
            dem.
          </p>
          <p>
            Förtur för ungdomsmål
          </p>
          <p>
            Ungdomsbrottslighet riskerar att bli ett sätt att umgås vissa
            ungdomar emellan och därför är det synnerligen viktigt att bryta
            sådana levnadsmönster så effektivt som möjligt exempelvis genom
            ovannämnda åtgärder. Dessutom måste sådana insatser göras så tidigt
            som möjligt och problemen åtgärdas med största möjliga skyndsamhet.
            Allt för att den unge inte skall ytterligare ”gå ner sig”. Först
            och främst krävs därför särskilt föreskriven förtur vid handläggning
            hos de olika myndigheterna. Gällande regelsystem får anses innehålla
            endast en allmän rekommenda- tion för sociala sidan, polisväsendet
            och åklagarmyndigheterna att iaktta skyndsamhet vid handläggning
            av ärenden om brott av nya lagöverträdare. En bestämd tidsfrist
            har ålagts endast domstolen och då fastställd till 14 dagar för
            vissa fall. Härav följer att ungdomsmål ofta efter en ”seg” hantering
            fram till domstolen därefter plötsligt behandlas på ett föredömligt
            snabbt sätt. Med hänsyn härtill föreslås att motsvarande bestämda
            lämpligt avvägda
          </p>
          <p>
            Mot. 1985/86 Ju209
          </p>
          <p>
            14
          </p>
          <pb facs="riksdagen-motions-pdf/data/198586/mot_198586_ju_209/mot_198586_ju_209-003.pdf"/>
          <p>
            tidsfrister med viss begränsad förlängningsrätt uppställs även
            för nämnda tre instanser. Härigenom undviks oacceptabla dröjsmål
            inte minst på den sociala sidan. Samtidigt uppnås konsekvens och
            balans i vart fall i den rättsliga hanteringen av ungdomsmål.
            Konsekvenserna av en sådan förtursregel torde ej behöva bli att
            arbets- mängden ökar vid de berörda myndigheterna. På sikt kan
            ärendena kanske rent av minska genom nedbringad återfallsfrekvens.
            Möjligen uppkommer en mera pressad arbetssituation där dock andra
            göromål då får nedprioriteras. Det marginella resurstillskott
            som eventuellt skulle bli oundvikligt är vi beredda att ta ansvar
            för i enlighet med vårt valprogram. Det nu framförda förslaget
            är naturligtvis ingen patentlösning för utrot- ning av ungdomskriminaliteten
            men en offensiv och konstruktiv åtgärd som berör ”pudelns kärna”
            nämligen att ”stämma i bäcken” för att rädda så många som möjligt
            av våra ungdomar från kriminalitetens gissel.
          </p>
          <p>
            Hemställan
          </p>
          <p>
            Mot bakgrund av det anförda hemställs att riksdagen som sin mening
            ger regeringen till känna vad i motionen anförts om reglerad förtur
            för ungdomsmål.
          </p>
          <p>
            Stockholm den 23 januari 1986
          </p>
          <p>
            Bengt Harding Olson (fp)
          </p>
          <p>
            Mot. 1985/86 Ju209
          </p>
          <p>
            15
          </p>
        </div>
      </div>
    </body>
  </text>
</TEI>
