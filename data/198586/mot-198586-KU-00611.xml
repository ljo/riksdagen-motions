<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-KU-00611">
  <teiHeader>
    <fileDesc>
      <titleStmt>
        <title>Den kommunala kompetensen i näringslivsfrågor, m. m.</title>
        <author corresp="i-KFLLBh5CxVpZkUZaHy3pAz i-GTDxf4NudVQ4es4EhotQR1">Margit Gennser och Sten Svensson (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den kommunala kompetensen i näringslivsfrågor, m. m.</title>
          <idno type="rdwebb">G902K611</idno>
          <rs type="number">K611</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/G902K611/text</ref>
          <ref type="dokument_url_html">http://data.riksdagen.se/dokument/G902K611</ref>
          <ref type="dokumentstatus_url_xml">http://data.riksdagen.se/dokumentstatus/G902K611</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>Margit Gennser</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>Sten Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4hbVggKXeT9J62FFPnNQuK" type="signed"/>
        <correspContext corresp="i-4hbVggKXeT9J62FFPnNQuK">
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_k_611/mot_198586_k_611-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/198586/mot_198586_k_611/mot_198586_k_611-001.pdf"/>
          <p>
            ÅR Motion till riksdagen
          </p>
          <p>
            Re 1985/86:K611 ey
          </p>
          <p>
            Margit Gennser och Sten Svensson (m) Mot.
          </p>
          <p>
            Den kommunala kompetensen i näringslivsfrågor, m.m. 1985/86:K611
          </p>
          <p>
            Inledning
          </p>
          <p>
            Kommunala subventioner till enskilda företag och kommunala engagemang
            i egentlig företagsamhet har blivit allt vanligare under senare
            år. I detta sammanhang har allt oftare fattats beslut som är i
            direkt strid med kommunalrätten. I den mån några besvär har väckts
            har detta medfört att ett tjugotal kommuner blivit fällda i kammarrätten
            resp. i regeringsrätten. Varför har överträdelserna av reglerna
            om den kommunala kompetensen varit så många? Vilka har orsakerna
            varit till kommunernas växande intresse för näringslivets verksamhetsområde?
            För det första har de senaste decenniernas försvagning av svenskt
            näringsliv skapat krav på att kommunerna skall rädda sysselsättningen.
            Att näringslivets kris till stor del är ett resultat av betungande
            skattetryck glöms ofta bort. Marknadsekonomin har skadats genom
            den bristande balansen mellan privat och offentlig sektor. Därför
            kan vi inte förvänta oss att näringslivet snabbt och smidigt skall
            anpassa sig till ändrade konkurrensför- hållanden på det sätt
            som kännetecknar en fungerande marknadsekonomi. Kommunala interventioner
            är dock ingen lösning. Kommunerna kan aldrig axla företagens uppgifter.
            Det innebär endast att den offentliga sektorn växer ytterligare
            med åtföljande skattehöjningar. Ont blir värre. För det andra
            skapades genom kommunsammanslagningarna, som inled- des i början
            av 1950-talet och avslutades 25 år senare, stora kommunala förvaltningar
            med heltidsanställda politiker och professionella tjänstemän.
            De stora förvaltningarna byggde allt oftare upp en självförsörjande
            service- apparat. Från egenregiverksamhet är steget ofta inte
            långt till egen kommu- nal företagsamhet. Denna utveckling har
            underlättats av att profilen på kommunens ”ledande tjänsteman”
            ändrat karaktär. Socionomer och ekono- mer har i ökad utsträckning
            anställts som kanslichefer, vilket inneburit en omorientering
            bort från tidigare betoning av juridisk följsamhet. För det tredje
            har politikernas och den kommunala byråkratins makt ökat samtidigt
            som kontrollen av de kommunala politiska beslutens legalitet väsentligt
            försvagats. Beslut av stadsfullmäktige kontrollerades från den
            kommunala självstyrelsens införande 1862 ända fram till 1955 av
            magistraten eller kommunalborgmästaren. Efter 1955 har enda sättet
            att beivra olagliga kommunala beslut varit kommunalbesvär. Dessa
            fordrar att enskilda med- borgare genom en rättsprocess påtalar
            olagliga kommunala beslut. Kraven på medborgarnas aktivitet ökades
            således väsentligt samtidigt som den
          </p>
          <p>
            1 Riksdagen 1985186.3 saml. Nr K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-002.pdf"/>
          <p>
            kommunala verksamheten blev större och mera svåröverskådlig.
            För det fjärde har kommunerna, både genom stora skattehöjningar
            och omfattande transfereringar från statsbudgeten, fått ökade
            resurser. 1983 kunde kommuner och landsting redovisa ett eget
            kapital som uppgick till ca 135 miljarder kronor. (RRV: Nytt årsbokslut
            för staten budgetåret 1983/84.) Kommunerna har alltså normalt
            inte hämmats av kapitalbrist, när de stått inför beslut om t.
            ex. engagemang i ett företag.
          </p>
          <p>
            Kommunalt företagsstöd
          </p>
          <p>
            I statens industriverks rapport (SIND 1984:8 Kommunal näringspolitik,
            huvudrapport) ges begreppet ”kommunal näringspolitik” en snäv
            betydelse. Innebörden framgår av nedanstående uppräkning: Oo Markfrågor
            o Lokalfrågor Oo Rådgivning och service Oo Industriella samverkansprojekt
            Oo Lån, borgen och garantier Oo Industriutvecklingsbolag Omfattningen
            av de kommunala åtgärderna 1982 och 1983 framgår av nedanstående
            tabell. Mycket talar dock för att storleken av stödåtgärderna
            underskattas.
          </p>
          <p>
            Industriutveckl. bolag ca 80 st Tillfört kapital 35 mkr Dolda
            subventioner 30 mkr Lån, borgen och garantier Förluster 45 mkr
            (Borgen 40 mkr) Industriella samverkansprojekt 1-2 projekt Insatser
            20 mkr Rådgivning, service 1 man/kommun = Personal 60 mkr + Konsulter
            Konsulter 10 mkr Lokalfrågor Industrihotell Hyresförluster 95
            mkr Konkurser 25 mkr Markfrågor Dominant ägare Exploatering 20
            mkr Årlig nettokostnad 340 mkr
          </p>
          <p>
            I nämnda SIND-studie har kommunala bolag med industriutvecklingsupp-
            gifter särskilt studerats (SIND 1984:1). Iakttagelserna av fallstudier
            samt slutsatserna av den genomförda ekonomiska analysen summeras
            på följande sätt:
          </p>
          <p>
            Kommunerna förväntas alla ta ansvar för frågor av betydelse för
            en gynnsam utveckling av den egna kommunen, varvid sysselsättningen
            definieras som en viktig fråga. — — — Dilemmat framgår tydligt.
            Å ena sidan bör inte kommu- nerna engagera sig direkt i enskilda
            företag. ——-- Å andra sidan medför uteblivna insatser från kommunens
            sida risker att man förlorar sysselsätt- ning, en förlust som
            i många fall upplevs som ett hot mot kommunens möjligheter att
            överleva. —-—-—- Försök att lokalt i offentlig regi driva utvecklingsbolag
            resulterar ofta i misslyckande. De många kommunala kapitaltillskotten
            till enskilda företag fördröjer endast konkurs eller alterna-
            tivt permanentar en situation, där kommunen får överta det ekonomiska
            ansvaret. — — — En speciell problematik har att göra med den ”utpressningssi-
            tuation” som många kommuner upplever genom att enskilda företag
            kräver kommunens finansiella medverkan för att lösa företagets
            problem.
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-003.pdf"/>
          <p>
            Slutsatserna i SIND-rapporten överensstämmer väl med våra synpunkter
            att kommunalt stöd till näringslivet inte långsiktigt löser framtidsproblemen.
            Snarare är det risk att kommunal intervention i näringslivet försvagar
            kommunens egen ekonomi och därmed leder till högre skatter. Det
            finns inte några lätta lösningar på de problem som möter enskilda
            kommuner med stor arbetslöshet.
          </p>
          <p>
            Kommunallagen och den kommunala kompetensen
          </p>
          <p>
            Kommunernas kompetens regleras i 1 kap. 4 $ första stycket KL,
            där det stadgas: ”Kommuner och landstingskommuner får själva vårda
            sina angelä- genheter.” Enligt äldre lagstiftning skulle kommunerna
            endast handha ”gemensam- ma ordnings- och hushållningsangelägenheter”.
            År 1948 ersattes gemensam- hetsintresset med allmänintresset.
            Detta innebar att det inte längre krävdes att de kommunala åtgärderna
            skulle vara till gagn för alla kommunmedbor- gare eller för hela
            kommunen. Sysselsättningsfrågan behandlades i förarbetena till
            1948 års kompetensre- form. Det konstaterades att behovet att
            skapa arbetstillfällen eller att hindra hotande arbetslöshet kunde
            motivera igångsättande och drift av kommunala företag. Utredningsarbetet
            skedde under en tid med klara socialistiska signaler. Redan under
            1950-talet ändrades inställningen till kommunal sysselsättningspolitik.
            I proposition 1952:127 om vissa åtgärder för näringsli- vets lokalisering
            underströk departementschefen, att det vore önskvärt att de kommunala
            subventionerna upphörde. 1953 års kommunallagskommitté avvisade
            dock modellen där kommunala beslut obligatoriskt underställdes
            statliga organ för godkännande. Man hävdade att detta skulle få
            allvarliga följder för den kommunala självstyrelsen. Kommunalrättskommittén
            fick 1965 i uppdrag att se över reglerna för den kommunala kompetensen.
            Kommitténs materiella förslag innebar att det i en särskild lag
            skulle föreskrivas att kommuner hade rätt att tillhandahålla lokaler
            för handel, hantverk och småindustri. Subventionerade lokalhyror
            avvisades dock. Kommunalrättskommitténs förslag ledde emellertid
            aldrig till någon lagstiftning men fick betydelse som vägledning
            för kommuner och besvärsmyndigheter.
          </p>
          <p>
            Lagligt och olagligt
          </p>
          <p>
            Kommunallagen anger således inte uttryckligen vad kommunen har
            rätt att syssla med. Inom kommunalrätten har emellertid tre kompetensbegränsan-
            de principer utkristalliserats: 1. Likställighetsprincipen 2.
            Lokaliseringsprincipen 3. Självkostnadsprincipen Enligt lokaliseringsprincipen
            skall de intressen som kommunen/landstings- kommunen vill tillgodose
            vara lokaliserade till kommunen. Lokaliserings- principen innebär
            som regel att kommunerna inte får syssla med verksamhe- ter utanför
            de egna gränserna.
          </p>
          <p>
            1" Riksdagen 198586. 3 saml. Nr K611
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-004.pdf"/>
          <p>
            Kommunala företag kommer relativt lätt i konflikt med lokaliseringsprin-
            cipen. Ett exempel: Piteå kommun har via sitt allmännyttiga bostadsföretag,
            Stiftelsen Hyres- bostäder i Piteå och dess dotterbolag Aug. Larsson
            &amp; Söner Byggnads AB, utvecklat en omfattande kommersiell verksamhet
            inom fastighetsförvalt- ning, aktieförvaltning, elinstallationsrörelse,
            detaljhandel och tradingverk- samhet. Ett dotterdotterbolag till
            stiftelsen, B. Larssons Måleri AB, har etablerat målerifilialer
            i Stockholm och Boden för att komma tätt på vissa marknader. Företaget
            har enligt sin verksamhetsberättelse också framgångs- rikt bearbetat
            den nordnorska målerimarknaden. Enligt kommunalrätten får kommunerna
            inte bedriva kommersiell verk- samhet utom i särskilt angivna
            fall, t. ex. inom energiområdet. Piteå kommun har brutit mot detta.
            Dessutom har kommunen öppet och konsekvent brutit mot lokaliseringsprincipen.
            Att reglerna inte endast gäller för kommunerna själva utan också
            för kommunala bolag och stiftelser ger civilministern klart uttryck
            åt i en interpellationsdebatt i riksdagen den 22 mars 1985. I
            kammarrätten i Sundsvalls utslag den 12 juni 1984 (mål 1, 115,
            2810 och 2811 år 1984) fastläggs samma princip. Likställighetsprincipen
            innebär att kommunen/landstinget i princip inte får särbehandla
            enskilda eller företag. Regeln har lett till betydande avvägnings-
            problem, inte minst beroende på att lagstiftarna vid tillkomsten
            av 1948 års kommunallagstiftning fastslog att kommunerna skall
            tillgodose allmänintres- set. I detta ligger ett visst mått av
            olikbehandling av kommunmedborgarna. Självkostnadsprincipen innebär
            att kommunal affärsverksamhet skall bära alla sina kostnader samt
            att de totala kostnaderna skall beaktas vid uttag av avgifter,
            hyror etc. Självkostnadsprincipen skall hindra kommuner att subventionera
            enskild verksamhet. Beräkningen av självkostnader skapar ofta
            svåra metodproblem. Självkostnadsprincipen kan bl.a. sättas ur
            spel genom att kommunen täcker uppkomna förluster.
          </p>
          <p>
            Rättsfall under 1980-talet
          </p>
          <p>
            I uppställningen nedan redovisas 24 fall av olagliga eller misstänkt
            olagliga kommunala beslut. Fallen har tagits upp i kammarrätten
            eller regeringsrät- ten under 1980-talet.
          </p>
          <p>
            Avesta kommun bildade industriutvecklingsbolag Falköpings kommun
            tecknade borgen för lån till speditionsfö- retag Gullspångs kommun
            subventionerade maskinköp till företag Ljusdals kommun stödköpte
            skog från ett skogsföretag Lomma kommun gav hyressubvention till
            enskilt företag
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-005.pdf"/>
          <p>
            Malmö kommun
          </p>
          <p>
            Marks kommun
          </p>
          <p>
            Mora kommun
          </p>
          <p>
            Nacka kommun
          </p>
          <p>
            Orsa kommun
          </p>
          <p>
            Oskarshamns kommun
          </p>
          <p>
            Piteå kommun
          </p>
          <p>
            Sigtuna kommun Södertälje kommun Smedjebackens kommun
          </p>
          <p>
            Sorsele kommun
          </p>
          <p>
            Stockholms läns landsting
          </p>
          <p>
            Sundsvalls kommun
          </p>
          <p>
            Surahammars kommun Södermanlands läns landsting Tierps kommun
            Trollhättans kommun Vänersborgs kommun
          </p>
          <p>
            Åsele kommun
          </p>
          <p>
            Trots mot domstol
          </p>
          <p>
            det kommunala frihamnsbolaget gick in i färjerederi. Kommunen
            övertog aktier, när bolaget var konkursmässigt.
          </p>
          <p>
            gav hyressubvention till enskilt företag
          </p>
          <p>
            försäljning av kommunalt värmeverk till privat bolag
          </p>
          <p>
            ekonomiskt stöd till nedläggningshotat varv
          </p>
          <p>
            köpte fastighet och hyrde ut billigt till det säljande företaget
          </p>
          <p>
            borgen för lån till kommunalt bolag vid köp av Emsfors bruk
          </p>
          <p>
            aktieägaretillskott till kommunalt bolag för att främja näringslivet
          </p>
          <p>
            nytecknade aktier i kommunalt bolag aktieteckning i bolag för
            näringslivsstöd förlusttäckning för förening på obestånd
          </p>
          <p>
            stöd till ortens näringsliv på en rad olagliga sätt
          </p>
          <p>
            bildade regionalt utvecklingsbolag
          </p>
          <p>
            borgen för lån till bensinbolag för att bygga hotell
          </p>
          <p>
            bildade industristiftelse bildade regionalt utvecklingsbolag
            gav enskilt företag hyressubventioner köpte aktier i konkurshotat
            företag bildade kommunalt utvecklingsbolag
          </p>
          <p>
            bidrag till enskilt bolag
          </p>
          <p>
            Sorsele kommun har gjort sig känd för olagliga kommunala beslut
            samt ovilja att åtlyda domstolarnas utslag i kommunalbesvärsmål.
            Ett fall har gällt hyresbefrielse för en av kommunen ägd verkstadslokal.
            Stödet motiverades med att hyresgästen, bilverkstaden, var den
            enda som kunde reparera lastbilar på orten. Ett andra fall avsåg
            ett företag med betalningssvårigheter. Kommunstyrelsen gav Sorsele
            kommuns Industrifastighets AB (SIFAB) i uppgift att rekonstruera
            företaget genom aktieteckning i ett nytt bolag med
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-006.pdf"/>
          <p>
            500 000 kr. Ett tredje fall gällde uppförande av bagerilokal
            samt ett gatukök för två hyresgäster. I alla tre fallen fälldes
            kommunen. Trots detta ändrade inte Sorsele kommun de lagstridiga
            besluten. Detta motiverade man bl. a. med att vad Sorsele kommun
            gjort, också gjordes i de flesta andra glesbygdskommuner. Enda
            skillnaden skulle vara att besluten mycket sällan överklagades
            och därför vann laga kraft. Ett annat aktuellt fall gäller Gullspångs
            kommun. 1984 köpte kommunen en maskin från ett företag för 400
            000 kr. Efter köpet hyrdes maskinen ut till samma företag för
            100 kr./år. Besluten som togs i fem etapper överklagades varje
            gång. Kammarrätten har i dom konstaterat att besluten var lagstridiga.
            Utgången av den rättsliga prövningen var väntad, men enligt de
            ansvariga får domen inte någon praktisk betydelse, eftersom besluten
            redan är verk- ställda. Fallet med godsterminal och transportföretaget
            ScandPoint i Falköping, där kommunen förlorat minst 30 milj. kr.,
            har blivit föremål för polisens och bankinspektionens intresse
            (Falköpings Tidning den 20 juni 1985). I det här fallet undersöks
            om aktiebolagslagens bestämmelser har följts. Bankinspek- tionens
            undersökningar vilar dock i avvaktan på regeringsrättsutslag,
            eftersom kammarrättens beslut överklagats. Sigtuna kommuns aktieteckning
            i Märsta Hantverkshus AB visar på det hittills grövsta exemplet
            på trots mot domstolars utslag. Sigtuna kommun beslöt i november
            1983 att nyteckna aktier för 3,7 milj.kr. i Märsta Hantverkshus.
            Motivet var att kommunen skulle hindra att bolaget togs över av
            privata intressen. Efter överklagandet meddelade kammarrätten
            verkstäl- lighetsförbud. Fyra dagar senare (den 16 januari 1984)
            fattade kommunstyrelsen nytt beslut i ärendet. Kammarrätten meddelade
            i sin tur ny inhibition den 24 januari 1984. Kommunen fattade
            samma beslut än en gång den 6 februari och kammarrätten om inhibition
            den 16 samma månad. Den 24 februari fattade kommunen slutgiltigt
            beslut i ärendet. Civilministern har visserligen i riksdagen tagit
            avstånd från kommunal olaglighet av typ Sorsele och Sigtuna kommuner.
            I en interpellationsdebatt den 22 mars 1985 yttrade han bl.a.
            följande: ”Det är oacceptabelt att kommunala organ eller förtroendevalda
            sätter sig över givna lagar för kommunal verksamhet eller trotsar
            domstolarnas avgörande i kommunal- besvärsmål.” Men några konkreta
            åtgärder har vare sig civilministern eller regeringen vidtagit
            för att stävja kommunernas lagöverträdelser gällande den kommunala
            kompetensen. Troligen är det endast ”toppen av ett isberg” som
            kommer till synes i kommunalbesvärsmålen. Regeringsrådet Gustaf
            Petrén har som utredare av den kommunala besvärsrätten uppskattat
            att bara 2-3 26 av de olagliga besluten överklagats. Både NO och
            JK har yttrat sig över vissa kommuners tendenser att sätta sig
            över rättsliga överinstansers beslut. NO säger bl. a. i beslut
            1984:54:
          </p>
          <p>
            Det lagliga korrigeringsmedlet kommunalbesvär mister därmed sin
            avsedda verkan. Detta problem har nyligen uppmärksammats av såväl
            JK som JO. NO har tidigare varit i kontakt med företrädare för
            JO-ämbetet i frågan.
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-007.pdf"/>
          <p>
            Någon form av sanktioner kan behöva övervägas för att överklagande
            skall bli verkningsfulla.
          </p>
          <p>
            JK har bl.a. yttrat följande med anledning av Sorselefallen:
          </p>
          <p>
            Att ett offentligt organ uppsåtligen sätter sig över i laga ordning
            tillkomna domstolsavgöranden är allvarligt. Det måste vara ett
            grundläggande krav att offentliga organ inte uppträder på ett
            sätt som i förekommande fall- — —. Frågan vad som kan göras för
            att komma tillrätta med problemet bör övervägas. En tänkbar väg
            vore att vidga möjligheterna för åtal. En annan att göra det möjligt
            för domstolarna att förena sina beslut med en vitessanktion, som
            i förekommande fall kunde utkrävas av den felande kommunen. Respekten
            för efterlevnaden av lagar och andra författningar torde kräva
            att åtgärder vidtas mot förfarandet av det slag som förekommit
            i detta fall.
          </p>
          <p>
            Att de nu beskrivna förhållandena är helt oacceptabla är höga
            rättsvårdande myndigheter eniga om. Civilministerns dröjsmål att
            föreslå åtgärder är oacceptabelt. Skyddet för rättssamhället kräver
            åtgärder — snabba åtgärder.
          </p>
          <p>
            Den kommunala kompetensen — gynnande av enskild
          </p>
          <p>
            Många av rättsfallen på föregående sidor avsåg gynnande av enskilt
            företag. I den fortsatta framställningen diskuteras även fall
            som resulterat i friande domar. De kommunala subventioner som
            blivit föremål för kommunalbe- svär varierar kraftigt i storlek.
            Sorsele kommun fick rätt att stödja bensinförsäljningen i Ammarnäs
            med 700 kr. per månad. Detta hängde samman med att närmaste kommersiella
            bensinstation låg på 9 mils avstånd. Dessutom skulle stödet endast
            utgå under kortare tid och ansågs inte komma i konflikt med statliga
            stödformer. Åsele kommuns bidrag till en företagsledares resor
            mellan Örebro och Åsele fälldes däremot i kammarrätten. Stödet
            bedömdes som subvention till enskild näringsidkare och kunde inte
            motiveras med hänvisning till företa- gets betydelse för sysselsättningen.
            Nacka kommun blev friad av kammarrätten i Stockholm och fälld
            av regeringsrätten för avtalen med Finnboda Varf, dels gällande
            köp av varvets fastighet för 42,3 milj. kr., dels gällande ett
            tomträttsavtal med varvet, dels gällande ett avtal om nedsättning
            av tomträttsavgälder. Kammarrättens domsmotivering byggde på de
            särskilda omständigheterna i samband med riksdagsbeslutet 1980
            om stöd till varvsnäringen. Kammarrätten hävdade i domen att riksdagen
            förutsett medverkan av kommunerna Nacka, Stock- holms kommun och
            Stockholms läns landsting. Regeringsrätten ändrade kammarrättens
            dom med följande motivering: Finnboda Varf kunde inte räknas som
            en kommunens hamnverksamhet. Varvet var dessutom inte av så stor
            betydelse för övriga företag i Nacka, att stödet kunde hänföras
            till ”kommunal angelägenhet”. Regeringsrätten tillmätte slutligen
            inte riksda- gens uttalande någon betydelse. Stockholms kommun
            och Stockholms läns landsting som också avtalat om stöd till Finnboda
            Varf undgick kommunalbesvär. Hade Stockholms kom- mun brutit mot
            lokaliseringsprincipen? Kunde Stockholms läns landstings engagemang
            motiveras med regionala uppgifter? Dessa frågor besvarades aldrig
            av domstolarna eftersom besluten ej överklagades.
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-008.pdf"/>
          <p>
            Den kommunala kompetensen — näringsfrämjande åtgärder
          </p>
          <p>
            Gränsen mellan lovlig och olovlig kommunal näringsfrämjande verksamhet
            är delvis oklar. Detta framgår av rättsfall som berör Ale, Hallstahammars,
            Vänersborgs, Avesta och Piteå kommuner samt Stockholms läns landsting.
            Ale kommun bildade ett bolag som skulle tillhandahålla administrativa
            och tekniska konsulttjänster för kommunens egna förvaltningar
            och för näringsli- vet. Hallstahammars kommun bildade ett aktiebolag
            för sysselsättningsska- pande och näringslivsfrämjande åtgärder.
            Bägge bolagen klarade ingivna kommunalbesvär. Delvis berodde detta
            på att bolagens verksamhet var preciserade i detalj i bolagsordningarna.
            Det framkom av bolagsordningarna att stödet icke avsåg hjälp till
            ett eller ett fåtal företag. Vänersborgs och Avesta kommuner bildade
            också kommunala bolag för näringslivsfrämjande uppgifter. Bolagsbildningarna
            underkändes av Göte- borgs resp. Sundsvalls kammarrätter. Domskäl:
            Verksamheterna var inte klart definierade. Piteå kommun överförde
            beslutanderätten gällande nä- ringsfrämjande åtgärder till ett
            av kommunen helägt bolag. Med snarlik motivering som i Vänersborgs-
            och Avestafallen underkändes kommunens delegering av både kammarrätten
            och regeringsrätten. Stockholms läns landsting fattade beslut
            om att bilda ett regionalt utvecklingsbolag för förvaltning av
            fast och lös egendom samt för penningrö- relse. Landstingets beslut
            upphävdes av både kammarrätt och regeringsrätt. Motivering: Bolagets
            syfte var att tillhandahålla kapital till enskilda företag vilket
            bröt mot den kommunala kompetensen.
          </p>
          <p>
            Kommunal borgen — ett nytt expansionsområde
          </p>
          <p>
            En kommunal borgen innebär en utfästelse att om det behövs tillskjuta
            skattepengar till ett företag eller en organisation. En borgen
            löper i regel över flera år. Dessa aspekter gör att kommunernas
            framtida åtaganden är mycket svåra att uppskatta. Fram till 1970-talets
            slut var kommunerna skyldiga att underställa regeringen borgensåtaganden.
            Vid den tiden var hindren för kommunal borgen en anledning att
            bilda kommunägda bolag. Dessa bolag —i den mån de hade några egna
            tillgångar — kunde dels själva ta upp lån, dels lämna borgen.
            Numera är det fritt för kommunerna att teckna borgen inom de —
            i sig oklara — ramar som den kommunala kompetensen ger. Detta
            har givit möjlighet för kommuner att stödja olika företag. En
            kommunal borgen innebär att även ett företag med dåliga affärer
            kan få banklån på förmånliga villkor. För kommunalpolitikerna
            innebär stöd i form av borgensåtaganden flera ”fördelar”. Till
            skillnad från direkta subventioner krävs inte att man skapar något
            utrymme i budgeten. Ibland är också beslut och borgensåtagande
            delegerat till kommunstyrelsen. När sedan borgensåta- gandet måste
            uppfyllas är det för sent för någon politisk debatt — kommunen
            måste betala. I växande utsträckning har banker och kommuner under
            senare tid använt sig av en icke juridiskt bindande ”avsiktsförklaring”
            i stället för en borgensförbindelse för att stödja ett kommunalt
            bolags upplåning. Avsikts- förklaringen innebär att kommunen uttrycker
            sin avsikt att betala bolagets
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-009.pdf"/>
          <p>
            skulder om bolaget själv inte kan infria dem. Själva förklaringen
            utgör dock endast en moralisk förpliktelse för kommunen, ingen
            bindande juridisk. I fallet Ljusne Kätting hade således Söderhamns
            kommun hjälpt företaget via det egna industribolaget att låna
            upp mångmiljonbelopp med hjälp av en avsiktsförklaring. Samma
            företeelse har nu bl. a. Lycksele kommun använt sig av. Bakgrunden
            till att kommunerna i vissa fall använder sig av avsiktsförklaringar
            hänger sannolikt samman med att det är svårare för kommunmedborgarna
            att överklaga kommunala beslut som inte i sig medför juridiskt
            bindande åtaganden. Bankinspektionen har till uppgift att övervaka
            bankväsendet och att utlåning sker mot godtagbara säkerheter.
            Men det är när det gäller kommunala avsiktsförklaringar vid låneaffärer
            också viktigt att det klart framgår av kommunallagen att finansiellt
            stöd av kommunal verksamhet utanför den kommunala kompetensen
            inte får ske, vare sig det sker genom kommunala borgensförbindelser
            eller borgensförbindelser kamouflerade till avsiktsförklaringar.
          </p>
          <p>
            Behovet av förändringar
          </p>
          <p>
            För att förhindra att det kommunala näringslivsstödet får ännu
            större omfattning och att därmed ännu mera av skattebetalarnas
            pengar förslösas är det nödvändigt att riksdagen klarare definierar
            gränserna för kommunernas verksamhet och skapar regler som förhindrar
            missbruk. Stöd till enskilda företag eller näringsidkare är enligt
            rättspraxis i princip inte tillåtna. Undantag gäller kommuner
            med svåra arbetsmarknadspro- blem. De rättsliga instanserna har
            dock ställt betydande krav på att kommunerna i sådana fall dels
            skall kunna visa att arbetslösheten i kommunen är av betydande
            omfattning, dels att de beslutade åtgärderna ger en avsevärd och
            bestående förbättring av arbetsmarknadsläget. Att leda detta i
            bevis i det enskilda fallet är för det mesta svårt. Kommunerna
            får också verka för allmänt näringsfrämjande åtgärder i form av
            allmän konsulthjälp, marknadsföringsåtgärder för företagen i kommunen
            etc. Åtgärder av det här slaget får dock aldrig avse enbart ett
            eller ett fåtal företag. Även om kommunerna förlägger den näringsfrämjande
            verksamheten till ett kommunalt bolag gäller reglerna om den kommunala
            kompetensen. Verksamhetens art och omfattning skall därför klart
            och detaljerat framgå av bolagsordningen. Vilka kan då orsakerna
            vara att kommunerna i så stor utsträckning överträder den kommunala
            kompetensen? Förklaringen står framför allt att finna i följande
            förhållanden: Stadgandena om den kommunala kompetensen i 1 kap.
            4 $ KL är för allmänna. Där står nu endast: ”Kommun och landstingskommun
            får själva vårda sina angelägenheter.” Medborgarna har inte särskilt
            stora möjligheter att avgöra vad som är lovliga eller olovliga
            kommunala beslut. Att hålla sig å jour med rättspraxis är näst
            intill en omöjlighet för gemene man. Kommunallagens stadganden
            om den kommunala kompetensen bör därför ändras, så att medborgarna
            av själva lagtexten kan utläsa vilka uppgifter som är kommunala
            och som får bestridas med kommunala medel.
          </p>
          <p>
            Mot. 1985/86 K611
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-010.pdf"/>
          <p>
            Detta innebär att lagtexten moderniseras så att den står i överensstämmel-
            se med rättspraxis. Lokaliseringsprincipen, självkostnadsprincipen
            och lik- ställighetsprincipen bör därför införas i KL. Förbudet
            om stöd till enskild näringsidkare måste klart framgå av lagen
            liksom förbudet för kommuner att bedriva spekulativa företag.
            Kommunernas rätt att under särskilda omständigheter — i princip
            vid betydande arbetslöshet — stödja enskild näringsidkare måste
            förtydligas. Det skall av lagen, eller lagkommentarerna, klart
            framgå att arbetslösheten måste avse hela kommunen, inte endast
            en kommundel. Vidare bör poängteras att arbetsmarknadspolitiken
            är en statlig, ingen kommunal uppgift. Det är inte enbart brister
            i reglerna om den kommunala kompetensen som skapat förutsättningarna
            för ”olaglig” kommunal verksamhet. Problemen har uppkommit genom
            att kommunerna i betydande utsträckning opåtalat kunnat bryta
            mot gällande kompetensregler. Detta har medfört flera negativa
            effekter: 1. Kommunerna har alltför ofta gett sig in på ”spekulativ
            verksamhet” med stora förluster av skattemedel som följd. 2. Kommuner
            vars beslut blivit överklagade, har inte så sällan nonchalerat
            domstolarnas utslag med hänvisning till att motsvarande beslut
            vunnit laga kraft i andra kommuner. Detta är oacceptabelt i en
            rättsstat. 3. Kommunalpolitiker som råkat ut för kommunalbesvär
            har ibland t.o.m. drivit regelrätta kampanjer mot de medborgare
            som överklagat. De har framställts som kverulanter, att de velat
            skada kommunen och betett sig osolidariskt mot kommunens bästa.
            Kommunalbesväret är det enda sättet på vilket icke rättsenliga
            kommuna- la beslut kan upphävas. Detta och att medborgarna följer
            den kommunala beslutsprocessen och påtalar felaktigheter kräver
            goda kommunalrättsliga kunskaper. De flesta medborgare utgår från
            att deras förtroendevalda handlar enligt lagen. Att kommunalpolitiker
            fullt medvetet bryter mot lagen, därför att de vet att oriktiga
            beslut har stora chanser att passera opåtalat och vinna laga kraft,
            känner inte medborgarna till. Kommunalbesvärsinstitutet fungerar
            i dag inte tillfredsställande för att kontrollera de styrandes
            följsamhet till lagen. Förr fanns det en annan, betydligt mera
            utvecklad form av legalitetskontroll i stadskommunerna. Alltifrån
            den kommunala självstyrelsens tillkomst 1862 till 1955 hade magistraten
            (och kommunalborgmästarna från 1932) till uppgift att övervaka
            att kommunerna inte bröt mot lagen. Motiveringen för 1953 års
            reform (genomförd 1955) var att magistratens kontroll blivit formell
            och betydelselös. Det fanns dock remissinstanser som var tveksamma
            till reformen. Kammarkollegiet bemötte utförligt kommit- téns
            argumentering för reformförslagen och avvisandet av ett ”obligatoriskt
            tjänsteelement”, därför att det skulle inskränka den kommunala
            självstyrel- sen. Kammarkollegiet konstaterade att detta synsätt
            ”är ett rent doktrinärt argument och skulle med samma rätt kunna
            åberopas mot varje författnings- reglering av kommunernas styrelse”.
            Den nu återgivna meningen är lika aktuell i dag som för 30 år
            sedan.
          </p>
          <p>
            Mot. 1985/86 K611
          </p>
          <p>
            10
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-011.pdf"/>
          <p>
            Det är helt uppenbart att kontrollen av kommunernas efterlevnad
            av lagen måste skärpas. Detta har JO, JK och NO konstaterat. Motargumentet
            har från kommun- och kommunförbundshåll alltid varit att detta
            skulle äventyra den kommunala självstyrelsen. Men det måste alltid
            finnas gränser för den kommunala självstyrelsen. Att i dag återgå
            till ett system där alla kommunala beslut underställdes en statlig
            tjänsteman för granskning skulle knappast vara möjligt. I stället
            måste kommunalbesvärssystemet förbättras. I första hand ligger
            ansvaret naturligt- vis på de styrande kommunalpolitikerna. De
            bör naturligtvis tillse att besluten håller sig inom lagens råmärken.
            Men de måste också acceptera att deras beslut kan överklagas av
            enskilda kommunmedborgare. Detta är en naturlig del av den demokratiska
            processen. Domstolarna har till uppgift att tillse att den lagstiftande
            församlingens — riksdagens — intentioner åtlyds av andra valda
            församlingar. Det vilar ett speciellt ansvar på oppositionsföreträdare
            i kommunerna. Dess värre betraktas det ibland som olämpligt att
            överklaga beslut även i de fall man är övertygad om att majoriteten
            fattat ett beslut som inte står i samklang med lagstiftningen.
            Det är ingen bristande respekt för majoritets- viljan att väcka
            ett kommunbesvär i en sådan situation. Tvärtom är det en viktig
            demokratisk uppgift. Även kommunens revisorer har en viktig uppgift.
            I vissa fall kan revisorerna, tillsammans eller enskilt, väcka
            besvär över ett beslut. I andra fall kommer saken till revisorernas
            kännedom först efter att beslutet trätt i laga kraft. Det är likväl
            viktigt att revisorerna påtalar att tvivel kan resas om lagligheten
            i ett visst beslut. En av revisorernas viktigaste uppgifter är
            just att påtala felaktiga rutiner. Det är väsentligt att de kommunala
            revisorerna förstärks såväl resursmässigt som politiskt.
          </p>
          <p>
            Efterlevnad av domstolarnas beslut
          </p>
          <p>
            Kommunerna måste följa domstolarnas utslag. Om inte en kommun
            får gehör för sina åsikter i de olika rättsinstanserna måste den
            — liksom alla andra —- respektera domen. Politikerna har alltid
            möjligheten att försöka förmå riksdagen att ändra lagen. För att
            inskärpa respekt för olika myndighetsbeslut bestäms ofta ett vite
            som kan dömas vid överträdelse av beslutet. Denna möjlighet bör
            kunna användas i ökad utsträckning mot kommuner. Om vitesbeloppen
            görs tillräckligt höga kan vitesföreläggande vara en effektiv
            metod för att få kommuner att åtlyda domstolens utslag. Detta
            innebär inte att det blir dyrbart för en kommun att första gången
            fatta ett lagstridigt beslut, men väl att det blir mycket kännbart
            om kommunen inte omedelbart rättar beslutet eller om samma felaktiga
            beslut skulle upprepas. Det bör även finnas former för att göra
            kommunalpolitikerna personligen ansvariga för uppenbart trots
            mot domstols beslut. Därför bör man överväga att införa möjlighet
            att i grova fall åtala kommunalpolitiker.
          </p>
          <p>
            Mot. 1985/86 K611
          </p>
          <p>
            1
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-012.pdf"/>
          <p>
            Kommunala bolag och affärsverksförvaltning
          </p>
          <p>
            Kommunerna har rätt att driva s.k. affärsverk, elverk, fjärrvärmeverk,
            busstrafik etc. samt enligt särskilda lagar hotell- och restaurangrörelse,
            bostadsföretag och liknande. Företag av detta slag kan drivas
            av både kommuner och enskilda, även om koncession i vissa fall
            fordras. Affärsverksförvaltningen har i växande utsträckning ändrats
            till kommun- ägda aktiebolag. Detta innebär att en allt större
            del av den kommunala verksamheten undanhålls från offentlig insyn
            och besvärsförfarande. Det har främst varit effektivitetssynpunkter
            som motiverat att driva de kommunala affärsverken i bolagsform.
            I kommunalföretagskommitténs betänkande lämnades en rad förslag
            som skulle överbrygga skillnaderna mellan de kommunala bolagen
            och den kommunalrättsligt reglerade förvaltningsverksamheten.
            I demokratiberedningens principskiss till ny kommunallag sägs
            att ”det finns enligt beredningen anledning att införa ett särskilt
            kapitel i KL om de kommunala bolagen”. Detta är bra. Längre har
            man emellertid inte kommit i sina förslag, eftersom stat-kommun-beredningen
            bereder kommunalföre- tagskommitténs förslag. Att märka är att
            kommittén var klar med sin utredning redan 1982. En hel mandatperiod
            — socialdemokratisk — har således förflutit utan att något har
            hänt. Civilministern i spetsen har visserligen talat mycket om
            ”den offentliga sektorns förnyelse”, ”avbyråkratisering” och ”decentralisering”.
            Men re- formarbetet har kommit av sig. Den proposition som civilministern
            skulle presentera om ”den offentliga sektorns förnyelse” blev
            endast en skrivelse utan praktisk betydelse. ”Förnyelse” är naturligtvis
            omöjlig för en socialis- tisk politiker som målmedvetet byggt
            upp dagens stora offentliga sektor. Vad hade då kommunalföretagskommittén
            föreslagit? Varför vågade inte civilministern göra förslagen till
            sina? Förslagen var följande: 1. En definition av begreppet kommunalföretag
            bör införas i KL. Genom detta förslag begränsas användningen av
            privaträttsliga organ såsom aktiebo- lag och stiftelser i kommunal
            verksamhet. 2. Genom begreppet kommunalföretag slås samtidigt
            fast att den kommu- nala kompetensen gäller även för kommunens
            företag. 3. Kommunalföretag skall endast kunna bildas genom fullmäktigebeslut.
            4. Fullmäktige skall välja kommunalföretagens styrelse, och proportiona-
            litet mellan partirepresentanterna bör garanteras. Fullmäktige
            skall dess- utom enligt förslaget tillse att kommunens insyn,
            inflytande och kontroll i bolaget tryggas. 5. Ledamot av fullmäktige
            skall enligt kommitténs förslag rikta interpella- tion direkt
            till ordförande i styrelse för kommunföretag, och ledamöter i
            kommunalföretagets styrelse skall ges viss yttranderätt vid fullmäktiges
            och kommunstyrelsens överläggningar. I betänkandet föreslås också
            att kom- munstyrelsen har det övergripande ansvaret för den verksamhet
            som bedrivs i kommunalföretaget. Detta innebär också en ökad besvärsrätt.
            Med utgångspunkt från kommunalföretagskommitténs förslag kan lag-
            stiftning utarbetas som på ett positivt sätt minskar de nackdelar
            som de privaträttsliga företagsformerna medför i en offentligrättslig
            verksamhet.
          </p>
          <p>
            Mot. 1985/86 K611
          </p>
          <p>
            12
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-013.pdf"/>
          <p>
            Kommunen och konkurrensen
          </p>
          <p>
            Enligt SFS 1982:1048, förordning med instruktion för näringsfrihetsombuds-
            mannen, skall NO ”främja en från allmän synpunkt önskvärd konkurrens
            inom näringslivet”. NO skall också enligt instruktionerna ”ta
            upp ärenden rörande konkurrensbegränsning, som är av betydelse
            för konsumentintresse- na” samt granska ”etableringshinder” och
            dessutom ”uppmärksamma om vissa samhällsåtgärder i sig får olämpliga
            konkurrensbegränsande effekter”. Om NO finner att sådana uppkommer
            skall han ”verka för att undanröja inslag som onödigt begränsar
            konkurrensen”. Under senare år har företag i växande utsträckning
            aktualiserat kommuna- la åtgärder av konkurrensbegränsande natur.
            Dessa har gällt: 1. Tillämpningen av regler för kommunal upphandling.
            2. Etableringshinder. 3. Olikformiga konkurrensvillkor.
          </p>
          <p>
            Upphandlingsreglerna
          </p>
          <p>
            1973 infördes en lag om statlig upphandling. Riksdagen övervägde
            då också att införa motsvarande lagstiftning för kommuner och
            landsting. Lagen fick emellertid anstå, eftersom kommunförbunden
            åtog sig att införa ett kommu- nalt upphandlingsreglemente på
            frivillig väg. De flesta kommuner och alla landsting har antagit
            kommunförbundens upphandlingsreglemente. Trots detta har under
            senare år kommunernas upphandlingspraxis ifrågasatts vid åtskilliga
            tillfällen. Näringsfrihetsombudsmannen har exempelvis uppmärksammat
            ett antal fall, där Stockholms kommun eller bolag ägda av Stockholms
            kommun inte följt upphandlingsreglementet. Stora entreprenader
            gällande kontors- och verkstadslokaler har upphandlats utan anbudskonkurrens.
            Samma har gällt ett simhallsbygge. Visserligen har kommunstyrelsen
            i Stockholms stad antagit upphandlings- reglementet rekommenderat
            av kommunförbundet. NO konstaterar dock att detta inte garanterar
            att reglementet följs. Överträdelser kan endast beivras med kommunalbesvär.
            Upphandlingsärendenas ofta mycket kompli- cerade natur gör att
            möjligheterna att påtala avsteg från upphandlingsregle- mentet
            kan vara små. En lagreglering av den kommunala upphandlingen är
            därför att föredra. För lagreglering talar också den kommunala
            upphandlingens växande betydelse för den ekonomiska aktiviteten
            i Sverige. Produktion i konkurrens med andra producenter ställer
            sig billigare än monopolproduktion. Därför är det utomordentligt
            viktigt att kommunerna inte genom att kringgå anbuds- förfarandet
            kan skapa en skyddad marknad för den egna verksamheten. Att smärre
            inköp och arbetsuppgifter av mindre omfattning eller av löpande
            karaktär knappast skall kräva omfattande anbudsförfarande säger
            sig självt. Att kommunerna lagstiftningsvägen åläggs att följa
            klara regler för inhämtande av anbud har också betydelse för främjandet
            av frihandel och konkurrens. I vissa riksdagsmotioner har det
            hävdats att kommunerna skulle få rätt att
          </p>
          <p>
            Mot. 1985/86 K611
          </p>
          <p>
            13
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-014.pdf"/>
          <p>
            gynna egna lokala företag vid upphandling trots att deras anbud
            legat högre i pris. Motionärerna har hänvisat till att bedömningen
            av ”bästa anbud” inte endast skulle bygga på ”företagsekonomiska
            bedömningar” utan också på ”samhällsekonomiska kalkyler”. Att
            beräkna den ”samhällsekonomiska nyttan” av att favorisera kommunens
            egna företag är svårt, om inte ogörligt. Lokala företag har stora
            fördelar vid kommunal upphandling. Möjligheter till snabb kontakt
            med kommunen=kunden, närhetsfördelar och liknande skall givetvis
            beaktas, när olika anbud bedöms. Annan favorisering av lokala
            företag bör inte förekomma. Kommunernas i dag alltmer dominerande
            ställning inom svensk ekonomi har ökat nackdelarna med en växande
            egenregiverksamhet. En upphand- lingslag skulle i viss utsträckning
            stävja en utbredning av egenregiverksam- heten. Regler om att
            kommunerna skall redovisa andelen egenregiverksamhet fördelad
            på olika sektorer inom den kommunala verksamheten skulle verka
            i samma riktning. En sådan redovisning kan lämpligen ske i de
            kommunala årsredovisningarna. Föreskrifter härom kan antingen
            införas i ett kommande förslag om kommunalt redovisningsreglemente
            eller i en lag om kommunal redovisning. Det var ursprungligen
            riksrevisionsverket som framställde förslag om en sådan redovisning.
          </p>
          <p>
            Etableringshinder
          </p>
          <p>
            Frågor om etableringshinder för detaljhandel har också uppmärksammats
            i en rad fall av NO. De aktuella kommunerna har försökt hindra
            eller försvåra etablering av lågprisbutiker för att skydda den
            etablerade handeln och centrumbutikerna. NO har i dessa ärenden
            gjort vissa generella uttalanden:
          </p>
          <p>
            Kommunen har alltså inte kunnat begränsa butiksytan till förmån
            för centrum. En effekt av kommunens agerande är dock att den nya
            butiken fått ökade kostnader som inte på något sätt motsvaras
            av fördelar för konsumen- terna eller eljest för det allmänna
            — — —. NO vill slutligen framhålla att om en välrenommerad företagare
            önskar etablera en butik med en viss inriktning bör butiken accepteras
            om inte kommunen genom utredning kan få fram omständigheter som
            talar för att butiken skulle medföra nackdelar som överväger fördelarna
            — — —. Även generellt sett bör kommunen inta en positiv inställning
            till nyetable- ringar — — —. Kommunen har uttalat sig för en uppdelning
            av kommunområdet mellan olika intressenter inom detaljhandeln.
            Detta skulle leda till en god balans mellan såväl kommundelar
            som olika intressenter — — —. Men från konkurrenssynpunkt vill
            NO på det bestämdaste avråda från att kommunen verkar i denna
            riktning. Vad det här är frågan är marknadsupp- delning, en konkurrensbegränsning
            som man ser mycket strängt på inom konkurrensrätt. Marknadsuppdelning
            brukar leda till högre priser och sämre service. Det kan inte
            vara i kommuninvånarnas intresse att kommunen aktivt verkar för
            en sådan utveckling.
          </p>
          <p>
            Att kommunerna i många fall verkar hindrande på etablering av
            goda konkurrensförhållanden är egentligen inte förvånande. Den
            egna kommuna- la verksamheten bedrivs oftast som monopol. Administrativ
            planering
          </p>
          <p>
            Mot. 1985/86 K611
          </p>
          <p>
            14
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-015.pdf"/>
          <p>
            upplevs som effektivare än konkurrens. Vad är då inte naturligare
            än att överföra de egna metoderna till det privata näringslivet.
            Planmonopolet blir här ett effektivt verktyg. Det är bra att NO
            uppmärksammar och påtalar kommunalt agerande som leder till dåliga
            konkurrensförhållanden. NO:s möjligheter att undanröja kommunala
            åtgärder som på ett väsentligt sätt skadar konkurrensförhållan-
            dena inom kommunen bör vidgas, t. ex. genom obligatoriska förhandlingar
            mellan NO och kommunen i fall som av NO bedöms leda till betydande
            skadeverkningar.
          </p>
          <p>
            Olikformiga konkurrensvillkor
          </p>
          <p>
            Även fall av olikformig konkurrens har påtalats hos NO. Detta
            gäller t. ex. Sorsele kommuns hyressättning för företag i kommunens
            industrilokaler. Sorsele kommun har som redan nämnts tillämpat
            en s.k. hyrestrappa. NO säger att denna typ av hyressättning är
            betänklig ur konkurrenssynpunkt. Den snedvrider konkurrensen mellan
            företag i och utanför kommunen. I ett fall som NO granskade debiterades
            två företag med samma verksamhet olika hyror för samma sorts lokaler.
            Det bärkraftiga företaget fick subventionera det icke lönsamma
            genom hyressättningen. NO konstate- rade att företag lämnade kommunen
            då de funnit hyressättningen ologisk och inkonsekvent. Detta främjar
            inte näringslivet i kommunen. Att kommunen subventionerar företag
            med dåliga framtidsutsikter leder till att mindre seriösa företag
            lockas dit.
          </p>
          <p>
            Positivt näringsstöd— kommunala entreprenader
          </p>
          <p>
            Kommunerna utgör ofta en dominerande arbetsgivare, en dominans
            som blivit alltmer märkbar de senaste åren. Utvecklingen kan beskrivas
            med hjälp av offentlig statistik över kommunernas externa utgifter,
            investeringar och kapitalutgifter.
          </p>
          <p>
            Kommunernas externa utgifter (milj. kr.)
          </p>
          <p>
            1977 1979 1981 1983 Administr. främmande tjänster 1218 1617 2022
            2 661 Diverse främmande tjänster 13 133 16 898 21 581 23 711 —
            därav husbyggnads- och anläggningsentreprenader 6 880 7 981 10
            065 10 383 —- lokal- och markhyror 1525 1263 "Bred 2629 Personalutgifter
            33 187 43 958 56 589 67 591 Material 8512 11 131 14 856 17 906
            Inköp av fastigheter m. m. 2792 3 492 4 389 5 043 SUMMA 172745
            93 649 120 711 143 853
          </p>
          <p>
            Mot. 1985/86 K611
          </p>
          <p>
            15
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-016.pdf"/>
          <p>
            Landstingens externa utgifter (milj. kr.)
          </p>
          <p>
            1977 1979 1981 1983 ämmande tjänster 2416 3 302 4 373 5 069 Avlöningar
            13 478 17 697 22226 27880 Personalförsäkringar 4 654 5 980 8038
            10 871 Material 3 068 3 996 4898 10871 Inköp av fastigheter m.
            m. 670 942 1150 1486 Byggnads- och anläggningsarbeten 1746 2307
            3213 4173 SUMMA 31 828 42 061 55070 68 906
          </p>
          <p>
            Den kommunala sektorn
          </p>
          <p>
            Procentuell andel av BNP resp. total sysselsättning. BNP till
            marknadspriser i löpande priser
          </p>
          <p>
            1963 1983 1984
          </p>
          <p>
            Kommunal konsumtion och investeringar exkl. bostadsinvesteringar
            12,8 24,3 23,7
          </p>
          <p>
            Sysselsättning i kommunala myndigheter 8,5 24,8 &gt; Källa: SCB,
            Nationalräkenskaperna.
          </p>
          <p>
            I kommunernas externa utgifter ingår posten ”främmande tjänster”.
            Lägg dock märke till att köp från kommunala bolag inräknas i gruppen
            ”främman- de tjänster”. I tabellen på föregående sida redovisas
            kommunernas externa utgifter 1977-1983. Utgifterna för ”främmande
            tjänster” kan jämföras med antingen de egna personalutgifternas
            utveckling inkl. vissa investerings- och förbrukningskostnader
            eller också med de totala utgifternas utveckling. Sådana jämförelser
            framgår av tabell på denna sida. Av siffrorna framgår att de senaste
            årens kommunala besparingar främst drabbat entreprenadande- len.
            Kommunalpolitiker och fackliga företrädare värnar givetvis i första
            hand om den egna personalen. Mera sällan beaktas att detta verkar
            negativt på hela kommunens utveckling. Faran med en stor egenregiverksamhet
            ute i kommunerna är att näringsli- vet inte blir tillräckligt
            differentierat. Olägenheterna är av två slag: För det första undanhålls
            de enskilda företagen en betydande och växande marknad. För det
            andra försämras kommunernas ”infrastruktur”. En rad olika serviceföretag
            som både skulle kunna utnyttjas av kommunen och av enskilda företag
            får en otillräcklig marknad för etablering. Mindre och medelstora
            kommuners strävan efter egenregiverksamhet förstärker de större
            kommunernas stordriftsfördelar på ett icke önskat sätt. Kommunernas
            näringpolitik bör bygga på samarbete med näringslivet som kund,
            inte som finansiär eller stödinstitution. Ökad entreprenadverksamhet
            skulle ha flera fördelar: För det första breddar en ökad entreprenadverksamhet
            liksom en ökad privatisering för dem som arbetar inom den kommunala
            sektorn. Ett utbud av arbetsuppgifter från flera arbetsgivare
            ökar valfriheten och möjligheter- na, inte minst för de i dag
            kommunalanställda. Möjligheten att etablera eget företag, att
            bli sin ”egen”, ökar också.
          </p>
          <p>
            Mot. 1985/86 K611
          </p>
          <p>
            16
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-017.pdf"/>
          <p>
            För det andra kommer kommunens näringsliv att differentieras
            i ökad utsträckning. Detta leder till en totalt sett växande arbetsmarknad.
            Möjlig- heterna att byta bransch och finna nya arbetsområden ökar
            för alla kommunmedborgare. För det tredje ökar en sund konkurrens
            kvaliteten både i företagens och kommunernas verksamhet. Utan
            ”den förbättrade kommersialismen” hade vi aldrig i Sverige åtnjutit
            dagens höga levnadsstandard. För det fjärde kommer kommuninvånarna
            att få en bättre service med större valfrihet, när konkurrens
            ersätter monopol. Och detta är det allra viktigaste.
          </p>
          <p>
            Utredning om kommunalt lagtrots
          </p>
          <p>
            I ett interpellationssvar i riksdagen (prot. 1985/86:40) tillkännagav
            civilminis- tern en utredning om hur man skall komma till rätta
            med kommunalt lagtrots. Civilministern slog fast att det är ”oacceptabelt”
            att kommunerna trotsar de givna regler som finns. Civilministern
            meddelade också att stat- och kommunberedningen kommer att föreslå
            tydligare gränser för den kommunala kompetensen. De föreslagna
            åtgärder som vi har redovisat i denna motion bör därför lämpligen
            tas upp till övervägande i dessa sammanhang. Riksdagen bör begära
            hos regeringen att så sker. Detta bör beaktas vid utarbetandet
            av direktiv till den förstnämnda utredningen om kommunalt lagtrots
            och genom tilläggsdirektiv till stat- och kommunberedningen. Riksdagen
            bör göra ett uttalande av denna innebörd.
          </p>
          <p>
            Hemställan
          </p>
          <p>
            Med åberopande av vad som anförts i denna motion hemställer vi
            1. att riksdagen beslutar att hos regeringen begära förslag till
            nya kompetensregler för landsting och kommuner i enlighet med
            de riktlinjer som redovisas i motionen, 2. att riksdagen beslutar
            att hos regeringen anhålla om förslag till sanktionsmedel mot
            kommunal- och landstingspolitiker som inte rättar sig efter domstolsutslag,
            [3. att riksdagen hos regeringen anhåller om förslag till lagreglering
            av den kommunala upphandlingen i enlighet med vad som anförts
            i motionen,'] [4. att riksdagen som sin mening ger regeringen
            till känna vad som anförts om privatiseringar och avmonopoliseringar
            inom den kommu- nala sektorn,']
          </p>
          <p>
            11985/86: Fi 406.
          </p>
          <p>
            Mot. 1985/86 K611
          </p>
          <p>
            2
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-018.pdf"/>
          <p>
            5. att riksdagen hos regeringen anhåller om förslag till direktiv
            resp. Mot. 1985/86 tilläggsdirektiv till aviserad utredning om
            kommunalt lagtrots och till K611 stat- och kommunberedningen i
            enlighet med vad som anförts i motionen.
          </p>
          <p>
            Stockholm den 27 januari 1986
          </p>
          <p>
            Margit Gennser (m) Sten Svensson (m)
          </p>
          <p>
            18
          </p>
          <pb facs="riksdagen-motions-pdf/data/198586/mot_198586_k_611/mot_198586_k_611-019.pdf"/>
          <pb facs="riksdagen-motions-pdf/data/198586/mot_198586_k_611/mot_198586_k_611-020.pdf"/>
          <p>
            gotab Stockholm 1986 10161
          </p>
        </div>
      </div>
    </body>
  </text>
</TEI>
