<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SoU-00606">
  <teiHeader>
    <fileDesc>
      <titleStmt>
        <title>Familjepolitik och barnomsorg</title>
        <author corresp="i-WCrN5vpCNm6z9SvfXfby4e">Alf Svensson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjepolitik och barnomsorg</title>
          <idno type="rdwebb">G902So606</idno>
          <rs type="number">So606</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/G902So606/text</ref>
          <ref type="dokument_url_html">http://data.riksdagen.se/dokument/G902So606</ref>
          <ref type="dokumentstatus_url_xml">http://data.riksdagen.se/dokumentstatus/G902So606</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3anuaZgVP4aWtW32dzapCp" type="signed"/>
        <correspContext corresp="i-3anuaZgVP4aWtW32dzapCp">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_so_606/mot_198586_so_606-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:S0606
          </p>
          <p>
            Alf Svensson (c) Familjepolitik och barnomsorg
          </p>
          <p>
            Valfriheten åt småbarnsföräldrar
          </p>
          <p>
            Familjen som livsgemenskap utgör en förutsättning för ett gott
            och varaktigt samhälle. Utan fungerande hemmiljöer upphör också
            samhället att fungera. Den öppna familjen med omsorg om de egna
            och utomstående utgör grunden för samhällsgemenskap. Levande hemmiljöer
            är den bästa förutsättningen för solidaritet och medmänsklighet.
            Många av samhällets problem bottnar i hemmens och familjernas
            pro- blem. Äktenskapet har för många förlorat sin innebörd och
            mening. Både barn och vuxna har ofta svårt att klara av djupa
            och varaktiga relationer. Samtidigt vet vi att behovet av gemenskap
            och värme är stort. Samhället måste genom politiska beslut och
            medveten opinionsbildning skapa en god jordmån för fungerande
            familjer. Familjerna måste återfå en reell möjlighet att vårda
            och fostra sina barn. Arbetet med hem och familj måste erkännas
            som en fullgod arbetsinsats.
          </p>
          <p>
            Dagens familjepolitik
          </p>
          <p>
            Den hittills förda familjepolitiken har inte haft som riktmärke
            att åstadkom- ma jämlika förhållanden mellan olika familjetyper.
            Samhällets resurser har i fråga om stöd till barnomsorgen ensidigt
            inriktats på familjer där båda föräldrarna har förvärvsarbete.
            Familjer som har valt att låta en av föräldrarna vårda barnen
            i hemmet får inget eller ett synnerligen blygsamt stöd. Det kan
            inte uppfattas som annat än en medveten styrning för att föräldrar
            skall låta samhällets institutioner ta hand om barnen i största
            möjliga utsträckning. Resultatet har blivit att det numera är
            ytterst svårt för barnfamiljer att leva på enbart en förvärvsin-
            komst.
          </p>
          <p>
            Föräldrarollen
          </p>
          <p>
            Tid och engagemang för barnen
          </p>
          <p>
            Föräldrarnas engagemang och intresse för sina barn är av grundläggande
            betydelse för barnens utveckling. Emellertid har samhället tagit
            över en stor del av barnomsorgen. Vistelsetiden i skolan har ökat.
            Många föräldrar har fått den uppfattningen att samhället tagit
            över ansvaret för fostran av barnen. Samtidigt har föräldrarnas
            tid för barnen minskat. I ett tidigare enförsörjar-
          </p>
          <p>
            1" Riksdagen 1985/86. 3 saml. Nr $0605-607
          </p>
          <pb facs="riksdagen-motions-pdf/data/198586/mot_198586_so_606/mot_198586_so_606-002.pdf"/>
          <p>
            system var arbetstiden utanför hemmet 48 timmar per vecka. I
            dag är det inte ovanligt att föräldrarna tillsammans arbetar utanför
            hemmet 60 — 80 timmar per vecka. Till detta kommer också att restiderna
            i dag ofta är avsevärda.
          </p>
          <p>
            Förkortad arbetstid
          </p>
          <p>
            För att ge föräldrarna möjlighet att ägna mer tid åt sina barn
            föreslås att rätten till förkortad arbetstid för föräldrar utsträcks
            tills barnet fyllt 16 år. Föräldrar som vill arbeta halvtid skall
            ha större möjlighet till detta.
          </p>
          <p>
            Förbättrad föräldraförsäkring
          </p>
          <p>
            Möjligheterna att få föräldrapenning bör förbättras på två punkter;
            Ersättning bör kunna utgå även till barn 12—16 år (dvs. höjd åldersgräns)
            i de fall föräldrarna måste ta ledigt för att följa med barn till
            läkare, om barn läggs in på sjukhus eller har svår sjukdom hemma.
            Föräldrar skall erhålla ersättning om dagbarnvårdare, där man
            har eget barn placerat, tar ledigt för vård av eget sjukt barn.
            Detta är viktigt inte minst med tanke på att barn inte bör ha
            för många olika vårdare. I glesbygd där det ofta är mycket svårt
            att få någon ersättning för dagbarnvårdaren är detta speciellt
            angeläget.
          </p>
          <p>
            Föräldrautbildning
          </p>
          <p>
            Den allmänna osäkerhet som många nyblivna föräldrar känner gör
            behovet av föräldrautbildning stort. Föräldrautbildning på alla
            nivåer skall betona det livsvariga äktenskapet som bästa grund
            för familjebildning, föräldraskapets stora betydelse och ansvar
            för den unga generationen. Vikten av trohet, ömsesidig respekt
            och ansvarstagande för varandra, kärleken makar emellan och till
            barnen som en motvikt till den kommersialiserade och ytliga syn
            på samlevnaden som alltmer trängt fram. Föräldrautbildningen bör
            vara en viktig del av arbetet vid mödra- och barnavårdscentraler
            och på BB. Föräldrautbildning bör också vara en naturlig del av
            verksamheten vid daghem och andra förskolor. Föräldrautsbildningen
            måste utgå från en helhetssyn på barnen. Det är t. ex. angeläget
            att barnens behov av normer och fostran inte får stå tillbaka
            för den självklara informationen beträffande materiella behov,
            kost, hygien m.m.
          </p>
          <p>
            Stöd till ensamstående föräldrar
          </p>
          <p>
            Det finns ingen grupp i samhället som har en så pressad situation
            som de helt ensamstående föräldrarna. Det gäller kanske inte alltid
            rent ekonomiskt, men ofta psykiskt och fysiskt. Tid och kraft
            för barnen blir knapp. Isoleringen kan bli påfrestande. Dessa
            föräldrar behöver ordentlig möjlighet att korta ned sin arbetstid.
            De behöver också ett känslomässigt och psykologiskt stöd. Den
            vårdlön jag föreslår nedan bör kunna utgå efter särskild prövning
            till
          </p>
          <p>
            Mot. 1985/86 S0606
          </p>
          <pb facs="riksdagen-motions-pdf/data/198586/mot_198586_so_606/mot_198586_so_606-003.pdf"/>
          <p>
            ensamstående föräldrar med två eller flera barn under 12 år.
            Full vårdlön bör då komma i fråga för samtliga barn under 12 år.
          </p>
          <p>
            Hemarbetet måste uppvärderas
          </p>
          <p>
            Den arbetsinsats som en kvinna eller man gör genom att vårda
            sina barn i hemmet är minst lika mycket värd ur samhällets synvinkel
            som motsvarande vårdinsats är när den utförs av betald arbetskraft
            för andras barn. Den inkomst som disponeras i en barnfamilj med
            två föräldrar är resultatet av båda föräldrarnas i princip likvärdiga
            arbetsinsatser vare sig dessa utförs såsom förvärvsarbete eller
            genom vård av egna barn. Målsättningen är ytterst att ge barnen
            en så god och trygg uppväxtmiljö som möjligt. God ekonomi är i
            detta sammanhang enbart ett medel.
          </p>
          <p>
            Barn mognar i hemmiljö
          </p>
          <p>
            Hemmet är centralpunkten i barns liv, den enda miljön som det
            lilla barnet känner sig riktigt förtrogen med. Det är i hemmiljön
            barnet har den bästa möjligheten att uppnå social och känslomässig
            mognad. Från hemmets lilla gemenskap kan barnet utvidga sina kontaktytor
            till förskolan. Den ska ses som ett komplement till hemmet. Kds
            vill medverka till att ge föräldrarna de bästa förutsättningarna
            att ge sina barn en god uppväxt. Föräldrarna måste få reella ekonomiska
            möjligheter att välja om de själva vill vårda och fostra sina
            barn i förskoleåldern eller om de vill ha dem på daghem eller
            familjedaghem.
          </p>
          <p>
            Vårdlön
          </p>
          <p>
            Kds vill införa en beskattad vårdlön, bl. a. för att möjliggöra
            vård av egna barn som är mer än 10 månader gamla. Reformen bör
            införas under en treårsperiod. Vårdlönen föreslås utgå med 10
            90 av basbeloppet per månad, för närvarande 2 330 kr. I familjer
            med flera förskolebarn utgår full vårdlön för första barnet. För
            övriga barn utgår vårdlönen med 50 96 per barn. Vårdlönen är i
            första hand avsedd att göra det ekonomiskt möjligt för föräldrarna
            att själva vårda och fostra sina barn. Den ger också möjlighet
            att på annat sätt ordna omsorgen om barnen. Därför skall vårdlönen
            utgå till alla föräldrar med barn i förskoleåldern. Den som anlitar
            samhällets barnomsorg får en avgiftshöjning motsvarande vårdlönen.
            Denna avgift skall vara avdragsgill upp till vårdlönebeloppet.
            Vårdlönen utbetalas till den förälder som har den lägsta inkomsten
            och den berättigar till ATP till den del omsorgen utövas av föräldern.
          </p>
          <p>
            Tudelning
          </p>
          <p>
            Beskattningen bör anpassas till försörjnings- och vårdansvar.
            Rätten att vid beskattning dela familjeinkomsten på makar införs.
            Överföringen begränsas till fyra gånger basbeloppet. Överföringen
            får göras så länge familjen har barn under 16 år. En
          </p>
          <p>
            Mot. 1985/86 S0606
          </p>
          <pb facs="riksdagen-motions-pdf/data/198586/mot_198586_so_606/mot_198586_so_606-004.pdf"/>
          <p>
            tudelningsreform innebär en konkret och radikal jämställdhetsreform.
            Vid lägre familjeinkomster kompletteras tudelningen med en skattereduktion
            så att familjen får behålla minst existensminimum. Förslag om
            en tudelningsre- form presenteras i separat motion.
          </p>
          <p>
            Barnbidraget
          </p>
          <p>
            Grunden i samhällets familjepolitiska stöd är barnbidraget. I
            enlighet med tidigare kds-förslag är barnbidraget numera progressivt.
            Denna princip bör bibehållas. Barnbidraget bör höjas med 600 kr.
            per barn och år fr. o. m. den 1 juli 1986.
          </p>
          <p>
            Tjänstledighet och meritvärdering av hemarbetet
          </p>
          <p>
            Viktiga förutsättningar för att föräldrar skall ha möjlighet
            — eller våga — satsa på föräldraledighet med vårdlön är dels att
            de har möjlighet att få tjänstledighet, dels att de inte kommer
            i sämre ställning jämfört med sina arbetskamrater vad gäller anställningstrygghet,
            befordran etc. Den nuvarande rätten för småbarnsföräldrar att
            vara lediga på heltid bör utökas från nuvarande 18 månader till
            36 månader, dvs. tills barnet fyller tre år. Tjänstledighet för
            vård av egna barn bör ha samma meritvärde som aktiv tjänst. För
            att underlätta återinträde i förvärvslivet för föräldrar som vårdat
            och fostrat egna barn skall hemarbetet meritvärderas. Vidare skall
            det finnas goda möjligheter till återutbildning.
          </p>
          <p>
            Sjuklön för hemarbetande
          </p>
          <p>
            Sjuklön för hemarbetande med barn upp till 16 år som inte erhåller
            föräldrapenning skall utgå med garantibeloppet, 48 kr./dag. I
            de fall vårdlön utgår skall den inte reduceras.
          </p>
          <p>
            Samhällets barnomsorg
          </p>
          <p>
            De föräldrar som själva väljer att utnyttja samhällets barnomsorg
            har rätt till en kvalitativt bra förskola/daghem med en personaltäthet
            som möjliggör omsorg och omtanke för det enskilda barnet. Förskolans
            arbete skall vila på de kristna grundvärderingarna och ge barnen
            normer och värderingar för livet. Arbetet skall utgå från en väl
            utvecklad pedagogik och en medveten fostran av barnen. Undervisningen
            skall innehålla moment av både vardagsarbete, lek och inlärning.
            Daghems- taxan för heltidsplacerade barn uttas med vårdlönen jämte
            en avgift som kommunen fastställer. För deltidsplacerade barn
            uttas lägre avgift.
          </p>
          <p>
            Statsbidragssystemet
          </p>
          <p>
            Vid införandet av vårdlön enligt kds-förslaget skall det personal-
            och barnrelaterade bidraget till kommunerna för barn under sju
            år utgå ur
          </p>
          <p>
            Mot. 1985/86 S0606
          </p>
          <pb facs="riksdagen-motions-pdf/data/198586/mot_198586_so_606/mot_198586_so_606-005.pdf"/>
          <p>
            systemet. Genom vårdlönen kan huvudmannen ta ut en avgift från
            föräldrar- na i normalfallet, med det belopp som lämnas som statsbidrag
            för varje inskrivet heltidsbarn, utan att föräldrarnas ekonomiska
            situation förändras mot nuläget. Det personalrelaterade statsbidraget
            liksom det barnrelaterade statsbidraget för barn över sju år skall
            utbetalas enligt nuvarande ordning. Detsamma gäller statsbidraget
            till deltidsförskola och öppen förskola. Förskolor med annan huvudman
            än kommunen bör få ett startbidrag till inventarier och annan
            utrustning på 65 000 kr.
          </p>
          <p>
            Daghem och fritidshem
          </p>
          <p>
            Daghem och fritidshem skall byggas i småenheter och ha välutbildad
            personal. Hög personalomsättning och många olika vårdare bör undvikas.
            Barnomsorgen bör ordnas i närheten av hemmet för att undvika att
            barnet lever i olika miljöer olika tider på dygnet. Daghemsvistelsen
            bör heller inte vara mer än högst åtta timmar per dag.
          </p>
          <p>
            Familjedaghem
          </p>
          <p>
            Dagbarnvårdaryrket bör ges bättre status. Grundutbildning och
            fortbildning skall vara regel, och löne- och anställningsvillkoren
            skall göras trygga. För småbarn kan ibland familjedaghem vara
            att föredra framför daghem. S.k. trefamiljssystem kan vara ett
            annat värdefullt alternativ i barnens hemmiljö. Barn kan i dessa
            småskaliga miljöer få en social och känslomässig mognad, där få
            men djupa barn- och vuxenrelationer kan knytas. Föräldrar skall
            i görligaste mån själva kunna välja vilken kommunal dagbarnvårdare
            som barnen skall ha.
          </p>
          <p>
            Öppna förskolor
          </p>
          <p>
            Öppna förskolor är ett bra komplement till hemmets vård av barn.
            Denna omsorgsform kan också ha en viktig funktion som stöd till
            föräldrar, dagbarnvårdare och till invandrare och nyinflyttade
            som söker stöd och kontakt i sin omgivning.
          </p>
          <p>
            Alternativa daghem och fritidshem
          </p>
          <p>
            Daghem och fritidshem som drivs av föräldrakooperativ, kyrkor,
            föreningar eller annan huvudman är ett viktigt alternativ till
            kommunernas barnomsorg. Statsbidrag till denna barnomsorg bör
            utgå efter samma grunder som till kommunernas barnomsorg. Vidare
            bör ett startbidrag utgå till inventarier och annan utrustning.
          </p>
          <p>
            Privata dagbarnvårdare
          </p>
          <p>
            En stor del av barnomsorgen sker hos privata dagbarnvårdare.
            I dag har endast ett fåtal av de som anlitar dessa dagbarnvårdare
            möjlighet att betala
          </p>
          <p>
            Mot. 1985/86 S0606
          </p>
          <pb facs="riksdagen-motions-pdf/data/198586/mot_198586_so_606/mot_198586_so_606-006.pdf"/>
          <p>
            ordentlig ersättning för barnomsorgen. Arbetsgivaravgiften för
            den privata barnomsorgen bör betalas av samhället. Detta kan finansieras
            genom arbetsgivaravgiftens barnomsorgsdel.
          </p>
          <p>
            Hemställan
          </p>
          <p>
            Med stöd av det ovan anförda hemställs 1. att riksdagen som sin
            mening ger regeringen till känna att förskolans pedagogiska verksamhet
            skall förankras i kristna grundvär- deringar, 2. att riksdagen
            som sin mening ger regeringen till känna vad som ovan anförts
            när det gäller föräldrautbildning, [ 3. att riksdagen beslutar
            hos regeringen begära förslag till förbätt- ringar av de ensamstående
            föräldrarnas situation i enlighet med vad som anförts i motionen,']
            4. att riksdagen hos regeringen begär förslag till vårdlön för
            barn i förskoleåldern i enlighet med vad som anförts i motionen
            att införas den 1 januari 1987, 5. att riksdagen hos regeringen
            begär förslag till statsbidragssys- tem till förskolan i enlighet
            med vad som anförts i motionen, 6. att riksdagen som sin mening
            ger regeringen till känna vad som ovan anförts när det gäller
            daghemstaxorna, [ 7. att riksdagen hos regeringen begär förslag
            till förbättringar av föräldraförsäkringen i enlighet med vad
            som anförts i motionen,”] [ 8. att riksdagen hos regeringen begär
            förslag till utökning av rätten till tjänstledighet för småbarnsföräldrar
            och förändring av meritvärdering för vård av egna barn i enlighet
            med motionen,'] [ 9. att riksdagen hos regeringen begär förslag
            till förbättring av sjuklönen för hemarbetande i enlighet med
            vad som anförts i motionen,”] 10. att riksdagen beslutar att hos
            regeringen begära förslag om höjning av barnbidragen med 600 kr.
            per barn och år fr. o. m. den 1 juli 1986.
          </p>
          <p>
            Stockholm den 17 januari 1986
          </p>
          <p>
            Alf Svensson (c)
          </p>
          <p>
            1 1985/86:A 710. ? 1985/86:Sf 228.
          </p>
          <p>
            Mot. 1985/86 S0606
          </p>
        </div>
      </div>
    </body>
  </text>
</TEI>
