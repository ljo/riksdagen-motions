<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00237">
  <teiHeader>
    <fileDesc>
      <titleStmt>
        <title>Praktikplatser för skolväsendets behov</title>
        <author corresp="i-4cqJPp6KE913P96Kfc7QxB">Bengt Harding Olson (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Praktikplatser för skolväsendets behov</title>
          <idno type="rdwebb">G902ub237</idno>
          <rs type="number">ub237</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub237/text</ref>
          <ref type="dokument_url_html">http://data.riksdagen.se/dokument/G902ub237</ref>
          <ref type="dokumentstatus_url_xml">http://data.riksdagen.se/dokumentstatus/G902ub237</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RQ95doGU7esqprW3M9h3E2" type="signed"/>
        <correspContext corresp="i-RQ95doGU7esqprW3M9h3E2">
          <note type="signatory" corresp="i-4cqJPp6KE913P96Kfc7QxB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_237/mot_198586_ub_237-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Ub237
          </p>
          <p>
            Bengt Harding Olson (fp) Praktikplatser för skolväsendets behov
          </p>
          <p>
            Skolans behov av praktikplatser i arbetslivet har under de senaste
            åren ökat markant. Antalet platser som i dag behövs i grundskolor
            och gymnasieskolor är cirka en halv miljon årligen. Behovet förväntas
            ytterligare öka i samband med reformering av gymnasieskolan.
          </p>
          <p>
            Praktikverksamhetens utveckling
          </p>
          <p>
            Skolväsendets praktikverksamhet kan kortfattat beskrivas som
            en utveckling där tyngdpunkten successivt har förskjutits från
            ett arbetsmarknadsdomine- rat till ett utbildningsdominerat synsätt.
            Således var tidigare läroplanens mål att praktiken skulle ge yrkesvägledning/yrkesorientering
            som en direkt förberedelse för utträde i arbetslivet. Nuvarande
            läroplaner sätter arbetslivsorientering i centrum. Målet för grundskolans
            läroplan, Lgr 80, är att ge eleverna en allmän orientering om
            förhållanden i olika delar av arbetslivet. Den praktiska arbetslivsorienteringen,
            praon, skall vara en del av arbetslivsundersökningen på grundskolans
            samtliga stadier. Eleverna på högstadiet skall under minst veckolånga
            perioder få erfarenheter från följande tre arbetslivssektorer:
            — Teknik och tillverkning — Handel, kommunikation, service, jord-
            och skogsbruk — Kontor och förvaltning, vård och undervisning.
            Ett viktigt syfte med praktiken i grundskolan är att bredda flickornas
            yrkesval. Särskild hänsyn måste tas till detta vid fördelning
            av tillgängliga praktikplatser så att flickorna får möjlighet
            att skaffa sig erfarenhet från otraditionella yrkesområden. Särskild
            hänsyn måste också tas till de handikappade elevernas förutsätt-
            ningar och önskemål vid anskaffning och fördelning av praktikplatser.
            Den nyligen inledda försöksverksamheten med gymnasiepraktik visar
            mycket tydligt var tyngdpunkten kommer att ligga i framtidens
            praktikverk- samhet genom att den är en ämnesanknuten praktik
            av hög kvalitet. I den nya gymnasiepraktiken är det således pedagogiken
            som står i centrum och den förutsätter ett nära och kontinuerligt
            samarbete mellan skolans och företa- gens personal och deras fackliga
            organisationer. Praktiken är ett läromedel där den teoretiska
            undervisningen sätts in i sitt sammanhang.
          </p>
          <p>
            14
          </p>
          <pb facs="riksdagen-motions-pdf/data/198586/mot_198586_ub_237/mot_198586_ub_237-002.pdf"/>
          <p>
            Ansvaret för ackvisitionen
          </p>
          <p>
            För närvarande delas ansvaret för ackvisitionen av praktikplatserna
            mellan skolan och arbetsförmedlingen. Detta synes vara en olämplig
            ordning. Med det nära samarbete skola- företag som är en förutsättning
            för kvalitativt god praktik upplevs det från många håll som förvirrande
            att en annan myndighet än skolan skall ha del i ackvisitionsarbetet.
            Med den tyngdpunktsförskjutning som redan skett och som kommer
            att accentueras ytterligare genom nya skolrefomer (gymnasiepraktiken,
            ÖGY =översyn av gymnasiskolans yrkesinriktade utbildningar) är
            det natur- ligt och också en förutsättning att kommunerna (skolan)
            skall svara för all skolväsendets praktikverksamhet inkl. den
            ”tekniska” (ADB-baserade) delen av ackvisitionsarbetet. För övrigt
            är det orimligt att — samtidigt som man måste fastslå att pedagogisk
            utbildning har stort värde för ackvisionsarbetet — ålägga arbets-
            förmedlingarnas personal sådana arbetsuppgifter.
          </p>
          <p>
            Skolans möjligheter
          </p>
          <p>
            De lokala planeringsråden (SSA-råden), som är rådgivande organ
            till skolstyrelserna i skolan när det gäller arbetslivsfrågor,
            har redan arbetsupp- gifter inom ackvisitionen. Detta fungerar
            tillfredsställande. Ett övertagande av ytterligare ackvisitionsuppgifter
            får ses som en fortsättning på samma väg. Den resursökning som
            kan komma i fråga för skolans del torde uppvägas av minskade resursbehov
            på arbetsförmedlingssidan.
          </p>
          <p>
            Nytt huvudmannaskap
          </p>
          <p>
            Valet av huvudman bör bedömas med utgångspunkt från om ackvisitionen
            huvudsakligen är en arbetsmarknads- eller en utbildningsfråga.
            Beslutet om vem som i framtiden skall svara för ackvisitionen
            av skolväsendets praktik- platser skall givetvis fattas på grundval
            av vad som bäst gagnar den totala praktikverksamhetens mål och
            syften. Till följd härav bör ackvisitionsansvaret för skolans
            praktikplatser odelat åläggas skolan som huvudman. Undantagsvis
            — för den händelse viss skolkommun för närvarande ej skulle kunna
            överta ackvisitionsverksamhe- ten — bör handläggningen tills vidare
            åvila arbetsförmedlingen.
          </p>
          <p>
            Hemställan
          </p>
          <p>
            Mot bakgrund av det anförda hemställs att riksdagen som sin mening
            ger regeringen till känna vad i motionen anförts om ackvisition
            av praktikplatser för skolväsendets behov.
          </p>
          <p>
            Stockholm den 24 januari 1986
          </p>
          <p>
            Bengt Harding Olson (fp)
          </p>
          <p>
            Mot. 1985/86 Ub237
          </p>
          <p>
            15
          </p>
        </div>
      </div>
    </body>
  </text>
</TEI>
