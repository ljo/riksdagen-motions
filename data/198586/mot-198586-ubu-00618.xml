<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00618">
  <teiHeader>
    <fileDesc>
      <titleStmt>
        <title>Dimensioneringen av vissa högskoleutbildningar, m. m.</title>
        <author corresp="i-BbWhKN8LYooYPeK77uLHBD">Per Unckel m. fl. (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dimensioneringen av vissa högskoleutbildningar, m. m.</title>
          <idno type="rdwebb">G902ub618</idno>
          <rs type="number">ub618</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub618/text</ref>
          <ref type="dokument_url_html">http://data.riksdagen.se/dokument/G902ub618</ref>
          <ref type="dokumentstatus_url_xml">http://data.riksdagen.se/dokumentstatus/G902ub618</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BbWhKN8LYooYPeK77uLHBD</idno>
            <name>Per Unckel</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-WtVUiHZh5LgiVdShZaxhhB</idno>
            <name>Birgitta Rydle</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>Göran Allmér</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Rune Rydén</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9N3HgvSL11piTC2Soh9i3F" type="signed"/>
        <correspContext corresp="i-9N3HgvSL11piTC2Soh9i3F">
          <note type="signatory" corresp="i-BbWhKN8LYooYPeK77uLHBD"/>
          <note type="signatory" corresp="i-WtVUiHZh5LgiVdShZaxhhB"/>
          <note type="signatory" corresp="i-d6dsey4EPVNLzi1U5nkWV"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-9msUCw725vKguNSQS4ikv4"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_618/mot_198586_ub_618-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Ub618
          </p>
          <p>
            Per Unckel m. fl. (m)
          </p>
          <p>
            Dimensioneringen av vissa högskoleutbildningar, m. m.
          </p>
          <p>
            I vår partimotion om utbildningspolitiken (motion 1985/86:Ub808)
            har vi redovisat våra ideologiska utgångspunkter för en reformering
            av den högre utbildningen. Den har kompletterats med bl.a. tre
            kommittémotioner avseende avbyråkratisering av högskolan och ett
            nytt tillträdessystem (motion 1985/86:Ub567), teknik och teknikerutbildning
            (motion 1985/ 86:Ub820) samt humanioras ställning (motion 1985/86:Ub837).
            I föreliggande motion framlägger vi förslag till vissa dimensioneringsför-
            ändringar inom ramen för den nuvarande studieorganisationen. De
            budget- mässiga konsekvenserna av dessa förslag redovisas i motion
            1985/86:Ub838 angående budgetfrågor inom utbildningsdepartementets
            verksamhetsområ- de. Vi tar också upp omfattningen av ett par
            utbildningslinjer liksom vår syn på kraven för fil. kand.-examen.
            I motsvarande motion förra året (1984/85:2832) erinrade vi om
            hur den stora ökningen av akademiker för drygt tio år sedan främst
            togs om hand av den växande offentliga sektorn. Fortfarande är
            de flesta högskoleutbildning- ar riktade mot arbete i denna sektor,
            samtidigt som en ökning av den varken är önskvärd eller möjlig.
            Framtidsmöjligheterna ligger framför allt i en tillväxt av den
            privata sektorn och då särskilt tjänstesektorn. För den skull
            är det nödvändigt att minska antalet platser på linjer som enbart
            siktar till arbete inom den offentliga sektorn och i stället prioritera
            sådan utbildning som vetter mot den privata sektorn, alternativt
            mot såväl den privata som den offentliga sektorn. En annan principiellt
            viktig utgångspunkt är att ämnenas ställning vid universitet och
            högskolor måste förstärkas. Vi har i olika sammanhang föreslagit
            att linjesystemet på det tidigare filosofiska fakultetsområdet
            skall avvecklas i alla de fall där inte ett uppenbart arbetsmarknadsbehov
            kan urskiljas. Vi har sedan länge efterlyst en översyn av den
            yrkestekniska högskoleut- bildningen (YTH). Vi hälsar därför med
            tillfredsställelse den i budgetpropo- sitionen uttryckta avsikten
            att se över studieorganisationen för YTH. I likhet med vad vi
            tidigare anfört önskar vi emellertid framhålla att vi förutsätter
            att översynen bl.a. kommer att avse resp. YTH-utbildningars lämpligaste
            organisatoriska tillhörighet. Möjligheten att återinföra någon
            form av mästarvärdighet för de yrkeskategorier där så kan anses
            lämpligt bör också övervägas. I avvaktan på resultatet av en sådan
            översyn är det inte motiverat att inrätta nya YTH-utbildningar.
          </p>
          <p>
            1" Riksdagen 1985/86. 3 saml. Nr Ub616-620
          </p>
          <pb facs="riksdagen-motions-pdf/data/198586/mot_198586_ub_618/mot_198586_ub_618-002.pdf"/>
          <p>
            Tekniska utbildningar
          </p>
          <p>
            Vi tar med tillfredsställelse del av utbildningsministerns förslag
            till omklassi- ficering av arkitekt- och civilingenjörsutbildningarna
            till 180 poäng, vilket helt överensstämmer med våra tidigare förslag.
            Beträffande den tekniska utbildningen vill vi i övrigt hänvisa
            till vår kommittémotion i detta ämne (motion 1985/86:Ub820).
          </p>
          <p>
            Ekonomisk, administrativ och social utbildning
          </p>
          <p>
            Ekonomisk utbildning är sedan läsåret 1982/83 indelad i två etapper:
            en grundläggande ekonomutbildning (basblock) om 80 poäng samt
            en påbygg- nadsutbildning om 60 poäng. Vi avvisade i motion 1982/83:581
            förslaget att etappindela ekonomutbild- ningen. Vi ansåg bl. a.
            att de få lärare som finns vid mindre högskolor inte kan besitta
            all den kompetens som behövs för en hög kvalitet på den grundläggande
            ekonomiska utbildningen. Vi förutsatte också att det skulle bli
            svårt att rekrytera kompetenta universitetslärare till de små
            högskolorna. Icke utan förvåning finner vi att utbildningsministern
            redan nu gör oss sannspådda, då han som motivering för en utökning
            av basblocket med 30 platser vid högskolan i Skövde anför: ”Detta
            antal behöver ökas för att ge högskolan underlag för en tillräckligt
            stor stab för utbildningsområdet.” Det är alltså de studerande
            som skall vara till för lärarna. Ett sådant synsätt är oss helt
            främmande. Vi avvisar den föreslagna utökningen.
          </p>
          <p>
            Hotell- och restauranglinjen
          </p>
          <p>
            Utbildningsministern föreslår att en ny ekonomlinje, hotell-
            och restaurang- ekonomlinjen, omfattade 140 poäng, skall inrättas
            vid universitetet i Göteborg. Vi har självfallet ingenting emot
            att en god utbildning åstadkom- mes för hotell- och restaurangbranschen.
            Däremot förefaller det inte rimligt att en så pass snäv sektor
            skall tilldelas en allmän utbildningslinje vid sidan av de två
            som finns, allmän ekonomlinje och internationell ekonomlinje.
            Specifika branschbehov bör inte tillgodoses genom inrättande av
            nya, alltför snäva utbildningslinjer. Vi förordar i stället en
            lösning som innebär att hotell- och restaurangekonomi blir ett
            fördjupningsalternativ inom ekonomlinjen jämförbart med t. ex.
            fördjupningsalternativen transportekonomi och kon- sumentekonomi.
            Vi avvisar följaktligen regeringens förslag om att inrätta en
            ny allmän linje för hotell- och restaurangekonomi. Regeringen
            bör återkom- ma med ett förslag om ett nytt fördjupningsalternativ
            inom ekonomlinjen med inriktning mot hotell- och restaurangekonomi.
          </p>
          <p>
            Internationella ekonomlinjen
          </p>
          <p>
            Internationella ekonomlinjen inrättades 1972 efter förslag av
            internationali- seringsutredningen. Den omfattade då 140 poäng,
            medan motsvarande poängtal för den allmänna ekonomiska linjen
            omfattade 120 poäng. Den senare innehöll då obligatoriska ämnen
            i ekonomiska ämnen, statistik och
          </p>
          <p>
            Mot. 1985/86 Ub618
          </p>
          <pb facs="riksdagen-motions-pdf/data/198586/mot_198586_ub_618/mot_198586_ub_618-003.pdf"/>
          <p>
            handelsrätt, motsvarande 90 poäng och inom vissa gränser valfria
            studier om 30 poäng. Det var därför naturligt att den internationella
            ekonomlinjen vid sin tillkomst också omfattade obligatoriska studier
            i ekonomiska ämnen om 90 poäng. Språkstudierna fick disponera
            50 poäng med 10 poäng i engelska och 40 poäng i alternativt tyska,
            franska, spanska eller ryska. Genom beslut 1983 förlängdes ekonomutbildningen
            till 140 poäng, men uppläggningen av den internationella ekonomutbildningen
            ändrades inte. Som en följd av detta kommer de internationella
            ekonomerna att ha en kortare ekonomutbildning än dem som genomgått
            de allmänna ekonomut- bildningen. Detta är otillfredsställande.
            Från olika håll har påpekats det önskvärda i att de internationella
            ekonomerna får samma ekonomiska utbildning som de som genomgår
            den allmänna ekonomiska linjen. Särskilt har observerats bristerna
            i handelsrätt och företagsekonomi. Mot bakgrund av detta förordar
            vi att den internationella ekonomlinjen förstärks till att omfatta
            160 poäng.
          </p>
          <p>
            Förstärkning av ekonom- och juristlinjerna
          </p>
          <p>
            Sedan länge har det varit uppenbart att såväl ekonom- som juristlinjerna
            haft alltför sparsamma per capita-anslag. Vi föreslår därför att
            dessa räknas upp med 1 030 kr. resp. 1 480 kr. per nybörjarplats.
            (Se vår motion angående budgetfrågor inom utbildningsdepartementets
            verksamhetsområde 1985/ 86:Ub838.)
          </p>
          <p>
            YTH-utbildning
          </p>
          <p>
            I enlighet med vad som ovan anförts avvisar vi inrättandet av
            nya YTH-utbildningar inom AES-sektorn, innan den aviserade översynen
            har presenterats.
          </p>
          <p>
            Förvaltningslinjen och linjen för personal- och arbetslivsfrågor
          </p>
          <p>
            Båda linjerna vetter i hög grad mot den offentliga sektorn. I
            likhet med vad som anförts tidigare anser vi att befarad arbetsbrist
            gör det motiverat att minska platserna på linjerna, helt i enlighet
            med vad vi föreslagit tidigare år. Detta innebär att förvaltningslinjen
            bör minskas med 30 platser och linjen för personal- och arbetslivsfrågor
            med 90 platser.
          </p>
          <p>
            Sociala linjen
          </p>
          <p>
            I enlighet med vad vi tidigare förespråkat om linjer som vetter
            enbart mot den offentliga sektorn förordar vi en neddragning med
            90 platser på den sociala linjen.
          </p>
          <p>
            Vårdsektorn
          </p>
          <p>
            Med tanke på att HS 90 väntas komma med förslag till den framtida
            dimensioneringen av läkarutbildningen avstår vi från att nu lägga
            fram något
          </p>
          <p>
            Mot. 1985/86 Ub618
          </p>
          <pb facs="riksdagen-motions-pdf/data/198586/mot_198586_ub_618/mot_198586_ub_618-004.pdf"/>
          <p>
            förslag. I vad gäller tandläkarutbildningen finner vi dock —
            med hänsyn till det stora överskottet av tandläkare — det rimligt
            att acceptera den av UHÄ föreslagna neddragningen med 40 platser
            till 220. Vi kan dock inte acceptera regeringens förslag om neddragning
            av antalet utbildningsplatser på rehabiliteringslinjen. Det finns
            en brist på sjukgymnas- ter. Det finns också anledning — bl. a.
            med tanke på att forskningsanknyt- ningen där är bättre — att
            bibehålla det statliga huvudmannaskap som i dag finns för en del
            av denna utbildning. Vi avvisar följaktligen den neddragning och
            omfördelning från utbildning med statligt huvudmannaskap till
            kommu- nal högskoleutbildning som föreslagits.
          </p>
          <p>
            Lärarutbildningar
          </p>
          <p>
            Vi har motsatt oss det beslut om ny lärarutbildning som har fattats
            av riksdagen, då det enligt vår mening kommer att leda till en
            avsevärd kvalitetsförsämring. Regeringen har emellertid aviserat
            att den först senare i vår kommer med ett förslag till utformning
            av denna utbildning. Vi nöjer oss i detta läge med att ta ställning
            till vad som föreslagits i budgetpropositionen. I enlighet med
            vår allmänna syn, att utbildning för arbetslöshet inte skall ske,
            förordar vi en minskning av utbildningsplatserna inom de sektorer
            som riskerar arbetslöshet och som vetter mot främst den offentliga
            sektorn, nämligen förskollärarlinjen (144 platser) och fritidspedagoglinjen
            (60 platser).
          </p>
          <p>
            Lokala linjer och enstaka kurser
          </p>
          <p>
            Regeringen har föreslagit att 800 utbildningsplatser skall inrättas
            för ”individuella linjer”. För oss som så länge förordat ett avskaffande
            av linjesystemet på det filosofiska fakultetsområdet innebär detta
            självfallet en positiv sinnesförändring. Det är dock mindre än
            en halvmesyr. Vi finner ingen anledning att frångå vårt förslag
            om ett friare system för högskolan. Följaktligen avvisar vi den
            föreslagna byråkratiska ordningen, enligt vilken universitets-
            eller högskolestyrelsen skall avgöra vilka kurser som får ingå
            i en fil. kand.-examen. Vi vill i stället fastslå att envar som
            har klarat av kurser om minst 120 poäng, varav minst 60 poäng
            i ett ämne, skall ha rätt till examensbenämningen fil. kand.
          </p>
          <p>
            Journalistutbildning
          </p>
          <p>
            UHÄ har tidigare utan framgång föreslagit försöksverksamhet med
            en ny form av journalistutbildning. En allmän ämnesutbildning
            om 120 poäng skulle enligt förslaget följas av en yrkesförberedande
            påbyggnadslinje omfattande 40 poäng. Regeringen har avvisat UHÄ:s
            förslag. Vi föreslår emellertid att försöksverksamhet med den
            nya journalistutbildningen snarast startas.
          </p>
          <p>
            Mot. 1985/86 Ub618
          </p>
          <pb facs="riksdagen-motions-pdf/data/198586/mot_198586_ub_618/mot_198586_ub_618-005.pdf"/>
          <p>
            Hemställan Mot. 1985/86
          </p>
          <p>
            Med hänvisning till vad som ovan anförts hemställs Ub618 1. att
            riksdagen som sin mening ger regeringen till känna vad som i motionen
            anförts om en ändrad inriktning av dimensioneringen av högskoleutbildning,
            2. att riksdagen avslår regeringens förslag om utökning av antalet
            platser vid basblocket i ekonomutbildning vid högskolan i Skövde,
            3. att riksdagen avslår regeringens förslag om inrättande av en
            allmän hotell- och restaurangekonomlinje i Göteborg, 4. att riksdagen
            hos regeringen begär förslag till ett nytt fördjup- ningsalternativ
            inom ekonomlinjen inriktat mot hotell- och restaurang- ekonomi,
            5. att riksdagen beslutar att internationella ekonomlinjen skall
            omfatta 160 poäng, 6. att riksdagen avslår regeringens förslag
            om nya/ytterligare 90 YTH-nybörjarplatser vid verkstadsindustri,
            kontors/distribution och storhushåll/restaurang, 7. att riksdagen
            beslutar om neddragning av förvaltningslinjen med 30 nybörjarplatser,
            8. att riksdagen beslutar om neddragning av linjen för personal-
            och arbetslivsfrågor med 90 nybörjarplatser, 9. att riksdagen
            beslutar om neddragning av sociala linjen med 90 nybörjarplatser,
            10. att riksdagen beslutar om neddragning av tandläkarlinjen med
            40 nybörjarplatser, 11. att riksdagen avslår regeringens förslag
            om neddragning resp. utökning av antalet nybörjarplatser vid rehabiliteringslinjen,
            12. att riksdagen beslutar om neddragning av förskollärarlinjen
            med 144 platser, 13. att riksdagen beslutar om neddragning av
            fritidspedagoglinjen med 60 platser, 14. att riksdagen beslutar
            att fil. kand.-examen som benämning skall användas för all utbildning
            inom det filosofiska fakultetsområdet, varvid skall föreskrivas
            som erforderlig studieprestation godkända kurser motsvarande minst
            120 poäng, varav minst 60 poäng i ett ämne, 15. att riksdagen
            beslutar om försöksverksamhet med en ny form av journalistutbildning
            i enlighet med vad som i motionen anförts, 16. att riksdagen beslutar
            om en utökning av antalet platser på enstaka kurser med 2 000.
          </p>
          <p>
            Stockholm den 27 januari 1986
          </p>
          <p>
            Per Unckel (m) Birgitta Rydle (m) Göran Allmér (m) Birger Hagård
            (m) Anders G Högmark (m) Hans Dau (m) Rune Rydén (m)
          </p>
        </div>
      </div>
    </body>
  </text>
</TEI>
