<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00803">
  <teiHeader>
    <fileDesc>
      <titleStmt>
        <title>Utbildning och forskning</title>
        <author corresp="i-XrDegv7uQGz4MSbepK4txd">Karin Söder m. fl. (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning och forskning</title>
          <idno type="rdwebb">G902ub803</idno>
          <rs type="number">ub803</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub803/text</ref>
          <ref type="dokument_url_html">http://data.riksdagen.se/dokument/G902ub803</ref>
          <ref type="dokumentstatus_url_xml">http://data.riksdagen.se/dokumentstatus/G902ub803</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>Karin Söder</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>Anders Dahlgren</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>Nils G. Åsling</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>Gunnel Jonäng</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>Kjell A. Mattsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>Bertil Fiskesjö</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>Gunilla André</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>Britta Hammarbacken</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVa3GtLUphESXFxPuwSvNV</idno>
            <name>Karl-Erik Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>P-O Eriksson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4ArLZazBX4fxunitZvs7oe</idno>
            <name>Gunnar Björk</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UZTcsz72FKzGee8gmKBqb4" type="signed"/>
        <correspContext corresp="i-UZTcsz72FKzGee8gmKBqb4">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="r-0"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="i-4ArLZazBX4fxunitZvs7oe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_803/mot_198586_ub_803-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Ub803
          </p>
          <p>
            Karin Söder m. fl. (c) Utbildning och forskning
          </p>
          <p>
            Satsning på utbildning och forskning är investeringar för framtiden.
            Att utarma resurserna på detta område kan vara att spara så att
            man blir fattig. Vårt lands möjligheter att hävda sig på det kunskapsmässiga
            området är avgörande för vår förmåga att utveckla framtida välstånd
            och livskvalitet. Sverige har emellertid goda förutsättningar
            att stå stark i en alltmer kunskapsintensiv omvärld. Vårt utgångsläge
            är gott, men utbildning och forskning måste i framtiden hanteras
            på ett sådant sätt att vi inte kommer efter i den internationella
            konkurrensen. I den del av budgetpropositionen som omfattar utbildningsdepartementets
            verksamhetsområde ger regeringen sin syn på utbildningspolitiken.
            Den bild som därvid framträder är både oklar och motsägelsefull.
            Oklar i så måtto att man skjuter alla besvärliga frågor framför
            sig och motsägelsefull därför att man å ena sidan säger sig vilja
            slå vakt om utbildningens innehåll och kvalitet, men å andra sidan
            vidtar så drastiska besparingar att man riskerar att dessa värden
            går förlorade. Centerpartiet, däremot, är berett att satsa offensivt
            på utbildningssektorn. Ett avgörande motiv för denna prioritering
            är den centrala betydelsen för hela vårt lands utveckling som
            vi redan framhållit. Kunskapens växande betydelse för all utveckling,
            inte minst den ekono- miska, gör också att utbildningsväsendets
            kvalitet och struktur får en mycket stor regionalpolitisk betydelse.
            Grundskoleenheten kan vara avgörande för den lilla ortens utvecklingsmöjligheter.
            För en glesbygdskommun kan möjligheten att ha en egen gymnasieskola
            spela samma roll, liksom tillgången till en högskola för ett län.
            Centerpartiet eftersträvar ett decentra- liserat samhälle med
            goda utvecklingsmöjligheter i alla delar av landet, i såväl små
            som stora orter. Därför är det nödvändigt att också arbeta för
            ett decentraliserat utbildningssystem på alla nivåer. I takt med
            att vårt samhälle blir alltmer komplicerat spelar kunskaperna
            allt större roll för den enskildes möjligheter att göra sina intressen
            gällande. God allmänbildning är därför avgörande för allas delaktighet
            i samhällsarbe- tet. Detta är av central betydelse för en fungerande
            demokrati.
          </p>
          <p>
            Förbättrad kvalitet
          </p>
          <p>
            En god utbildning tenderar att bli en alltmer nödvändig förutsättning
            för att stärka den enskildes ställning på arbetsmarknaden. Här
            finns således ett nära samband mellan utbildningspolitik, fördelningspolitik
            och sysselsättningspo-
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-002.pdf"/>
          <p>
            litik. Kvalitetsmässiga brister i utbildningsväsendet drabbar
            alltid den hårdast som kommer från miljöer med svag utbildningstradition.
            De senaste årtiondena har kännetecknats av en omfattande kvantitativ
            utbyggnad av vårt utbildningsväsende. Det har gällt att ge växande
            ungdoms- kullar plats i skolan men också, och inte minst viktigt,
            att ge alla möjlighet till en längre utbildning än tidigare. Centern
            har under hela sin historia verkat för att god utbildning skall
            nå alla oavsett bostadsort och social bakgrund. Redan på 1940-talet
            gick centern i spetsen för arbetet på de reformer som legat till
            grund för dagens grundskola. Nu är denna kvantitativa utbyggnad
            i stort sett avslutad. Nu är det hög tid att sätta kvalitetskraven
            i förgrunden och bättra vad som kan ha försummats i det förgångna.
            De resurser som frigörs i och med att ungdomskullarna blir mindre
            får inte dras in som besparingar till statskassan utan måste användas
            för kvalitetsmässiga förstärkningar inom utbildningen. Med den
            konstruktion som statsbidragen har för närvarande och med det
            kraftigt vikande elevunderlaget kan det ligga nära till hands
            att göra besparingar genom att lägga ned små skolor och skjutsa
            eleverna till en större skola. Oftast finns det något utrymme
            kvar i en del klasser där man kan placera sådana elever och på
            så sätt nå maximal storlek på klasserna. Det man till äventyrs
            vinner i pengar genom dessa metoder förlorar man i kvalitet. Samtidigt
            riskerar vi att friställa en stor del av vår välutbildade lärarkår.
            Sådana friställningar ger ringa besparingar. Tvärtom kan de vara
            förenade med kostnader.
          </p>
          <p>
            Låt skolan behålla resurserna
          </p>
          <p>
            Centerns strävan i detta läge är att låta skolan behålla de resurser
            den har i dag. Då kan vi både bibehålla de små skolenheterna och
            minska antalet elever i de stora klasserna. Samtidigt kan vi behålla
            lärarna i den verksamhet för vilken de är utbildade och vi får
            möjlighet att nå en betydande kvalitetshöjning i skolan. De allra
            flesta är i dag överens om att det bästa sättet att nå denna kvalitetshöjning
            är att minska antalet elever i klasserna. En förbättrad arbetsmiljö
            i skolan kommer att ge ett positivt studieresultat. I budgetpropositionen
            redovisar regeringen den kraftiga elevminskning som för närvarande
            sker i grundskolan. På samma sätt har skolöverstyrelsen i sin
            anslagsframställan redovisat hur elevkullarna minskar och också
            pekat på behovet av kraftfulla åtgärder för att undvika att dessa
            minskningar leder till negativa konsekvenser i skolans organisation.
            Bl.a. har skolöverstyrelsen föreslagit att ”25 76 av de resurser
            som skulle bortfalla vid en strikt anpassning av grundskolans
            organisation till de minskande elevantalen med början 1986/87
            får stanna inom grundskolan och betraktas som en särskild resurs
            och att resursen får disponeras av länsskolnämnderna efter en
            pedagogisk-organisatorisk bedömning i varje särskilt fall för
            att begränsa de negativa effekterna av elevminskningen i grundskolan”.
            Detta förslag avvisas av regeringen med följande motivering:
          </p>
          <p>
            Om grundskolan skall kunna behålla vissa resurser, trots att
            elevantalet minskar, kan det således enligt vår mening inte motiveras
            med att samhället
          </p>
          <p>
            Mot. 1985/86 Ub803
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-003.pdf"/>
          <p>
            gör en viss besparing. Kvarhållandet av resurser måste i stället
            motiveras Mot. 1985/86 utifrån verksamhetens behov, vägt mot behov
            på andra samhällsområden Ub803 och med hänsyn tagen till det statsfinansiella
            läget. Vi är mot denna bakgrund inte beredda att följa skolöverstyrelsens
            förslag om att tillgodogöra grund- skolan en viss del av den minskning
            av statens kostnader som elevminskning- en resulterar i.
          </p>
          <p>
            Satsa på skolan
          </p>
          <p>
            Centerpartiet föreslår att hela den resurs som nu frigörs får
            stanna kvar i skolan just därför att det är motiverat utifrån
            verksamhetens behov. Vi menar att skolans behov, vägt mot behov
            på andra samhällsområden, bör prioriteras. Då kan vi behålla små,
            nedläggningshotade skolor både i glesbygd och tätare befolkade
            områden där små skolenheter också löper risk att försvinna, t.
            o. m. i storstadsområden. Vi kan samtidigt minska antalet elever
            i klasserna/undervisningsgrupperna och därigenom skapa förutsätt-
            ningar för en gynnsammare undervisningssituation. Detta är den
            mest angelägna reform som skolan känner och den skulle innebära
            en betydande kvalitetshöjning av undervisningen. Denna uppfattning
            delas förmodligen av regeringen eftersom man är så angelägen om
            att i budgetpropositionen bagatellisera effekterna av elev- minskningen,
            samtidigt som man förutskickar åtgärder för att förbättra situationen
            till kommande år. En utgångspunkt för den kommande översy- nens
            sägs vara att ingen klass skall behöva ha ett elevantal som överstiger
            delningstalet och att det även kan bli aktuellt med en viss sänkning
            av basresursmedeltalen över hela landet. Sådana åtgärder leder
            ofrånkomligen till ett ökat utflöde av basresurser eller en mycket
            kraftig utslagning av skolenheter med långa resvägar som följd.
            Vårt förslag innebär att de resurser som enligt skolöverstyrelsens
            anslags- framställan frigörs på grund av elevminskningen får stanna
            kvar i skolväsen- det och att skolöverstyrelsen ges i uppdrag
            att fördela dessa resurser på länsskolnämnderna för att bibehålla
            små skolenheter och för att minska antalet elever i klasser/undervisningsgrupper.
            Dessa resurser utgör ca 160 milj. kr. motsvarande ca 8 000 lärartjänster.
            En mindre del av de resurser som frigörs detta och kommande år
            bör även kunna användas i den fortsatta avvecklingen av systemet
            med timreduktioner i gymnasieskolan. Med den konstruktion som
            statsbidraget har med förskott resp. slutreglering baserat på
            föregående redovisningsår innebär vårt förslag ingen belastning
            på budgetåret 1986/87, utan först året därefter.
          </p>
          <p>
            Ingen nedskärning av statsbidragen
          </p>
          <p>
            Mot den bakgrund som vi redovisat i vår inledning motsätter vi
            oss också den minskning av statsbidragen för de olika utbildningsformerna
            med 3 20 som regeringen föreslår. Denna förändrade kostnadsfördelning
            mellan stat och kommun kan leda till svårigheter att upprätthålla
            en likvärdig utbildnings- standard över hela riket, och vissa
            kommuner kan därutöver tvingas till hårda
          </p>
          <p>
            |
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-004.pdf"/>
          <p>
            prioriteringar som innebär besparingar på den del av skolans
            kostnader som inte är lärarlöner. Vi menar att det vore olyckligt
            om detta leder till en allmän nivåsänkning av kommunens insatser
            för skolskjutsar, läromedel, skolmåltider och elevhälsovård. Sådana
            besparingar drabbar oftast dem som bäst behöver samhällets stöd.
            Vi återkommer beträffande medelsanvisningen under resp. anslag
            i våra kommittémotioner men vill redan här redovisa att vi beräknar
            motsvarande medel som regeringens besparing, 615 milj. kr., i
            vår partimotion om den ekonomiska politiken.
          </p>
          <p>
            Gymnasieplats åt alla
          </p>
          <p>
            När det gäller gymnasieskolans dimensionering och organisation
            vill vi påminna om att vi under en följd av år har förordat en
            ”totaldimensionering” som skulle ge plats till alla som söker
            till gymnasieskolan, såväl direkt från grundskolan som senare
            som s.k. äldresökande. Vi har även förordat en finansiering där
            man tar i anspråk inte bara de resurser som står till gymnasieskolans
            förfogande utan även delar av de anslag som eljest används i den
            kommunala ungdomsuppföljningen och för s. k. ungdomslag. Vid föregående
            riksmöte fick vi gehör för den uppfattningen i utbildnings- utskottet
            (UbU 1984/85:18) och regeringen har också anammat våra idéer.
            Det framgår tydligt i regeringsdeklarationen och nu i årets budgetproposi-
            tion. Tyvärr stannar det hela vid stolta deklarationer och utfästelser
            om att senare återkomma med mer långtgående förslag (prop. 1985/86:100
            s. 20). Som vi tidigare påpekat innebär dimensioneringen av gymnasieskolan
            för innevarande budgetår, 124 000 intagningsplatser, en reell
            minskning jämfört med närmast föregående år då antalet intagningsplatser
            var 127 000. Nu föreslår regeringen för budgetåren 1986/87 och
            1987/88 en dimensionering om 124 000 intagningsplatser, trots
            att antalet 16-åringar ökar under dessa år. Detta innebär en kapacitetssänkning
            som rimmar illa med regeringens uttalade ambition att bereda plats
            för alla ungdomar under 20 år (prop. 1986/87:100 s. 126). Däremot
            förordar regeringen att alla samordningsvins- ter tas till vara
            även i de fall det innebär längre resvägar för eleverna och att
            länsskolnämnderna aktivt prövar möjligheterna till överintagning
            i gymna- sieskolans klasser, åtgärder som ofelbart kommer att
            leda till kvalitetsför- sämringar i gymnasieskolan.
          </p>
          <p>
            Kvalitetsförbättringar
          </p>
          <p>
            Vi noterar också med besvikelse att regeringen inte föreslår
            några åtgärder för att öka den företagsförlagda delen av gymnasieskolan.
            I tidigare motioner har vi pekat på de fördelar, ekonomiska och
            kvalitetsmässiga, som står att vinna vid en ökad andel företagsförlagd
            utbildning. Detta gäller såväl lärlingsutbildning som inbyggd
            utbildning och verkstadsskolor. Vi förordar att riksdagen i ett
            tillkännagivande lyfter fram dessa utbildningsformer. En av gymnasieskolans
            viktigaste kvalitetsfrågor under senare år har varit
          </p>
          <p>
            Mot. 1985/86 Ub803
          </p>
          <p>
            10
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-005.pdf"/>
          <p>
            den s.k. timreduktionen som inneburit att mindre elevgrupper
            fått färre undervisningstimmar i vissa ämnen. Vi har tidigare
            utan bifall begärt en utvärdering av denna verksamhet. Nu har
            vi fått så många belägg för den skada som åstadkommits i undervisningen
            att vi är beredda att föreslå en avveckling av systemet med timreduktioner
            i gymnasieskolan. I vår kommit- témotion kommer vi att anvisa
            medel för att avskaffa halva timreduktionen. Resterande resursbehov
            bör täckas under budgetåret 1987/88.
          </p>
          <p>
            Betygen iskolan
          </p>
          <p>
            En annan fråga, om vilken det rått delade meningar, är frågan
            om betygens roll i skolan. För centerpartiets del har vi givit
            uttryck för vår grundläggande uppfattning i denna fråga i vårt
            utbildningspolitiska handlingsprogram, där vi bl. a. säger följande:
          </p>
          <p>
            För att känna stimulans och mening i det egna arbetet behöver
            eleverna ställas inför krav som är både rimliga och avpassade
            för deras ålder och förutsättningar. Elevernas arbetsprestationer
            behöver fortlöpande utvärde- ras för att understryka att det arbete
            som utförs är viktigt. Elevens möjlighet att, genom egna arbetsinsatser
            och ansträngningar, kunna påverka sin situation är då ett viktigt
            inslag för att utveckla en aktiv och trygg individ.
          </p>
          <p>
            Mot denna bakgrund har vi medverkat till 1979 års beslut om betygen
            i samband med läroplanspropositionen, Lgr 80. Under de år som
            sedan gått har många frågor väckts kring betygen och deras roll.
            Betygens roll som mätare av kunskaper, som informationsgivare,
            som urvalsinstrument till högre studier och som stimulansfaktor
            har diskuterats. Även frågan om relativa betyg kontra kursrelaterade
            eller målrelaterade betyg har varit aktuell, liksom frågan om
            betygskalans omfattning, 5-gradig eller 10-gradig. Möjligheterna
            att komplettera betygen med andra urvalsgrunder har också prövats
            med skiftande framgång, och många hävdar att betygen därutöver
            behöver ges olika vikt beroende på deras relevans för den sökta
            utbildningen. I samband med gymnasieutredningens förslag utlovades
            en översyn av gymnasieskolans betygssystem och den kommitté som
            nyligen avslutat sitt arbete med att se över tillträdesreglerna
            för den högre utbildningen har redovisat vissa förslag som också
            kan påverka gymnasieskolan. Som synes finns det en lång rad frågetecken
            kring betygen, och vi anser därför att tiden är mogen för en ny,
            förutsättningslös, parlamentariskt sammansatt utredning om betygssystemets
            utformning.
          </p>
          <p>
            Resurser till högskolan
          </p>
          <p>
            På universitets- och högskoleområdet har det sedan flera år tillbaka
            rått bred partipolitisk enighet om att prioritera forskningen.
            Från centerpartiets sida har vi dock varnat för att samtidigt
            låta resurserna för grundutbildningen halka efter. Grundutbildningen
            på högskolenivå har flera betydelsefulla funktioner för samhället.
            För ett växande antal ungdomar fungerar den som en nödvändig förberedelse
            för ett växande antal yrken. För redan yrkesverk- samma spelar
            den återkommande utbildning och fortbildning som erbjuds
          </p>
          <p>
            Mot. 1985/86 Ub803
          </p>
          <p>
            1
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-006.pdf"/>
          <p>
            inom högskolans ram en allt större roll. Slutligen utgör högskolans
            grundut- bildning en nödvändig förutsättning för en aktiv och
            framgångsrik rekryte- ring till forskning. Samtliga dessa uppgifter
            för högskolans grundutbildning talar för att resursförstärkningar
            måste komma till i framtiden. Det är klart otillfredsställande
            att undervisningen på vissa utbildningar tenderar att sjunka ned
            till endast fem timmar per vecka. Det finns många skäl som talar
            för ökade per capita-resurser, bl. a. till juridisk, humanistisk,
            ekonomisk och teknisk utbildning
          </p>
          <p>
            Tekniker och ekonomer till näringslivet
          </p>
          <p>
            Bristen på kvalificerade tekniker och ekonomer försvårar näringslivets
            utveckling och blir på sikt ett hot mot ekonomi och sysselsättning.
            En kraftfull satsning måste därför vara ett viktigt inslag i arbetet
            på att trygga välfärden i dessa avseenden. Vi föreslår att en
            resursförstärkning genomförs för civilingenjörsutbildningen med
            55 milj. kr. om året de närmaste tre åren. Detta skulle möjliggöra
            ett genomförande av de åtgärder som UHÄ angett som nödvändiga
            för att trygga utbildningens kvalitet. Även inom ekonomiutbildningen
            och AES-sektorn i övrigt krävs resurser för kvalitetsförstärkningar.
            Vi föreslår att denna sektor nu, i enlighet med UHÄ:s förslag,
            får en extra resurs på 5,5 milj. kr. Det innebär en uppräkning
            med 2,52 milj. kr. jämfört med regeringens förslag. Samtidigt
            finns det ett starkt behov av att bygga ut utbildningen av ekonomer
            och ingenjörer på mellannivå. De åtgärder regeringen här föreslår
            är klart otillräckliga. Centern presenterar i en annan motion
            förslag till åtgärder på detta område. En satsning på teknik och
            ekonomi inom högskolan får inte innebära att andra viktiga områden
            som samhällsvetenskap, humaniora och miljöveten- skaper kommer
            i skymundan. De representerar ett kunnande som är av betydelse
            på alla samhällsområden. Ingenjörsvetenskapsakademien har för
            statsmakterna framhållit vikten av utbildning i miljöfrågor i
            civilingenjörsut- bildningen. Det är viktigt att detta beaktas
            i den kommande utbildningspla- neringen, och detta bör också gälla
            de kortare tekniska utbildningarna. Även behovet av samhälls-,
            människo- och kulturorienterande utbildning måste uppmärksammas
            bättre i såväl tekniska som ekonomiska linjer. I en annan motion
            från centern framförs också förslag för att förstärka samhällsveten-
            skap och humaniora inom högskolan.
          </p>
          <p>
            Högskolans lärare
          </p>
          <p>
            Det är nödvändigt att högskolans lärartjänster blir mer attraktiva.
            Vi måste kunna behålla de bästa krafterna för de viktiga forskar-
            och läraruppgifterna. Det är mot denna bakgrund illavarslande
            att de avtal om förstärkning av professorslönerna som skulle åstadkommas
            genom att placera dessa på chefslöneplanet inte har kunnat slutföras
            på ett lyckosamt sätt.
          </p>
          <p>
            Mot. 1985/86 Ub803
          </p>
          <p>
            12
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-007.pdf"/>
          <p>
            Anslags- och styrsystem
          </p>
          <p>
            Redan i förra årets budgetproposition aviserades en översyn av
            högskolans anslags- och styrsystem. Det är beklagligt att denna
            översyn ännu inte påbörjats. Det är nu viktigt att detta arbete
            snabbt kommer i gång. En utgångspunkt bör därvid vara en fortsatt
            decentralisering av beslutsfattan- det, så att mer frågor om verksamhet
            och resursanvändning kan avgöras på lokal och regional nivå. En
            annan strävan måste vara en förenkling av det nu mycket uppsplittrade
            anslagssystemet. I framtiden bör tyngdpunkten ligga på institutionen.
            Det är också härigenom som det nära sambandet mellan forskning
            och utbildning bäst manifesteras. Enligt centerns mening bör inriktningen
            nu vara att reformera anslagssystemet på ett sådant sätt att institutionen
            tillförsäkras en så stor samlad basresurs som möjligt.
          </p>
          <p>
            Linjesystemet
          </p>
          <p>
            Högskolans linjesystem har varit ställt under debatt under senare
            år. Det har kommit att uppfattas som alltför stelbent. När linjesystemet
            konstruerades var det tänkt att lokala och individuella linjer
            skulle utgöra ett flexibelt och dynamiskt inslag i systemet tillsammans
            med ett rikhaltigt utbud av enstaka kurser. Det har kunnat konstateras
            att dessa förväntningar ej har infriats. En översyn av linjesystemet
            i syfte att åstadkomma större flexibilitet är därför nu mer angelägen
            än någonsin. Regeringens förslag om att möjliggöra friare studiegång
            inom ramen för en reformerad typ av individuella linjer kan ses
            som ett steg på vägen. Vi ser det dock som angeläget att åstadkomma
            ett system — i varje fall inom vad som motsvarar de tidigare filosofiska
            fakulteterna — där linjerna får en snarast studierådgivande karaktär
            och där studenterna får en stor frihet att själva välja en ämneskombination.
            Centern har sedan länge krävt ett återinförande av fil. kand.-examen.
            Denna examensbeteckning bör genomgående användas i den studieordning
            vi här föreslagit.
          </p>
          <p>
            Strukturplan
          </p>
          <p>
            Centerpartiet har såväl 1984 som 1985 i riksdagen framfört krav
            på en strukturplan för högskolan. Syftet med en sådan plan skulle
            vara att åstadkomma en bättre överensstämmelse mellan det förväntade
            antalet studerande, utbildningsutbudet och sysselsättningsmöjligheterna.
            Exempel- vis är det nu angeläget att bedöma på vilket sätt pensionsavgångar
            inom den offentliga sektorn under 1990-talet bör påverka utbildningsutbudet.
            Det torde exempelvis vara felaktigt att nu avveckla utbildningar
            som för tillfället har svag arbetsmarknad till följd av att vissa
            verksamhetsutbyggnader upphört eller dämpats men där yrkeskåren
            har en sådan sammansättning att stora avgångar och förnyat arbetskraftsbehov
            kan förutses under det kommande decenniet och kring sekelskiftet.
            För att kunna möta ett framtida behov är det önskvärt att finna
            bättre former för att under en tid kunna dra ned utbildningsvolymen
            vid en enhet för att senare öka den igen när behoven växer. Om
            minskad utbildningsvo-
          </p>
          <p>
            Mot. 1985/86 Ub803
          </p>
          <p>
            ra a RR Br RA
          </p>
          <p>
            13
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-008.pdf"/>
          <p>
            lym får leda till nedläggning av hela utbildningsenheter kommer
            utbildningen att vara onödigt koncentrerad när utbildningskapaciteten
            åter skall öka. Att då etablera nya utbildningsorter kan visa
            sig alltför kostsamt. För att åstadkomma en smidigare anpassning
            till framtida, förändrade utbildnings- behov finner vi det än
            mer angeläget att den strukturplan för högskolan, som vi tidigare
            krävt, nu kan förverkligas.
          </p>
          <p>
            Viktigt med de små högskolorna
          </p>
          <p>
            Centern anser det angeläget att åtgärder nu vidtas för att konsolidera
            och vidareutveckla de mindre högskolorna. Genom dessa har högskoleutbild-
            ning spritts till nya orter och nya grupper av människor. Särskilt
            för fortbildning och vidareutbildning spelar de små högskolorna
            en stor roll. De har också betydelsefulla uppgifter för kompetens
            och kunskapsspridning i samarbete med näringsliv i de regioner
            där de verkar. Detta är en viktig grund för att främja regional
            balans. Behovet av decentraliserad kvalificerad datautbildning
            i form av såväl ungdomsutbildning som återkommande utbildning
            för redan yrkesverksamma kan tjäna som ett gott exempel på sådan
            utbildning som måste vara tillgänglig över hela landet. Det är
            viktigt att de mindre högskolorna får möjlighet att utveckla sin
            forskningsverksamhet i samband med att den nya lärartjänstordningen
            införs. Vi föreslår därför i en kommittémotion att en särskild
            regionalpoli- tiskt motiverad resurs avsätts för forskning vid
            de mindre högskolorna utanför storstadsregionerna.
          </p>
          <p>
            Antagningssystemet
          </p>
          <p>
            Antagningssystemet till högskolan har nyligen varit föremål för
            prövning i en statlig utredning, som remissbehandlas för närvarande.
            Enligt centerns mening måste strävan vara att högskolans antagningssystem
            decentraliseras och förenklas. Antagning bör kunna utföras vid
            den enskilda högskolan och dess institutioner i större utsträckning.
            Därigenom kan onödig byråkrati inom högskoleväsendet undanröjas.
            Det är också viktigt att antagningsreglerna är så utformade att
            de stimulerar eleverna att skaffa sig den förutbildning som är
            mest lämpad till den högskoleutbildning man söker.
          </p>
          <p>
            Utbildning av vuxna
          </p>
          <p>
            Trots de senaste decenniernas mycket kraftiga utbyggnad av utbildningsvä-
            sendet är det en mycket stor andel av befolkningen som har utbildning
            som är kortare än nio år. Exempelvis hade 42 96 av befolkningen
            en utbildning som var nio år eller kortare 1983. Även i åldersgrupper
            som mänskligt att döma har 20-30 yrkesverksamma år kvar är närmare
            en tredjedel kortutbildade. Mot denna bakgrund är det därför nödvändigt
            med fortsatta satsningar på kompletterande utbildningsformer för
            vuxna. Det gäller exempelvis den kommunala vuxenutbildningen.
            Centerpartiet kan därför inte biträda den nedskärning av stödet
            med 24 miljoner som regeringen nu föreslår. Vi ser det
          </p>
          <p>
            Mot. 1985/86 Ub803
          </p>
          <p>
            14
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-009.pdf"/>
          <p>
            som särskilt allvarligt att även grundvux — som vänder sig till
            de utbildnings- mässigt i särklass sämst ställda — nu görs till
            besparingsobjekt. Folkhögskolorna har också i framtiden en viktig
            roll att fylla i vårt utbildningsväsende. Folkhögskoleelevernas
            möjligheter att gå vidare till högre studier får inte försämras.
            Studiecirkeln är en utbildningsform som väl lämpar sig för vuxenstudier.
            Det är därför en viktig uppgift för statsmakterna att slå vakt
            om det fria och frivilliga folkbildningsarbetet. Statsbidragens
            reala värde får inte försämras. Folkbildningen skiljer sig från
            skolväsendet därigenom att flera studieför- bund verkar i konkurrens
            med varandra. Det är i detta läge angeläget att statsmakterna
            uppträder neutralt. Det är viktigt att inte allmänna medel styrs
            till vissa studieförbund genom att särskilda medel i praktiken
            avdelas till de förbund som har facklig anknytning. Enligt centerns
            mening måste valet av studieförbund tillkomma den enskilde — inte
            hans fackliga organisation. Dessa principer bör gälla exempelvis
            dispositionen av förnyelsefonderna liksom den föreslagna breddutbildningen
            i datafrågor.
          </p>
          <p>
            Studiestöd
          </p>
          <p>
            Ien partimotion under allmänna motionstiden 1985 krävde vi att
            arbetet med ett nytt studiemedelssystem skulle inledas. I avvaktan
            på ett sådant föreslog vi att studiemedlen i det gamla systemet
            skulle utgå med ett högre belopp. Utredningsarbete i linje med
            våra krav har nu inletts. Arbetet kan dock inte förväntas leda
            till resultat ännu på flera år. Samtidigt försämras studenternas
            ekonomiska förutsättningar alltmer vilket är till men för studieresultaten.
            Risken för en omfattande skuldsättning och en alltmer osäker arbetsmark-
            nad avskräcker allt fler från högre studier. Tendenserna till
            social snedrekty- rering har under senare år snarast förstärkts.
            Centerns förslag om en studieersättning på ett halvt basbelopp
            kombinerat med statsgarantier för förmånliga lån bör därför snarast
            genomföras för att bryta den ogynnsamma utvecklingen. I avvaktan
            på detta föreslår vi i en särskild motion vissa förbättringar
            i nuvarande studiemedelssystem.
          </p>
          <p>
            Hemställan
          </p>
          <p>
            Med stöd av det anförda hemställs 1. att riksdagen beslutar att
            som sin mening ge regeringen till känna vad i motionen anförts
            om skolans resurser, 2. att riksdagen beslutar avslå budgetpropositionen
            i de delar som innebär en treprocentig besparing på statsbidragen
            till skolväsendet, 3. att riksdagen beslutar att som sin mening
            ge regeringen till känna vad i motionen anförts om gymnasieskolans
            dimensionering, 4. att riksdagen beslutar hemställa hos regeringen
            om åtgärder för en avveckling av systemet med timreduktionen i
            gymnasieskolan, 5. att riksdagen hos regeringen hemställer om
            tillsättande av en parlamentariskt sammansatt betygsutredning,
            6. att riksdagen som sin mening ger regeringen till känna vad
            som
          </p>
          <p>
            Mot. 1985/86 Ub803
          </p>
          <p>
            15
          </p>
          <pb facs="riksdagen-motions-pdf/data/198586/mot_198586_ub_803/mot_198586_ub_803-010.pdf"/>
          <p>
            anförs i motionen om behovet av kvalitetsförstärkningar inom
            hög- Mot. 1985/86 skolan, Ub803 7. att riksdagen som sin mening
            ger regeringen till känna vad som anförs i motionen om den planerade
            översynen av högskolans anslags- och styrsystem, 8. att riksdagen
            beslutar hos regeringen hemställa om upprättandet av en strukturplan
            för högskolan, 9. att riksdagen som sin mening ger regeringen
            till känna vad som i motionen anförs om de mindre högskolornas
            betydelse, 10. att riksdagen som sin mening ger regeringen till
            känna vad som i motionen anförs rörande vuxenutbildning.
          </p>
          <p>
            Stockholm den 16 januari 1986
          </p>
          <p>
            Karin Söder (c)
          </p>
          <p>
            Anders Dahlgren (c) Olof Johansson (c) Nils G. Åsling (c) Gunnel
            Jonäng (c) Kjell A. Mattsson (c) Bertil Fiskesjö (c) Gunilla André
            (c) Britta Hammarbacken (c) Karl-Erik Olsson (c) P-O Eriksson
            (c) Gunnar Björk (c) i Gävle
          </p>
          <p>
            gotab Stockholm 1986 10063
          </p>
          <p>
            16
          </p>
        </div>
      </div>
    </body>
  </text>
</TEI>
