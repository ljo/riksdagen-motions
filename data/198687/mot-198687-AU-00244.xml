<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-AU-00244">
  <teiHeader>
    <fileDesc>
      <titleStmt>
        <title>Ledningsfunktionerna inom  Samhällsföretagsgruppens regionala företag</title>
        <author corresp="i-XSmf7kggQT5AhCPw4beW4j">Erik Holmkvist (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ledningsfunktionerna inom  Samhällsföretagsgruppens regionala företag</title>
          <idno type="rdwebb">GA02A244</idno>
          <rs type="number">A244</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GA02A244/text</ref>
          <ref type="dokument_url_html">http://data.riksdagen.se/dokument/GA02A244</ref>
          <ref type="dokumentstatus_url_xml">http://data.riksdagen.se/dokumentstatus/GA02A244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XSmf7kggQT5AhCPw4beW4j</idno>
            <name>Erik Holmkvist</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RH8K9CUVQXXqb7j5cNHZrR" type="signed"/>
        <correspContext corresp="i-RH8K9CUVQXXqb7j5cNHZrR">
          <note type="signatory" corresp="i-XSmf7kggQT5AhCPw4beW4j"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_a_244/mot_198687_a_244-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:A244 Erik Holmkvist (m)
          </p>
          <p>
            Ledningsfunktionerna inom Samhällsföretagsgruppens regionala
            företag
          </p>
          <p>
            De närmaste årens krävande ledningsuppgifter
          </p>
          <p>
            Av Samhällsföretags senaste anslagsframställning framgår att
            försäljningsin- täkterna skulle behöva öka från närmare 2,4 miljarder
            1986/87 till närmare 3,1 miljarder 1989/90. (Dessa siffror gäller
            det alternativ, som utgår från en oförändrad bidragsberättigad
            sysselsättningsvolym. Ökningsbehovet är emellertid betydande även
            enligt de andra alternativen.) Intäktsökningen måste enligt anslagsframställningen
            i första hand nås genom ett successivt förbättrat produktsortiment,
            nya och utvidgade samarbetsavtal för underle- veranser till svensk
            industri, fortsatt intern strukturering samt en fortsatt produktionsteknisk
            utveckling för ett förbättrat utnyttjande av produktions- resurserna.
            Samhällsföretagsgruppen har här antagit en utmaning som innebär
            en ytterligare skärpning av kraven på ökad efektivitet främst
            när det gäller affärsutveckling, koncernövergripande strukturering
            och ändamålsenliga samverkansformer inom företagsgruppen. Den
            nödvändiga effektivisering- en kommer att avsevärt försvåras,
            om en konjunkturavmattning skulle bli märkbar redan under 1987.
            Mot denna bakgrund vill vi för vår del ifrågasätta, om de regionala
            företagen inom Samhällsföretagsgruppen har en lämpligt sammansatt
            led- ningskapacitet för att klara den utmaning som företagen nu
            står inför, dvs. när det gäller att även i fortsättningen — under
            en troligen successivt försämrad konjunktur — infria statsmakternas
            förväntningar om betydande affärsmässiga och företagsekonomiska
            förbättringar.
          </p>
          <p>
            Nuvarande regler om styrelsesammansättning
          </p>
          <p>
            De regionala företagens organisation och verksamhet är reglerad
            genom lagstiftning, se SFS 1979:47 och 1979:48. I författningsbestämmelserna
            föreskrivs att styrelsen för ett regionalt företag skall bestå
            av elva ledamöter jämte lika många suppleanter. Vid styrelsens
            sida skall det dessutom finnas två adjungerade representanter
            för de anställdas fackliga organisationer jämte två suppleanter.
            Författningsbestämmelserna innehåller detaljerade föreskrifter
            om hur olika typer externa intressegrupper skall vara representerade
            i styrelsen. Bestämmelserna innebär följande. Fem ledamöter (inkl.
            ordföranden) väljs av resp. landsting.
          </p>
          <pb facs="riksdagen-motions-pdf/data/198687/mot_198687_a_244/mot_198687_a_244-002.pdf"/>
          <p>
            Övriga sex ledamöter (inkl. vice ordföranden) utses av Samhällsföretag,
            som dock beträffande fyra av dem inte har något fritt val utan
            har att utse viss externt nominerad person. Det föreskrivs nämligen
            att av dessa sex ledamöter utses
          </p>
          <p>
            — en efter förslag av arbetsmarknadsstyrelsen, — en efter förslag
            av LO-distriktet, — en efter förslag av TCO-distriktet, — två
            som företrädare för näringslivet, varav en som representant för
            länets näringsliv, — en som representant för moderföretaget Samhällsföretag.
          </p>
          <p>
            Det är således endast beträffande dels en av näringslivsrepresentanterna,
            dels den egna representanten som koncernledningen har möjlighet
            att fritt välja en person som den finner vara på lämpligt sätt
            kvalificerad och motiverad för styrelseuppdraget.
          </p>
          <p>
            Nackdelar med nuvarande regler
          </p>
          <p>
            En uppenbar nackdel med denna typ av styrelsesammansättning är
            att ledamöterna i det praktiska styrelsearbetet kan ha svårt att
            frigöra sig från uppfattningen att de i första hand har att bevaka
            de särskilda intressen som företräds av den externa instans som
            har valt/nominerat vederbörande. Engagemanget för företagets bästa
            blir alltså inte alltid helt förutsättningslöst och helhjärtat.
            En annan nackdel med nuvarande regler är att den affärsmässiga
            erfarenheten och kompetensen är alltför svagt företrädd i styrelsen,
            om man beaktar det stora antal frågor av affärsmässig natur och
            av invecklad företagsekonomisk beskaffenhet som styrelsen har
            att behandla. Samhällsfö- retagsgruppen är — självfallet med beaktande
            av de arbetsmarknadspolitiska och sociala målen för verksamheten
            — avsedd att utgöra en resurs i svenskt näringsliv. Till de regionala
            företagen har delegerats långtgående befogenhe- ter att driva
            den operativa verksamheten på affärsmässig grund. I en regional
            styrelse fattas därför regelbundet en stor mängd beslut som förutsätter
            betryggande yrkesmässig erfarenhet/kompetens i affärsmässiga frågor.
            För undvikande av missförstånd vill vi understryka att de nackdelar
            som vi här har pekat på inte får uppfattas som kritik mot nuvarande
            styrelseledamö- ter personligen. Vi är väl medvetna om att de
            under de givna förutsättningar- na har försökt att fullgöra uppdraget
            på bästa sätt och att de i många fall gjort mycket uppoffrande
            insatser för dem som verksamheten är till för, nämligen de handikappade.
            Enligt vårt synsätt är de påtalade nackdelarna en oundviklig följd
            av de nuvarande reglerna om styrelsesammansättningen — inte en
            konsekvens av styrelseledamöternas personliga egenskaper.
          </p>
          <p>
            Förslag till nysammansättning
          </p>
          <p>
            För att de regionala företagen — under stundande kärvare konjunkturförut-
            sättningar — skall få bättre möjligheter att uppnå de planerade
            ekonomiska målen, bör man enligt vår mening nu överväga att ge
            deras styrelser en mer ändamålsenlig sammansättning.
          </p>
          <p>
            Mot. 1986/87 A244
          </p>
          <pb facs="riksdagen-motions-pdf/data/198687/mot_198687_a_244/mot_198687_a_244-003.pdf"/>
          <p>
            Som vägledande princip anser vi att Samhällsföretag så långt
            som möjligt bör utse styrelseledamöterna på grund av deras rent
            personliga egenskaper och kvalifikationer och alltså inte efter
            något annat kriterium. En styrelses sammansättning bör således
            i princip bygga på att man från ägarsidan till styrelsen rekryterar
            ett antal pesoner som man från ägarhåll har förtroende för och
            som kan tillföra en kompetens, en erfarenhet eller ett omdöme
            som man vill ha. En annan princip bör vara att styrelsen storleksmässigt
            bör anpassas till vad som är normalt inom företagsvärlden. Den
            nuvarande styrelsen är alldeles för stor. Av samma anpassningsprincip
            följer att antalet personliga suppleanter bör begränsas så långt
            som möjligt. Enligt vår mening bör landstingens nuvarande oproportionerligt
            stora styrelserepresentation begränsas till en ledamot. Dennes
            uppgift bör vara att tillföra styrelsen medborgerligt omdöme samt
            att vid behov fungera som en smidig förbindelselänk med de regionalpolitiska
            organen. Med hänsyn till det nära samarbete som förutsätts mellan
            Samhällsföre- tagsgruppen och arbetsmarknadsverket bör liksom
            hittills länsarbetsdirektö-
          </p>
          <p>
            ren ingå i styrelsen. Ordningen med adjungerade arbetstagarrepresentanter
            torde vara unik för Samhällsföretagsgruppen. Det är enligt vår
            mening angeläget att de anställdas fackliga organisationer får
            fullvärdiga styrelseledamöter. Den vanliga styrelserepresentationslagen
            bör i tillämpliga delar infogas för att gälla för de anställdas
            medverkan i styrelsearbetet. Som en följd av detta bör nuvarande
            representation för LO-distriktet och TCO-distriktet slopas. Den
            särskilda arbetsmarknadspolitiska sakkunskap och överblick, som
            de har att tillföra styrelsen, kan vid behov införskaffas på annat
            sätt. Från allmän arbetsmarknadspolitisk synpunkt är det fullt
            tillräckligt att LO och TCO på förbundsnivå är representerade
            i moderföre- taget Samhällsföretags styrelse. I överensstämmelse
            med det normala koncernmönstret bör även i fortsättningen en högre
            tjänsteman hos Samhällsföretag ingå i styrelsen. Övriga styrelseledamöter
            bör utses fritt av Samhällsföretag. Ingenting hindrar självfallet
            Samhällsföretag från att inhämta råd och synpunkter från externa
            organisationer o. d. Till skillnad mot nuvarande ordning bör detta
            dock ske på informell väg utan några juridiska konsekvenser för
            styrelseleda- möternas ställning. Som vägledande princip för den
            fria rekryteringen bör gälla att styrelsen i sin helhet skall
            besitta en väl avvägd blandning av — erfarenhet av företagsledning
            inom det privata näringslivet — specialistkompetens inom några
            av de viktigare områden som ingår som delmoment i företagsgruppens
            verksamhetsidé, t. ex. yrkesmässig rehabi- litering, personalutvecklingsarbete,
            företagsekonomi, industriell produk- tionsledning.
          </p>
          <p>
            Sammanfattningsvis föreslår vi att lagbestämmelserna om styrelsernas
            sammansättning genom ändring ges följande inriktning:
          </p>
          <p>
            — Styrelsen skall bestå av åtta ordinarie ledamöter och fem suppleanter
            (inkl. arbetstagarrepresentanterna). — Samtliga ledamöter och
            suppleanter skall utses av Samhällsföretag.
          </p>
          <p>
            Mot. 1986/87 A244
          </p>
          <p>
            10
          </p>
          <pb facs="riksdagen-motions-pdf/data/198687/mot_198687_a_244/mot_198687_a_244-004.pdf"/>
          <p>
            — Styrelsens ordförande skall utses särskilt av Samhällsföretag
            (befattningen som vice ordförande föreslås bli slopad.) — Av styrelseledamöterna
            skall en utses efter förslag av landstinget och en efter förslag
            av arbetsmarknadsstyrelsen. På samma sätt skall personliga suppleanter
            utses för dessa båda ledamöter. — En av styrelseledamöterna skall
            vara stabstjänsteman hos Samhällsföre- tag. Även för honom eller
            henne skall utses en personlig suppleant. — De anställda skall
            ha rätt till två ledamöter i styrelsen jämte två personliga suppleanter.
            Beträffande dessa ledamöter/suppleanter skall lagen om styrelserepresentation
            för de anställda följas i tillämpliga delar. (Samordning bör vid
            behov ske med den nya lag om styrelserepresenta- tion som har
            aviserats träda i kraft den 1 juli 1987.)
          </p>
          <p>
            Styrelseförändringar av detta slag brukar inom den övriga företagsvärlden
            beslutas och genomföras mycket snabbt. Detta tillämpas även beträffande
            statligt ägda aktiebolag. Att i förevarande fall styrelsesammansättningen
            är reglerad i författning bör ej föranleda längre besluts- och
            genomförandetid än absolut nödvändigt. Ett utdraget utredningsförfarande
            skulle medföra betydande olägenheter för företagsgruppen och dess
            anställda. Vi förordar därför att riksdagen nu antar nya regler
            om styrelsesamman- sättningen att gälla fr.o.m. den 1 juli 1987.
            Det får vid behov ankomma på arbetsmarknadsutskottet att juridiskt/
            tekniskt utarbeta erforderliga förslag till lagändringar.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen beslutar
            om ändring av författningsbestämmelserna om styrelsens sammansättning
            i de regionala stiftelserna för skyddat arbete i enlighet med
            de synpunker som anförs i motionen.
          </p>
          <p>
            Stockholm den 26 januari 1987
          </p>
          <p>
            Erik Holmkvist (m)
          </p>
          <p>
            Mot. 1986/87 A244
          </p>
          <p>
            11
          </p>
        </div>
      </div>
    </body>
  </text>
</TEI>
