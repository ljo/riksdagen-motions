<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-FiU-00706">
  <teiHeader>
    <fileDesc>
      <titleStmt>
        <title>Åtgärder för ökat hushållssparande i aktier</title>
        <author corresp="i-2ggBvfkHRn3s8FvFEPLxjs i-QhnsQ4XHA6EXWk4gj8dW77">Agne Hansson och Nils G. Åsling (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för ökat hushållssparande i aktier</title>
          <idno type="rdwebb">GA02Fi706</idno>
          <rs type="number">Fi706</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GA02Fi706/text</ref>
          <ref type="dokument_url_html">http://data.riksdagen.se/dokument/GA02Fi706</ref>
          <ref type="dokumentstatus_url_xml">http://data.riksdagen.se/dokumentstatus/GA02Fi706</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>Nils G. Åsling</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jqy5bGdY3ajdRZCEABEG7y" type="signed"/>
        <correspContext corresp="i-Jqy5bGdY3ajdRZCEABEG7y">
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-QhnsQ4XHA6EXWk4gj8dW77"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fi_706/mot_198687_fi_706-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:Fi706
          </p>
          <p>
            Agne Hansson och Nils G. Åsling (c) Åtgärder för ökat hushållssparande
            i aktier
          </p>
          <p>
            Hushållssparandet i aktier måste stimuleras. Ett miljonsparande
            i aktier med förebild från bankvärldens vinstsparande, inrättande
            av privata investerings- konton och ett aktivt försäkringssparande
            i aktier är nya sparformer som bör införas. De nya sparformerna
            bör kompletteras med en aktiebeskattning som stärker det enskilda
            småsparandet i aktier framför institutionerna och ger beskattningen
            en mera jämlik fördelningspolitisk profil. Det är åtgärder som
            vi anser angelägna att genomföra för att ge sparandet i aktier
            den roll i samhällsekonomin som det borde ha.
          </p>
          <p>
            Sparandet måste öka
          </p>
          <p>
            Det enskilda aktieägandet har minskat radikalt. Småspararna i
            aktier har ersatts av korsvis ägda företag, investmentbolag, penningfonder,
            försäk- ringsbolag och löntagarfonder. Detta är ur flera synpunkter
            olyckligt. Vi vill anföra två huvudskäl för att öka det enskilda
            sparandet i aktier. För det första måste vi få en politik för
            ett ökat hushållssparande i allmänhet. Det enskilda sparandet
            i aktier är en viktig hjälp i det avseendet. Den ekonomiska politik
            som den socialdemokratiska regeringen för har lett till att hushållssparandet
            i Sverige har minskat katastrofalt.
          </p>
          <p>
            Hushållens sparandel av disponibel inkomst (sparkvot 96)
          </p>
          <p>
            1970 3,9 1981 3,8 1984 0,5 1975 4,7 1982 0,5 1985 0,3 1980 5,0
            1983 1,2 1986 0,4
          </p>
          <p>
            (Källa: Näringslivets Ekonomifakta)
          </p>
          <p>
            Vårt land ligger också i internationell jämförelse på en oacceptabelt
            låg nivå. Till skillnad från Sverige för de länder som har med
            oss jämförbara ekonomier en aktiv och målmedveten sparpolitik.
          </p>
          <p>
            Hushållens sparkvot i vissa länder 1984
          </p>
          <p>
            Belgien 15,0 Storbritannien 7,6 Finland 7,0 Sverige 0,5 Frankrike
            10,1 Västtyskland 11,6 Norge 5,3
          </p>
          <p>
            (Källa: Näringslivets Ekonomifakta)
          </p>
          <pb facs="riksdagen-motions-pdf/data/198687/mot_198687_fi_706/mot_198687_fi_706-002.pdf"/>
          <p>
            Sparandet är en oundgänglig nödvändighet för den dagliga och
            framtida välfärden både för den enskilde och för landet som helhet.
            Ett uteblivet sparande undergräver såväl den enskildes trygghet
            som säkerställandet av fortsatt utveckling och framsteg.
          </p>
          <p>
            Småspararna oumbärliga för näringslivet
          </p>
          <p>
            Mångfalden är viktig för en vital och väl fungerande aktiemarknad.
            Ett ökat hushållssparande i aktier är nödvändigt för näringslivets
            kapitalförsörjning och för att stärka de enskilda människornas
            intresse och engagemang för näringslivets utveckling och förnyelse.
            En väl fungerande aktiemarknad utgör ett nödvändigt villkor för
            ökad välfärd, tryggad sysselsättning och stigande reallöner. De
            många småspararna är oumbärliga i detta sammanhang. De bidrar
            till att ägande sprids. De medverkar också till en större spridning
            av riskkapita- let. De små aktieägarna sprider kunskap om företagen.
            Direkt aktieägande kräver i de flesta fall medvetet handlande
            och aktiva åtgärder från den enskilde. Allt detta är bra för den
            enskilde, bra för företagen och bra för samhället. Ett ökat enskilt
            aktieägande på bekostnad av det institutionella ägandet stärker
            aktiemarknadens position och skapar därmed förutsättningar för
            en god börsetik. Det enskilda hushållssparandet i aktier måste
            därför stimu- leras.
          </p>
          <p>
            Privata investeringskonton
          </p>
          <p>
            För att stimulera fram ett ökat hushållssparande i aktier måste
            nya sparformer prövas. Ett sätt är att införa ett system med privata
            investeringskonton. Investe- ringskonton öppnas i bank. På kontot
            skall insättning kunna göras med möjlighet till uppskjuten beskattning.
            Medlen skall sedan få användas utan skattekonsekvenser för investering
            i detta fall i aktier. Om aktierna avyttras skall medlen återföras
            till kontot. De kan då användas vid ny anskaffning. När medlen
            tas ut från kontot för direkt konsumtion skall de beskattas. För
            att stimulera till aktivt aktiesparande bör en bortre gräns anges
            för hur länge pengarna får stå oanvända på kontot.
          </p>
          <p>
            Miljonsparande och försäkringssparande
          </p>
          <p>
            Ett andra sätt är att införa ett miljonsparande i aktier med
            förebild från vinstsparandet. Vinstsparandet har slagit väl ut.
            Eftersom det sedan länge också finns ett framgångsrikt vinstsparande
            även i premieobligationer bör det nu vara dags att pröva även
            denna form av sparande i aktier eller snarare i aktiefonder. Ett
            tredje sätt är att introducera ett aktivt försäkringssparande.
            Nästan alla svenskar är försäkringssparare. Utöver grundstadgade
            placeringar får för- säkringsbolagen fritt placera ca 15—20 20.
            Enligt en engelsk modell som har
          </p>
          <p>
            Mot. 1986/87 Fi706
          </p>
          <pb facs="riksdagen-motions-pdf/data/198687/mot_198687_fi_706/mot_198687_fi_706-003.pdf"/>
          <p>
            fungerat stimulerande både på hushållens försäkringssparande
            och på aktiemarknaden, skulle försäkringsföretagen kunna erbjuda
            varje sparare att välja placeringsform för den fria kvoten i t.ex.
            obligationer, aktier, fastigheter eller likvid form. Vi föreslår
            att de tre här föreslagna sparformer- na introduceras för att
            stimulera till ett ökat småsparande i aktier.
          </p>
          <p>
            Förändrad beskattning
          </p>
          <p>
            En aktiv politik för ökat enskilt sparande i aktier kan inte
            enbart bestå av nya sparformer. De nya sparformerna måste kombineras
            med en rättvisare beskattning av aktier. I dag är hushållen diskriminerade
            gentemot institutio- nerna när det gäller aktiebeskattning och
            formerna för aktiehantering. De borgerliga regeringarna tog flera
            steg för att hindra beskattningen av de aktiesparande hushållen.
            Under den nuvarande regeringens tid har ak- tieskatterna skärpts
            betydligt för de små aktiespararna men inget gjorts åt de institutionella
            placerarna. Aktiemarknadens aktörer beskattas helt olika i en
            glidande skala från de helt skattebefriade löntagar- och AP-fonderna
            till utländska placerare, icke rörelsedrivande och rörelsedrivande
            institutioner samt de fullbeskattade hushållen. Man kan helt enkelt
            säga att hushållen på aktiemarknaden är dubbelt så hårt beskattade
            som institutionerna. Det innebär att institutionerna kan betala
            betydligt högre eller sälja betydligt billigare än hushållen och
            ändå få samma placeringsresultat. På så sätt konkurreras hushållen
            ut från mark- naden. Även om några beslut gått i rätt riktning
            den senaste tiden återstår mer att göra. Trippelbeskattningen,
            dvs. bolagsskatt + vinstdelningsskatt + inkomst- skatt, bör elimineras.
            Jämfört med institutionernas aktieplaceringar slår den hårt mot
            hushållens placeringar. Beskattningen innebär också att företagens
            soliditet urholkas eftersom avkastningen på främmande kapital
            (låneräntor) är avdragsgill i rörelsen, medan avkastningen på
            eget kapital (t. ex. aktieutdelningar) beskattas. Den nya arvs-
            och förmögenhetsbeskattningen bör ses över ytterligare. Bl. a.
            bör värderingsreglerna för OTC-aktier justeras. De bör tas upp
            till ett värde av 30 96 av substansvärdet vid arvs- och gåvobeskattningen.
            Den ändring i skatteskalan som nu är beslutad får som effekt att
            skattesatsen skärps i de lägsta skikten. De nya reglerna härvidlag
            är fördelningspolitiskt oacceptabla. Det skattefria beloppet bör
            höjas till 5 000 kr. Skatteuttaget för gåvor under 50 000 kr.
            bör samtidigt sänkas med 4 procentenheter. Därmed nås en för småspararna
            mera jämlik fördelnings- profil. Skatteavdraget för aktieutdelningar
            bör återinföras. För att stimulera hushållssparandet bör rätten
            till avdraget tillåtas endast för de små aktieinne- haven. Utöver
            denna begränsning skall inte avdrag medges.
          </p>
          <p>
            Mot. 1986/87 Fi706
          </p>
          <pb facs="riksdagen-motions-pdf/data/198687/mot_198687_fi_706/mot_198687_fi_706-004.pdf"/>
          <p>
            Aktiehanteringen
          </p>
          <p>
            De ålderdomliga formerna för aktiehantering, onödigt komplicerade
            regler för skattedeklaration även av obetydliga (obeskattade)
            aktieinnehav samt den ojämlikhet som råder beträffande likvärdig
            information om aktiemark- naden diskriminerar hushållens aktiesparande
            gentemot de professionella institutionerna. Långsamheten i VPC:s
            systemutveckling är ett sådant problem som försvårar för småspararna.
            För att småspararna på börsen skall känna sig trygga måste börsen
            vara etisk. Småspararna måste ha tillgång till samma information
            som de stora placerarna. Vägar för att nå denna jämställdhet i
            fråga om information måste övervägas. Erfarenheter från t.ex.
            den tyska aktiehandeln bör därvid studeras närmare. Hushållens
            aktiesparande och näringslivets riskkapitalbildning försvåras
            också av att den statliga upplåningen i ökande utsträckning sker
            på särskilt skattefavoriserade villkor. Målet måste vara att göra
            det möjligt för alla medborgare att personligen delta i näringslivets
            utveckling som aktieägare.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen beslutar
            hemställa hos regeringen om förslag till åtgärder för ett ökat
            hushållssparande i aktier i enlighet med vad som anförs i motionen.
          </p>
          <p>
            Stockholm den 22 januari 1987
          </p>
          <p>
            Agne Hansson (c) Nils G. Åsling (c)
          </p>
          <p>
            Mot. 1986/87 Fi706
          </p>
          <pb facs="riksdagen-motions-pdf/data/198687/mot_198687_fi_706/mot_198687_fi_706-005.pdf"/>
          <p>
            gotab Stockholm 1987 12240
          </p>
        </div>
      </div>
    </body>
  </text>
</TEI>
