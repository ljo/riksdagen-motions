<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00541">
  <teiHeader>
    <fileDesc>
      <titleStmt>
        <title>Beredskapsplan för kärnkraftsolycka i Oskarshamn</title>
        <author corresp="r-0 i-2ggBvfkHRn3s8FvFEPLxjs">Gösta Andersson och Agne Hansson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beredskapsplan för kärnkraftsolycka i Oskarshamn</title>
          <idno type="rdwebb">GA02N541</idno>
          <rs type="number">N541</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N541/text</ref>
          <ref type="dokument_url_html">http://data.riksdagen.se/dokument/GA02N541</ref>
          <ref type="dokumentstatus_url_xml">http://data.riksdagen.se/dokumentstatus/GA02N541</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Gösta Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2KccSxhG3oMHryjToKtKZf" type="signed"/>
        <correspContext corresp="i-2KccSxhG3oMHryjToKtKZf">
          <note type="signatory" corresp="r-0"/>
          <note type="signatory" corresp="i-2ggBvfkHRn3s8FvFEPLxjs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_541/mot_198687_n_541-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:N541
          </p>
          <p>
            Gösta Andersson och Agne Hansson (c) Beredskapsplan för kärnkraftsolycka
            i Oskarshamn
          </p>
          <p>
            Den stora kärnkraftsolyckan i Tjernobyl visar på ett avslöjande
            sätt att befolkningen i stora delar av Kalmar län och på Öland
            kan råka riktigt illa ut vid en stor olycka i Simpevarp. De utrymningsplaner
            som finns är helt otillräckliga. Det vore ansvarslöst av kärnkraftsföretag
            och myndigheter att fortsätta att driva kärnkraft utan att veta
            vad som bör göras för att skydda allmänheten vid ett kärnkraftshaveri.
            Hittills har myndigheterna i stort sett nöjt sig med att diskutera
            säkerheten för en inre riskzon kring Simpevarp som berör ca 2
            000 personer. Erfarenhe- terna från Tjernobyl visar att man måste
            räkna med avsevärt större riskområden. Det är mycket som tyder
            på att områden på 5—10 mil från kärnkraftverken kan behöva utrymmas
            vid en stor olycka. I så fall är det över 100000 människor som
            måste förflyttas inom kort tid efter en olycka. Det finns inga
            konkreta planer på hur en sådan utrymning skall gå till. I grund
            och botten är det kanske så att varken kärnkraftsföretag eller
            myndigheter har några klara kunskaper om hur allmänheten skall
            skyddas. Det finns anledning att i högsta grad tvivla på att det
            är möjligt att effektivt utrymma stora delar av länet och Öland
            vid en stor olycka i Oskarshamn. Allmänheten borde ändå ha rätt
            att få kännedom om vilket skydd myndighe- terna kan ge dem vid
            ett kärnkraftshaveri.
          </p>
          <p>
            Hur klaras utrymningen snabbt?
          </p>
          <p>
            Ett stort kärnkraftshaveri kräver en snabb utrymning. Hur den
            skall gå till borde man kunna ge besked om. Såvitt vi kan förstå
            kan Öland bli ett stort problem. Sker en olycka under semestertid
            är Ölands befolkning flerdubb- lad. Det finns i princip bara en
            transportväg att tillgå via Ölandsbron. Hur ett totalt trafikkaos
            skall kunna undvikas vid en snabb utrymning är en viktig frågeställning
            som en utrymningsplan bör ge besked om. Lika viktigt är det att
            kunna ge besked om vart allmänheten skall ta vägen vid en olycka.
            En utrymning av något hundratusental människor ställer enorma
            krav på alternativa boplatser för den utflyttande befolkningen.
            En beredskapsplan bör innehålla också konkreta uppfattningar om
            hur allmän- heten skall få tak över huvudet.
          </p>
          <p>
            Hur undviks ett stort mänskligt lidande?
          </p>
          <p>
            En stor evakuering för med sig ett stort lidande för befolkningen.
            Det blir särskilt svårt för gamla och sjuka människor vid en snabb
            och stor
          </p>
          <pb facs="riksdagen-motions-pdf/data/198687/mot_198687_n_541/mot_198687_n_541-002.pdf"/>
          <p>
            omflyttning. Hur dessa människor skall kunna tas om hand på ett
            bra sätt bör klarläggas. Eller är det möjligt att inom rimlig
            tid utrymma sjukhus, vårdhem och andra institutioner? Hur kan
            man klara sängliggande människor i egna hem med en marginal av
            stor säkerhet? Finns en sådan ansvarsfördelning att man kan garantera
            att sjuka människor inte blir kvarglömda i den paniksitua- tion
            som lätt uppkommer vid en stor kärnkraftsolycka?
          </p>
          <p>
            Hur räddas djuren?
          </p>
          <p>
            Inom kärnkraftverkens riskområden finns tiotusentals djur som
            represente- rar värden för hundratals miljoner. En utrymningsplan
            bör självklart ge svaret på hur kor, hästar, får och grisar räddas
            undan radioaktiviteten. Vi kan föreställa oss vilka enorma svårigheter
            man ställs inför vid en sådan räddningsaktion. Med hänsyn till
            riskerna bör det självklart finnas en realistisk uppfattning om
            hur också djuren kan räddas.
          </p>
          <p>
            Vem tar det ekonomiska ansvaret?
          </p>
          <p>
            En stor utrymning av människor och djur får mycket stora ekonomiska
            konsekvenser för enskilda människor. Att överge hus och hem och
            den verksamhet som man försörjt sig med får nära ofattbara följder
            för alla som drabbas av denna olycka. Principiellt vore det rimligt
            att kärnkraftsföretagen fick ta det fulla ekonomiska ansvaret.
            I varje fall är det självklart att den enskilde som drabbas av
            en kärnkraftsolycka måste bli ekonomiskt kompen- serad. Det innebär
            i praktiken att en olycka av Tjernobyltypen kan kosta flera miljarder.
            Det är knappast troligt att kärnkraftsföretagen har några ekonomiska
            förutsättningar att kompensera allmänheten som drabbas av en stor
            kärnkraftsolycka. Därför bör det ekonomiska ansvaret klargöras.
            En rad väsentliga frågeställningar bör alltså få sina svar i en
            beredskaps- plan för en eventuell stor svensk kärnkraftsolycka.
            Regeringen bör ha huvudansvaret för att dessa planer tas fram
            och konkretiseras.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad som i motionen anförts i
            fråga om beredskapsplaner för en stor kärnkrafts- olycka.
          </p>
          <p>
            Stockholm den 27 januari 1987
          </p>
          <p>
            Gösta Andersson (c) Agne Hansson (c)
          </p>
          <p>
            Mot. 1986/87 N541
          </p>
        </div>
      </div>
    </body>
  </text>
</TEI>
