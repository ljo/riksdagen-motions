<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00232">
  <teiHeader>
    <fileDesc>
      <titleStmt>
        <title>Den sociala hemtjänstens innehåll och utformning</title>
        <author corresp="i-XxMRaKyWvbxm3uJmt8WBtZ">Margo Ingvardsson m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den sociala hemtjänstens innehåll och utformning</title>
          <idno type="rdwebb">GA02So232</idno>
          <rs type="number">So232</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So232/text</ref>
          <ref type="dokument_url_html">http://data.riksdagen.se/dokument/GA02So232</ref>
          <ref type="dokumentstatus_url_xml">http://data.riksdagen.se/dokumentstatus/GA02So232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>Margo Ingvardsson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-NVM2gMwP8i4wNF5q2mTCw2</idno>
            <name>Karl-Erik Persson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>Paul Lestander</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>Tore Claeson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KAWTYeZANW1am3aH3b35JY" type="signed"/>
        <correspContext corresp="i-KAWTYeZANW1am3aH3b35JY">
          <note type="signatory" corresp="i-XxMRaKyWvbxm3uJmt8WBtZ"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-NVM2gMwP8i4wNF5q2mTCw2"/>
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_232/mot_198687_so_232-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:S0232
          </p>
          <p>
            Marg6ö Ingvardsson m. fl. (vpk) Den sociala hemtjänstens innehåll
            och utformning
          </p>
          <p>
            Utbildningsplaner för hemtjänsten
          </p>
          <p>
            Vården och omsorgen om äldre är i förändring. Institutionsvården
            skall i möjligaste mån minska och äldre skall i första hand få
            vård och service i bostaden. En utbyggnad av den sociala hemtjänsten
            pågår i kommunerna men för att klara den väntade ökningen av antalet
            hemtjänstbehövande måste ökningstakten i utbyggnaden intensifieras.
            De beräkningar som finns visar att fram till år 2 000 kommer antalet
            äldre med omfattande hjälpbehov av hemtjänst att tredubblas.
          </p>
          <p>
            En förutsättning för att täcka det ökande behovet av hemtjänst
            är tillgång på adekvat utbildad personal. I dag har endast cirka
            hälften av vårdbiträdena inom hemtjänsten utbildning för arbetsuppgifterna.
            Men detta innebär inte att hälften av hemtjänstens personal saknar
            kunskaper för sitt arbete. Många som saknar den formella utbildningen
            har en erfarenhetsbaserad kunskap som ibland undervärderas. För
            att de som arbetar inom den sociala hemtjänsten skall klara av
            att svara för både vård- och serviceuppgifter krävs en basutbildning.
            Därutöver bör utbildningen vara flexibel så att personalen fortlöpande
            kan välja utbild- ningsdelar som har ett klart samband med just
            deras arbete. Det är särskilt viktigt att kunskaper som kan ge
            en ökad förståelse för äldre människor och deras behov får ett
            stort utrymme. Konkret kunskap om hur dagens och morgondagens
            pensionärer levt sina liv kan ge ökad förståelse för olika behov
            hos äldre människor. Behovet av utbildning för hemtjänstens personal
            kommer att bli ännu större än i dag och därmed behövs det konkreta
            program för i vilken takt personalen kan utbildas. Med den ekonomiska
            situation som för närvarande råder i många kommuner finns en uppenbar
            risk för att en stor del av hemtjänstens personal inte kommer
            att få möjlighet till utbildning inom yrkesområdet. Utbildning
            för social hemtjänst bör därför genomföras med statligt stöd genom
            länsarbetsnämnderna.
          </p>
          <p>
            Försöksverksamhet med 6 timmars arbetsdag
          </p>
          <p>
            För många är arbetet i den sociala hemtjänsten ett genomgångsyrke.
            Personalomsättningen är på många håll hög. En undersökning i socialdistrikt
            1i Stockholm från 1986 visar att 39 90 av de månadsanställda vårdbiträdena
            i öppenvården slutade under den 1-årsperiod som undersöktes. En
            tredjedel av samtliga som började under perioden slutade också.
            Orsakerna till den höga personalomsättningen är flera. Många anger
            orsaker som att arbetet är
          </p>
          <pb facs="riksdagen-motions-pdf/data/198687/mot_198687_so_232/mot_198687_so_232-002.pdf"/>
          <p>
            psykiskt och fysiskt ansträngande, lönen är låg och det finns
            små möjligheter att utvecklas i arbetet. Man orkar inte arbeta
            heltid och på en deltidslön går det inte att försörja sig. Den
            höga personalomsättningen medför att den hemtjänstbehövande på
            kort tid hänvisas oacceptabelt många olika människor som hjälp
            i sitt hem. Då personalomsättningen har flera orsaker går den
            inte att förändra med enstaka åtgärder. En möjlighet att pröva
            är mindre tunga arbetsdagar med utrymme för reflektion, kamratstöd,
            handledning och vidareutbildning. Det vore också intressant att
            studera vilken betydelse kortare arbetsdag med bibehållen lön
            skulle innebära för personalomsättningen inom hemtjänsten. En
            sådan försöksverksamhet bör genom regeringens initiativ påbörjas.
          </p>
          <p>
            Rätten till bestämmande över hemtjänstens innehåll
          </p>
          <p>
            Enligt socialtjänstlagen skall den hemtjänstbehövande ha rätt
            till självbe- stämmande över innehållet i den hjälp som ges. I
            vissa fall motverkar organisationen av arbetet detta. Arbetet
            styrs uppifrån. Vårdbiträdet har givna direktiv om vad hemhjälpen
            skall innehålla. Denna organisation ger inget utrymme för den
            hjälpbehövande att bestämma vem som skall ge hjälpen, vilken tid
            det skall ske, vad som skall göras och på vilket sätt. Det förekommer
            också att det är mer eller mindre klart uttalat att det är till
            nackdel för arbetet om vårdbiträdet och den hjälpbehövande blir
            goda vänner. Rimligen borde det vara tvärtom. För att den hjälpbehövande
            skall få ett verkligt inflytande över hemtjäns- ten måste arbetet
            organiseras så att vårdbiträdet ges rätten att tillsammans med
            den hjälpbehövande bedöma vilket arbete som skall utföras och
            på vilket sätt. Den hjälpbehövande måste också få rätt att i största
            möjliga mån välja vem som skall ge hjälpen inom den kommunala
            hemtjänsten. Detta är en viktig princip som måste komma till uttryck
            genom tillämpningsföreskrif- ter till socialtjänstlagen. Omorganisationen
            från institutionsvård till öppenvård får inte innebära att instititutionsvårdens
            rutiner överförs till hemmiljön. Arbetet får inte speci- aliseras,
            varken vertikalt eller horisontellt. Det förekommer i dag att
            de som inte klarar av den egna tvätten tvingas hyra lakan, vederbörligen
            stämplade, av kommunen. Och den som är beroende av långvarig matlagningshjälp
            hänvisas till centralt lagad mat levererad i matlåda. I de här
            angivna exemplen borde också ordningen vara den motsatta. De som
            behöver kortvarig hjälp med tvätt och matlagning kan förmodligen
            klara av institu- tionsrutiner, men de som är långvarigt beroende
            har andra behov. Även detta bör framgå av tillämpningsföreskrifter.
          </p>
          <p>
            Ålderdomshem
          </p>
          <p>
            Under senare år har ålderdomshem ersatts med boende i servicelägenheter.
            En fortsatt avveckling av ålderdomshem planeras. I många fall
            har ålder- domshem varken uppfyllt kraven på boendestandard eller
            de gamlas självbestämmande och integritet. De har inte heller
            motsvarat de krav som
          </p>
          <p>
            Mot. 1986/87 S0232
          </p>
          <pb facs="riksdagen-motions-pdf/data/198687/mot_198687_so_232/mot_198687_so_232-003.pdf"/>
          <p>
            bör ställas på arbetsmiljö. Men trots dessa brister finns det
            många äldre som anser att ålderdomshemmen har större möjlighet
            att ge personlig omvårdnad och omtanke än vad som är möjligt i
            servicehus. Ålderdomshem kan också fungera som en form av kollektivt
            boende. Även om målsättningen är att alla äldre skall få bo kvar
            i sina hem, kommer det att finnas behov av institutioner. Väl
            fungerande ålderdoms- hem, som de som bor där värnar om måste
            få en möjlighet att finnas kvar. Genom ombyggnad kan krav på boendestandard
            och arbetsmiljö tillgodoses. Äldre som väljer ålderdomshem bör
            få samma rätt som boende i servicehus till integritet och kontrakt
            på bostaden.
          </p>
          <p>
            Avgifter inom hemtjänsten
          </p>
          <p>
            Kostnaden för den sociala hemtjänsten för den enskilde varierar
            från kommun till kommun. Det förekommer enhetstaxor av olika avgiftsklasser
            efter hjälpbehov, tidsåtgång och inkomst. Detta medför att boendeorten
            avgör hur stora utgifterna blir för den enskilde. Vid bedömning
            av inkomst tas inte bara hänsyn till den egna inkomsten utan även
            makes inkomst medräknas. Den som på grund av funktionshinder inte
            själv klarar t. ex. den personliga hygienen får alltså betala
            för tvättningshjälpen dels efter boende- ort men också efter makes
            inkomst. Avgiftssystemet inom hemtjänsten strider mot rättviseprincipen.
            Vpk anser att målsättningen skall vara att den som behöver hjälp
            med sitt dagliga liv i hemmet, inte skall betala detta genom avgift,
            utan att dessa kostnader skall fördelas rättvist genom skatt.
            Tills detta kan genomföras bör avgiftssystemet inom hemtjänsten
            ändras så att avgifter- na blir lika över landet. Hjälpens omfattning
            och makes inkomst skall ej påverka avgiften.
          </p>
          <p>
            Hemställan
          </p>
          <p>
            Med hänvisning till det anförda hemställs [att riksdagen som
            sin mening ger regeringen till känna vad som i motionen anförs
            om behovet av konkreta program för utbildning av den sociala hemtjänstens
            personal och statligt stöd till utbildningen enligt motionens
            förslag,'] 1. att riksdagen föreslår regeringen att ta initiativ
            till försöksverk- samhet med 6-timmars arbetsdag inom den sociala
            hemtjänsten, förslagsvis i Stockholms kommun, 2. att riksdagen
            hos regeringen begär förslag om att socialtjänstla- gen kompletteras
            med tillämpningsföreskrifter som ger den hjälpbe- hövande bestämmanderätt
            över hemtjänstens innehåll i enlighet med motionens förslag, 3.
            att riksdagen hos regeringen begär förslag om att socialtjänstla-
            gen kompletteras med tillämpningsföreskrifter om att institutionsvår-
            dens rutiner inte överförs till vård i hemmen, 4. att riksdagen
            som sin mening ger regeringen till känna att ålderdomshem under
            de förutsättningar som anges i motionen bör finnas kvar som ett
            alternativ även i framtiden,
          </p>
          <p>
            Mot. 1986/87 So0232
          </p>
          <pb facs="riksdagen-motions-pdf/data/198687/mot_198687_so_232/mot_198687_so_232-004.pdf"/>
          <p>
            5. att riksdagen hos regeringen begär förslag om ny avgiftsberäk-
            - Mot. 1986/87 ning för hemtjänsten som skall tillämpas lika i
            alla kommuner, enligt — S0232 motionens förslag.
          </p>
          <p>
            Stockholm den 26 januari 1987
          </p>
          <p>
            Margo Ingvardsson (vpk) Inga Lantz (vpk) Karl-Erik Persson (vpk)
            Paul Lestander (vpk) Tore Claeson (vpk)
          </p>
          <p>
            ! 1986/87:A249.
          </p>
        </div>
      </div>
    </body>
  </text>
</TEI>
