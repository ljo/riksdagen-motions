<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00680">
  <teiHeader>
    <fileDesc>
      <titleStmt>
        <title>Utbildningsinsatser i Skaraborgs län</title>
        <author corresp="i-JbQ4LaZceHR3Dk6TCPfuHh i-7pth3hroNEXFT34XUAtauT">Gunilla André och Bengt Kindbom (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildningsinsatser i Skaraborgs län</title>
          <idno type="rdwebb">GA02Ub680</idno>
          <rs type="number">Ub680</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub680/text</ref>
          <ref type="dokument_url_html">http://data.riksdagen.se/dokument/GA02Ub680</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub680</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>Gunilla André</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>Bengt Kindbom</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W5N68VZFAmxUuSxkuUrjh7" type="signed"/>
        <correspContext corresp="i-W5N68VZFAmxUuSxkuUrjh7">
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-7pth3hroNEXFT34XUAtauT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_680/mot_198687_ub_680-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:Ub680
          </p>
          <p>
            Gunilla André och Bengt Kindbom (c) Utbildningsinsatser i Skaraborgs
            län
          </p>
          <p>
            Övergripande för samhällsarbetet skall vara jämlikhet och den
            ekologiska grundsynen. Detta skapar förutsättningar för god livsmiljö.
            De mål som centerpartiet vill förverkliga skall utgå från de enskilda
            människornas grundläggande behov och det nödvändiga samspelet
            mellan människa och miljö. Kravet på trygghet för alla och ansvaret
            för kommande generationer skall bestämma inriktningen på det politiska
            handlandet. Det är i det decentraliserade samhället som sociala
            välfärdsmål och kraven på resurshushållning och god livsmiljö
            bäst tillgodoses. Skaraborg är ett decentraliserat län. Denna
            struktur är en styrka för länet och en tillgång för länsborna.
            Det är därför naturligt att länets fortsatta utveckling präglas
            av att utnyttja dessa fördelar. I denna motion vill vi ange vissa
            krav för utveckling av service, arbete och boende i Skaraborgs
            län.
          </p>
          <p>
            Hälso- och sjukvård
          </p>
          <p>
            Den decentraliserade sjukvårdsorganisationen i länet, ”Skaraborgsmodel-
            len”, kännetecknas av att den kommunbaserade primärvården utgör
            basen för hälso- och sjukvården i länet. I denna ingår den lokala
            beslutsfunktionen primärvårdsnämnderna som en mycket väsentlig
            del. Behovet av vardagssjukvård skall tillgodoses inom primärvården.
            Ett annat centralt område där ansvaret ligger hos primärvården
            är den förebyg- gande hälsovården. De frågor som för närvarande
            diskuteras i den allmänna debatten i landet gäller dels att minska
            av de köer som finns till vissa operationer dels långtidssjukvårdens
            framtid. En utgångspunkt för att tillgodose det förstnämnda är
            att det finns läkare. I landstingen utanför storstadsområdena
            är detta ett bekymmer och situatio- nen lär knappast bli bättre
            av att läkarutbildningen minskat. Läkarutbild- ningen bör ökas
            för att inte försämra tillgången på läkare i län som Skaraborg.
            Av samma anledning och för att aktivt kunna utveckla rehabilite-
            ringsarbete bör också fler sjukgymnaster utbildas. I Skaraborgsmodellen
            är eget rum i långvården redan ett faktum i all nybyggnation sedan
            några år och i planeringen när det gäller omändringen av äldre
            sjukhem. Störst andel enkelrum av antalet platser inom långvården
            finns inom Skaraborgs läns landstings äldrevård. Likaså är det
            en självklarhet med de små sjukhemmen i kommunerna
          </p>
          <p>
            21
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-002.pdf"/>
          <p>
            fr
          </p>
          <p>
            vilket står i kontrast mot den centrala planeringsfilosofi som
            fanns till långt in på 1970-talet. Utbyggd hemsjukvård är också
            en gammal målsättning i Skaraborg. Genom den nära kontakt som
            finns mellan kommun och landsting i primärvårdskommunerna skapas
            förutsättningar för ett rätt omhändertagan- de där patienten inte
            skall behöva lida för eller känna av de administrativa gränserna.
            Inom ramen för den sociala forskningen föreslår vi att Skaraborgsmodel-
            len utvärderas så att de resultat som uppnåtts kan utnyttjas i
            den fortsatta utbyggnaden av primärvården i landet.
          </p>
          <p>
            Utbildning
          </p>
          <p>
            En av de absolut viktigaste regionalpolitiska insatserna i Skaraborgs
            län var tillkomsten av högskolan i Skövde. Det förhållandet att
            utbildningen finns att tillgå inom länet innebär att fler ungdomar
            kan stanna i sin hembygd och att den totala utbildningsnivån höjs.
            Tillgänglig statistik visar klart att de orter som har saknat
            högre utbildning också har den lägsta andelen yrkesverksam- ma
            med högre utbildning. År 1983 fick högskolan i Skövde ”egen” utbildning
            på ekonomlinjens s. k. basblock, dvs. de första 80 poängen av
            totalt 140. Från budgetåret 1987/88 är planeringsramen 60 platser.
            De studerande är därefter hänvisade till fördjupningsblocket inom
            ekonomiutbildningen vid universitet i Göteborg. Det förhållandet
            att fördjupningsdelen för närvarande inte finns vid högsko- lan
            i Skövde medför emellertid att länets näringsliv har svårigheter
            att rekrytera de civilekonomer som erfordras. En etablering av
            fördjupningsdelen av ekonomlinjen vid högskolan i Skövde skulle
            medföra att: — företag och motsvarande i länet skulle få lättare
            att rekrytera civileko- nomer, — den resurs som kompetenta lärare
            utgör kan utvidgas. Enligt vår uppfattning bör fördjupningsdelen
            och därmed ekonomlinjen i sin helhet förläggas till högskolan
            i Skövde från och med budgetåret 1988/89. Planeringsramen bör
            vara 30 platser. Som vi återkommer till under rubriken jordbruk
            utgör livsmedelsindustri en av de väsentligaste näringsgrenarna
            i länet. Målsättningen måste vara att utveckla livsmedelsindustrin
            ytterligare och att utnyttja biotekniken. En avgörande faktor
            för en sådan expansion är att det finns möjlighet till bl. a.
            högskoleutbildning inom länet. Inom länet finns samstämmiga uttalanden
            om behovet av denna utbildning. Mot bakgrund av vad som anförts
            anser vi att en livsmedelsindustrilinje inrättas vid högskolan
            i Skövde — alternativt en lokal linje med inriktning mot livsmedelsindustrin.
            Det är viktigt att resurser ställs till förfogande så att forskning
            kan bedrivas också vid de små högskolorna. Denna forskning skall
            ske i samverkan med universitetsfakulteterna.
          </p>
          <p>
            Mot. 1986/87 Ub680
          </p>
          <p>
            22
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-003.pdf"/>
          <p>
            Kultur
          </p>
          <p>
            Kulturell identitet och aktivitet är en viktig del för ett läns
            och en regions utveckling. Inom landstinget i Skaraborgs län pågår
            i samarbete med länets kommuner ett aktivt arbete just för att
            utveckla detta. Bl.a. pågår för tillfället arbete med att forma
            en organisation för att fullföja den musikpoli- tiska reform som
            riksdagen beslutat om. Detta sker genom ett samarbete inom Västsverige,
            Musik i Väst. Inom teaterområdet har landstinget medverkat till
            en försöksverksamhet där bl. a. samarbete skett med yrkesverksamma
            fria teatergrupper, främst teatergruppen Mercurius. Utredningsförslag
            föreligger nu om att starta en fast länsteaterverksamhet. Enligt
            vår uppfattning är det angeläget att staten på olika sätt stimulerar
            det kulturella utvecklingsarbetet i landets olika delar. Den hittills
            bedrivna verksamheten i Skaraborgs län har till övervägande delen
            skett genom landstingets och kommunernas insatser. De statliga
            insatserna för kultur- verksamheten i Skaraborgs län måste därför
            förstärkas.
          </p>
          <p>
            Turism
          </p>
          <p>
            Turismen och därmed övernattningar och annat serviceutnyttjande
            har ökat dramatiskt i och med etableringen av Skara Sommarland.
            Genom ett enskilt initiativ har länet på detta sätt fått ett stort
            antal besökare och placerats på Sommarsveriges karta. Ett annat
            initiativ som nu håller på att förberedas är laxprojektet i Vänern.
            Vänern har en unik laxkvalitet i Gullspångslaxen men även övriga
            lax- och öringbestånd finns det chans att utveckla för turismen.
            För att rädda dessa unika tillgångar krävs redan nu insatser från
            länsstyrelsens sida. Eftersom Skaraborgs län saknar regionalpolitiska
            medel i den omfattning som erfordras bör särskilda medel nu anslås
            för att garantera inledningen av laxprojektet. Medel har äskats
            i motion av Jan Hyttring (c) m. fl. Riksdagen bör ge regeringen
            till känna att laxprojektet bör genomföras och med statlig garanti
            inledningsvis och att regionalpolitiska medel anslås även för
            de anläggningar som skall uppföras i Gullspång.
          </p>
          <p>
            Ekonomi och skatter
          </p>
          <p>
            För Skaraborgs län är den kommunala skatteutjämningen det enda
            statliga stödet av någon betydelse som erhålls. Vi protesterar
            därför kraftigt mot regeringens förslag att urholka detta stöd.
            Enligt vår uppfattning måste en förändring av skatteutjämningen
            genomföras på ett sådant sätt att rättvisa mellan kommuner och
            delar av landet uppnås. Sammantaget har Skaraborgs län en skattekraft
            på 89 96 av medelskatte- kraften i riket. Skall kommuner och landsting
            kompensera sig för det bortfall som regeringen nu föreslår måste
            utdebiteringen höjas med i genomsnitt 69 öre respektive 58 öre
            per skattekrona eller totalt 1,27 kr. per skattekrona. Utslaget
            på enskilda kommuner blir effekten än mer orättvis eftersom de
            kommuner som redan i dag har en hög utdebitering måste vidta kraftiga
            höjningar.
          </p>
          <p>
            Mot. 1986/87 Ub680
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-004.pdf"/>
          <p>
            Alternativet är att minska servicen. Skatteutjämning är ju inget
            som går till kommuner eller landsting utan det kommer varje Skaraborgare
            till del som är beroende av sjukvård, social omsorg, utbildning
            etc. Vi yrkar därför avslag på regeringens förslag till förändring
            av grunderna för den kommunala skatteutjämningen.
          </p>
          <p>
            Regional utveckling
          </p>
          <p>
            Befolkningsutvecklingen i Skaraborgs län har under hela efterkrigsperioden
            varit i stort sett positiv. Under 1960-talet utgjordes folkökningen
            av födelseöverskott medan flyttningsöverskott svarade för huvuddelen
            av ökningen under 1970-talet. Under de senaste åren uppvisar enstaka
            år minskande befolkningstal. Orsaken är ökad utflyttning varvid
            särskilt kan påtalas det förhållandet att ungdomar tvingas flyttat
            till i huvudsak storstads- områdena. I gruppen 16-24 år rör det
            sig om ett flyttningsunderskott på 426 personer 1985. Inget tyder
            på att situationen förbättrats under 1986. Till Skaraborgs län
            har inte förlagts några av de utlokaliseringar av central statlig
            verksamhet som besutades på 1970-talet. Lokalisering till länet
            bör ske vid tillkommande lokaliseringar eller vid inrättande av
            nya statliga funktio- ner. På den privata sidan finns ett fåtal
            huvudkontorsfunktioner till följd av koncentrationen inom näringslivet.
            Den positiva trenden har brutits på 1980-talet. Om detta skall
            bli bestående beror på om det kommer att bedrivas en regionalpolitik
            som är värd namnet och att ett län som Skaraborg som inte ingår
            i de regionalpolitis- ka stödområdena ges en chans att utvecklas
            på lika villkor. Ett antal prognoser har under åren ställts upp
            för länet befolkningstal och den inomregionala fördelningen. Från
            centerns sida har utgångspunkten i samtliga länsplaneringsomgångar
            varit att länets alla delar och kommuner skall ha möjlighet att
            utvecklas utifrån sina förutsättningar. Utvecklingen i resp. kommuner
            har, med några undantag som vi återkommer till, varit positiv.
            Inomregional balans har kunnat upprätthållas. Strukturen inom
            länets näringsliv med en stark och dominerande småföretagsandel
            har bidragit till detta. Vår målsättning för länet är att de insatser
            som vi här föreslår och de åtgärder som vidtas inom länet skall
            leda till en positiv utveckling i alla kommuner och sammantaget
            bidra till att skapa resurser för ett slagkraftigt alternativ.
          </p>
          <p>
            Sysselsättning
          </p>
          <p>
            Kvinnor och ungdomar är de som drabbas när det gäller möjligheten
            att få arbete. Situationen för ungdom är i huvudsak densamma som
            för riket i Övrigt. Stora insatser behövs bland ungdomarna i åldern
            20-24 år. När det gäller kvinnornas arbetsmarknad är den, av tradition
            i ett av tillverkningsindustri dominerat län, svag. Länsstyrelsen
            har fullgjort rege- ringens uppdrag att redovisa ett program för
            att stärka kvinnors ställning på arbetsmarknaden. I programmet
            redovisas en rad konkreta åtgärder för att få kvinnor etablerade
            inom yrken som har varit och är mansdominerade.
          </p>
          <p>
            Mot. 1986/87 Ub680
          </p>
          <p>
            24
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-005.pdf"/>
          <p>
            Verkligheten visar tyvärr också på en annan utveckling som är
            oroande, nämligen att kvinnor som utbildats för och arbetat inom
            mansdominerade yrken senare övergått till exempelvis vårdyrken.
            Detta visar att åtgärder för att stärka kvinnornas arbetsmarknad
            inte får stanna vid program utan insatserna måste också utvärderas.
            Orsakerna till att kvinnorna lämnar de otraditionella yrkena måste
            kartläggas. Regeringen bör ge länsstyrelsen i uppdrag att utvärdera
            de insatser som gjorts för att få fler kvinnor i mansdominerade
            yrken.
          </p>
          <p>
            Näringspolitik
          </p>
          <p>
            Enligt de senast redovisade folk- och bostadsräkningarna är offentlig
            förvaltning, tillverkningsindustri, jordbruk och varuhandel de
            fyra största näringsgrenarna i länet. Som tidigare angetts dominerar
            små och medelstora företag i länet. Detta har varit en styrka
            under de ekonomiskt svåra åren. Småföretagen har varit flexibla
            och kunnat anpassa sin produktion. Självfallet är det inte riskfritt
            i framtiden med denna företagsstruktur. Vår uppfattning är dock
            att småföre- tagens inneboende styrka måste stödjas på olika sätt.
            Teknikutvecklingscent- rum i Skövde, Mariestad och Lidköping,
            utbildningsinsatser inom gymna- sieskola och högskola, slopad
            förmögenhetsbeskattning på arbetande kapi- tal, avskaffande av
            löntagarfonderna som för bort kapital från länet, väl utvecklade
            kommunikationer inte minst på telesidan för den ökade datatrafi-
            ken är några av de punkter som vi redovisar för att förbättra
            småföretagens möjligheter. Att insatser av det nämnda slaget krävs
            för utvecklingen i Skaraborgs län bör ges regeringen till känna.
            I några av länets kommuner har befolkningsutvecklingen under 15-
            årsperioden 1970-1985 varit negativ. Genomsnittlig årsvis förändring
            i promille för Gullspång, Töreboda och Karlsborg var 1970-1980
            —1,3 och för 1980-1985 —5,0. Landsting och länsstyrelse har genom
            åren i planeringssam- manhang ständigt påpekat dessa kommuners
            utsatta läge och uttalat sig för behovet av stöd till etableringar
            i olika former. Kommunerna, landstingets utvecklingsavdelning,
            Utvecklingsfonden och länsstyrelsen har för de tre norra kommunerna
            offensivt och brett under 1986 presenterat möjligheterna när det
            gäller att etablera företag i resp. kommun. Ett antal initiativ
            har vi redovisat i centermotioner under allmänna motionsti- den
            1986, exempelvis mineralprospektering inom Karlsborgs kommun (1985/86:N286),
            alternativ produktion och lokal förädling inom lantbruket (1985/86:J0202)
            där även hushållningssällskapet i länet ingår som intressent utöver
            de tidigare nämnda, Gullspångs kommuns möjligheter att ta emot
            tung industri i Otterbäcken (1986/87:A411) m. fl. initiativ. Varje
            insats för att få företag etablerade i dessa kommuner försvåras
            av att i kommuner med motsvarande läge i länen norr om Skaraborg
            har företagen möjlighet att erhålla lokaliseringsstöd. För att
            norra delen av Skaraborgs län skall ges en chans att konkurrera
            på lika villkor föreslår vi att lokaliseringsstöd skall utgå vid
            nyetablering eller utvidgning av företag inom Gullspångs, Töreboda
            och Karlsborgs kom- muner.
          </p>
          <p>
            Mot. 1986/87 Ub680
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-006.pdf"/>
          <p>
            Jordbruk
          </p>
          <p>
            Den regionala betydelsen av jordbruket och förädlingsindustrin
            har redovi- sats i undersökningarna Jordbruket ger mat och jobb.
            Var tredje skaraborga- re är direkt eller indirekt beroende av
            jord- och skogsbruket. Om den offentliga förvaltningen räknas
            bort blir varannan skaraborgare beroende av jord- och skogsbruket.
            Detta belyser de aktuella näringarnas stora betydelse för regionalpolitiken
            i Skaraborgs län. Enligt vår uppfattning måste alla möjligheter
            att behålla och vidareutveck- la sysselsättningen inom jordbruket
            och dess förädlingsindustri tas till vara. Alternativ till den
            produktion som i dag sker på länets åkerarealer måste snarast
            prövas så att åkerarealen kan bibehållas till gagn för både sysselsätt-
            ningen och det öppna landskapet. Regeringen bör ges till känna
            vad som här anförts om jordbrukets roll i regionalpolitiken.
          </p>
          <p>
            Energi
          </p>
          <p>
            I länsrapport 1986 anger länsstyrelsen att den i sitt arbete
            med energifrågorna betraktat de inhemska energikällorna som en
            betydelsefull näringslivsfräm- jande faktor. Från centerpartiets
            sida vill vi vidga energifrågornas betydelse ytterligare. Energihushållning
            och en energiförsörjning baserad på inhemska förnybara energikällor
            är grunden för en energipolitik som kan ersätta olja, kol och
            kärnkraft. Inom länet finns betydande tillgångar av bränsleflis,
            torv och halm som kan utnyttjas i fastbränsleanläggningar. För
            att detta skall ske i en tid då oljepriserna tillfälligt varit
            låga erfordras att klara uttalande görs om inriktningen av den
            framtida energipolitiken. Sådana uttalanden behövs även för att
            energisparandet skall kunna nå en hög nivå, vilket ger effekter
            för företag i vårt län, exempelvis Rockwool. Frågan om en utbyggd
            anläggning för produktion av etanol m.m. i Lidköping har vi behandlat
            i en särskild motion. Ett annat intressant alternativ inom energiområdet
            är naturgasen. Ett svenskt gasnät håller nu på att byggas. Skåne
            och Västkusten håller på att knytas till detta gasnät. Mot bakgrund
            av det nordiska samarbete som är möjligt på detta område menar
            vi att utredningsarbetet måste gå vidare. Från Göteborg bör studeras
            utbyggnaden av norr ut mot Mellansverige. Det naturliga är då
            en dragning genom bl. a. Skaraborgs län och därvid bör länets
            behov beaktas i ett tidigt skede. Detta krav framfördes även föregående
            riksmöte i motion (1985/86:N439) och följdes upp av centerpartiet
            i reservation. Riksdagen bör uppdra åt regeringen att utföra förstudier
            för naturgas- nätets vidare sträckning från Göteborg mot Mellansverige.
          </p>
          <p>
            Kommunikationer
          </p>
          <p>
            Skaraborgs län är genom sina många orter och sitt spridda näringsliv
            beroende av goda kommunikationer såväl inom som utom länet. På
            vägsidan
          </p>
          <p>
            Mot. 1986/87 Ub680
          </p>
          <p>
            26
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-007.pdf"/>
          <p>
            har under senare tid ett antal förslag presenterats som innebär
            att vägbygg- nadsanslagen skulle koncentreras till ett fåtal storskaliga
            vägprojekt av typ motorvägstriangeln eller vägverkets stamvägnät.
            I centerpartiets trafikpoli- tiska motion avvisas dessa storskaliga
            satsningar och vi kräver en jämnare fördelning av anslagen mellan
            riks- och länsvägnätet. I kommunikationsmi- nisterns uttalanden
            med anledning av vägverkets anslagsframställning sägs att planeringen
            skall ske decentraliserat och att behoven i hela landet måste
            beaktas. Det finns i kommunikationsministerns uttalande inget
            ställningsta- gande till de planeringsmodeller som vägverket nu
            arbetar med och som inriktats på ett fåtal storskaliga vägprojekt.
            För länets del skulle detta kunna innebära att satsningar på E3
            skjuts långt fram i tiden. Riksdagen bör ge regeringen till känna
            att E3:ans roll i det svenska riksvägnätet måste bevaras för kommunikationerna
            till och från länet men också för Västsveriges och Mellansveriges
            kommunikationsbehov i övrigt. Nödvändiga investeringsbehov får
            inte skjutas på framtiden. De kollektiva persontransporterna till
            och från Skaraborgs län är i hög grad beroende av järnvägen. För
            länets del måste varje tanke på förändrad sträckning av västra
            stambanan avvisas. Med introduktion av snabbtåg på västra stambanan
            beräknas drygt en halv miljon personbilsresenärer per år övergå
            till tågresande. Detta är mycket betydelsefullt, inte minst ur
            miljösynpunkt. För att detta skall bli ett bra alternativ i Skaraborgs
            län krävs att tågstopp görs i Töreboda, Skövde och Falköping.
            Vidare finns förutsätt- ningar att förbättra anslutningstrafiken
            på banorna Falköping-Nässjö, Herrljunga-Uddevalla och på Kinnekullebanan.
            Ett intressant alternativ med regionala snabbtåg som seriöst bör
            prövas har presenterats av en arbetsgrupp SJ-anställda i Nässjö.
            Sådana lösningar bör också prövas när det gäller lokaltrafik på
            stambanan genom länet och för en återupptagen trafik på Karlsborgsbanan.
            Mot bakgrund av vad som anförts bör regeringen vid de fortsatta
            övervägandena med anledning av 1985 års järnvägspolitiska beslut
            och SJ:s redovisningar i samband med denna uppföljning utgå från
            det klara ställningstagandet att västra stambanan bibehålls i
            nuvarande sträckning och att trafiken utvecklas på anslutningsbanorna.
          </p>
          <p>
            Barnomsorg
          </p>
          <p>
            Länets struktur när det gäller boende, arbete och service kräver
            att barnomsorgen kan ordnas på ett flexibelt sätt och utifrån
            föräldrarnas och barnens behov. Reglerna för statsbidrag till
            barnomsorgen förhindrar att de lösningar kan väljas som bäst passar
            i kommunen eller del därav. Den situationen kan uppstå att kommunen,
            på grund av snåriga statsbidragsreg- ler, inte kan ge alla barnomsorg
            i den mån kommunen inte vill täcka kostnaderna ur egen kassa —
            ett system som inte är rättvist kommunerna emellan. Lantbruket
            som är en dominerande näringsgren i länet har vissa tider behov
            av barntillsyn som också måste tillgodoses inte minst därför att
            modern lantbruksdrift innehåller många olycksrisker. I länet har
            projekt bedrivits för att tillgodose olika barnomsorgsbehov, exempelvis
            i Tidaholms kommun för att finna nya lösningar där daghem- eller
            familjedaghemsverksamhet ej är möjlig, Skövde kommun försök med
          </p>
          <p>
            Mot. 1986/87 Ub680
          </p>
          <p>
            2
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-008.pdf"/>
          <p>
            ”skördedagis” för barn från lantbrukarfamiljer. Enligt vår uppfattning
            bör reglerna för statsbidrag till barnomsorgen ändras så att alternativa
            omsorgsformer av bl. a. det slag som vi beskrivit ovan blir statsbidragsberättigade.
            Detta bör ges regeringen till känna.
          </p>
          <p>
            Miljö I budgetpropositionen upptas nära 4 milj. kr. för att slutföra
            utredningsarbe- tet om återställande av området vid Ranstadsverket.
            Vi har i motioner sedan 1981 tagit upp olika frågor som har med
            kravet på återställning att göra. Även nu ser vi det som angeläget
            att riksdagen uttalar målsättningar för det fortsatta utredningsarbetet.
            Följande utgångspunkter bör ligga till grund för det fortsatta
            utredningsarbetet och kommande förslag till åtgärder: —- staten
            skall ansvara för återställning av och framtida driftsansvar för
            områden som innehåller miljöstörande lakrest — dagbrottsområdet
            återställs — skog och jordbruksmark som ej är belastad av tidigare
            industriverksamhet bör säljas till enskilda brukare — byggnader
            som inte kan nyttjas för annan industriell verksamhet saneras
            bort. Detta bör riksdagen ge regeringen till känna.
          </p>
          <p>
            Hemställan
          </p>
          <p>
            Med stöd av vad som ovan anförts hemställs 1. att riksdagen som
            sin mening ger regeringen till känna vad som i motionen sagts
            om ökad läkar- och sjukgymnastutbildning, [att riksdagen begär
            att regeringen startar ett socialt forsknings- projekt för utvärdering
            av Skaraborgsmodellen,'] 2. att riksdagen som sin mening ger regeringen
            till känna vad som i motionen anförts om inrättande av ekonomlinjens
            s. k. fördjupnings- block vid högskolan i Skövde med 30 platser
            budgetåret 1988/89, 3. att riksdagen som sin mening ger regeringen
            till känna vad som i motionen anförts om inrättandet av en livsmedelsindustrilinje
            (60 poäng) med 30 platser vid högskolan i Skövde budgetåret 1987/88
            alternativt att anslaget Lokala och individuella linjer och enstaka
            kurser tillförs medel för inrättandet av en lokal linje om 80
            poäng med inriktning mot livsmedelsindustrin, [att riksdagen avslår
            regeringens förslag till förändringar av den kommunala skatteutjämningen,”]
            [att riksdagen som sin mening ger regeringen till känna vad som
            i motionen anförts om regionala utvecklingstendenser i Skaraborgs
            län,?] [att riksdagen som sin mening ger regeringen till känna
            att lokaliseringsstöd skall utgå vid nyetablering eller utbyggnad
            av företag i kommunerna Gullspång, Töreboda och Karlsborg samt
            att riksdagen
          </p>
          <p>
            Mot. 1986/87 Ub680
          </p>
          <p>
            28
          </p>
          <pb facs="riksdagen-motions-pdf/data/198687/mot_198687_ub_680/mot_198687_ub_680-009.pdf"/>
          <p>
            ST SR SE IE
          </p>
          <p>
            som sin mening ger regeringen till känna vad som i övrigt anförts
            om Mot. 1986/87 regionalpolitiska insatser i dessa kommuner ,”]
            Ub680 [att riksdagen som sin mening ger regeringen till känna
            vad som i motionen anförts om jordbrukets regionalpolitiska betydelse
            i Skara- borgs län,"] [att riksdagen som sin mening ger regeringen
            till känna vad som i motionen anförts om E3, länsvägar och västra
            stambanan,'”] [att riksdagen som sin mening ger regeringen till
            känna vad som i motionen anförts om statsbidragsregler till barnomsorgen,']
            [att riksdagen som sin mening ger regeringen till känna vad som
            i motionen anförts om riktlinjer för återställning vid Ranstadsverket,'”]
            [att riksdagen som sin mening ger regeringen till känna vad som
            i motionen i övrigt anförts om åtgärder för att främja arbete,
            service och boende i Skaraborgs län.?].
          </p>
          <p>
            Stockholm den 26 januari 1987
          </p>
          <p>
            Gunilla André (c) Bengt Kindbom (c)
          </p>
          <p>
            11986/87:S0634. 21986/87:Fi314. 31986/87:A460. 41986/87:J0251.
            51986/87:T220. 61986/87:N400. 29
          </p>
        </div>
      </div>
    </body>
  </text>
</TEI>
