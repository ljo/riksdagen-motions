<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_107/mot_198687_fö_107-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Fö107
          </p>
          <p>
            Görel Thurdin (c) Räddningstjänstlag, m. m. (prop. 1985/86:170)
          </p>
          <p>
            Sotningsväsendet
          </p>
          <p>
            I förslaget till ny räddningstjänstlag tas bl.a. sotningsverksamheten
            upp. Enligt föredraganden bör sotningsverksamheten organiseras
            och bedrivas som tidigare. Detta innebär att kommunerna även i
            fortsättningen skall ha ansvaret för sotningsverksamheten. Kommunerna
            får dock själva bestämma om verksamheten skall bedrivas i egen
            regi eller i entreprenadform. Räddningstjänstkommittén föreslog
            att bestämmelserna om sotning skulle skrivas i en särskild sotningslag,
            där syftet med samhällets sotningsverksam- het anges vara att
            hindra uppkomst och spridning av brand och främjande av en god
            energihushållning. Endast den skorstensfejarmästare eller en skor-
            stensfejare som är anställd för att biträda honom har rätt att
            utföra den sotning och kontroll som är obligatorisk. Enligt föreliggande
            lagförslag skall dock sotningsverksamheten regleras i räddningstjänstlagen.
            Vid remissbehandlingen riktades bl. a. kritik mot det offentliga
            monopolet inom sotningsväsendet. Frågan har också aktualiserats
            från centerpartihåll tidigare under riksmötet 1985/86. Ur samhällsekonomisk
            synpunkt är det intressant att noggrant pröva vilka möjligheter
            som finns att ta bort olika typer av reglerande bestämmelser i
            syfte att stärka marknadskonkurrensen och minska samhällets åtaganden
            på områden som lika väl kan organiseras i privat regi. Jag vill
            dock understryka att reglerande bestämmelser kan vara nödvändiga
            i vissa sammanhang, t. ex. när man vill införa ett nytt system
            eller en ny verksamhet. Under den tid som nuvarande sotningssystem
            funnits har de grundläggande förutsättningarna förändrats. Det
            gäller antalet anläggningar som behöver sotas liksom sotningsfrekvensen.
            För en fastighetsägare som behöver få sotning utförd gäller med
            nuvarande system följande marknadsläge: Köparen av tjänsten kan
            varken själv avgöra om och när tjänsten skall utföras, inte heller
            vem som skall anlitas. Omfattningen av tjänsten bestäms av säljaren,
            och köparens inflytande på priset är obefintligt. Detta förhållande
            kommer att leda till att kostnaden för köparen till sist blir
            orimlig. Inte heller påverkas detta förhållande av att monopolet
            överlämnas till en privat entreprenör. Däremot kan den kommunala
            kostnaden då i viss mån påverkas. Den enda varaktiga lösningen
            för att få en mera rimlig kostnadsökning, bra service och en fungerande
            sotningsverk- samhet är att monopolet bryts och marknaden återupprättas.
            Enligt min uppfattning är därför föredragandens förslag till ny
            sotningslag i
          </p>
          <pb facs="riksdagen-motions-pdf/data/198687/mot_198687_fö_107/mot_198687_fö_107-002.pdf"/>
          <p>
            princip otillfredsställande. Det nuvarande systemet måste reformeras
            i syfte att få en mer kundanpassad och mindre kostnadskrävande
            sotningsverk- samhet. Ett nytt system bör utformas så att dagens
            sammanblandning mellan myndighetsutövning och kommersiell verksamhet
            upphör. I fortsättningen bör kommunerna ha ett ansvar och en skyldighet
            att tillse att fastighetsägaren uppfyller de krav och bestämmelser
            om brandskydd som föreskrivs. Vad beträffar den kommersiella delen
            bör sotningsverksamheten betrak- tas likvärdig med annan jämförbar
            näringsverksamhet, och sotningsföreta- gen skall därmed kunna
            konkurrera på marknadens villkor. Detta skulle bl.a. innebära
            att nuvarande system med fastställd taxa upphör. I en reformerad
            lagstiftning måste särskilda avvägningar göras vad gäller fastigheter
            långt ute i glesbygden. Enligt min mening bör därför proposition
            1985/86:170 avslås i denna del och riksdagen hos regeringen begära
            ett nytt förslag med utgångspunkt från de riktlinjer som ovan
            presenterats.
          </p>
          <p>
            Hemställan
          </p>
          <p>
            Med hänvisning till vad som ovan anförts hemställs att riksdagen
            beslutar avslå proposition 1985/86:170 i den del som berör sotningsverksamheten
            och hos regeringen begär ett förslag om formerna för sotningsverksamheten
            i enlighet med de riktlinjer som redovisats i motionen.
          </p>
          <p>
            Stockholm den 5 juni 1986
          </p>
          <p>
            Görel Thurdin (c)
          </p>
          <p>
            Mot. 1986/87 Fö107
          </p>
        </div>
      </div>
    </body>
  </text>
</TEI>
