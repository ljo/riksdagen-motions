<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_124/mot_198687_fö_124-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:Fö124
          </p>
          <p>
            Kjell A. Mattsson m.fl. (c)
          </p>
          <p>
            Totalförsvarets fortsatta utveckling (prop. 1986/87:95)
          </p>
          <p>
            I samband med övriga förslag beträffande totalförsvarets utveckling
            föreslår regeringen att kustbevakningen bryts loss från tullverket
            och blir civil myn- dighet inom marinen. Kustbevakningens organisatoriska
            ställning har varit föremål för utred- ningar under många år.
            Det finns därför motiv för att komma till ett beslut huruvida
            någon förändring skall komma till stånd eller ej. Det nu framlagda
            förslaget har dock huvudsakligen tagits fram bakom stängda dörrar
            och utan remissomgång. När det kommit till kustbevakningens kännedom
            har flera invändningar rests av personalen ute på fältet. Man
            är rädd för att kustbevakningen tappar sin viktiga civila profil.
            Man vill ha kvar sina civila utbildningsvägar, exem- pelvis polisskola,
            tullskola, sjöbefälsskola. Man vill ha chefer som gått den civila
            vägen och ser på kustbevakningens uppgifter med ”civila” ögon.
            Man anser att det blir dyrare och mer byråkratiskt om/när kustbevakningen
            skall använda örlogsvarv för reparationer och FMV för underhåll.
            Och sist, men inte minst, anser man att Malmöförsöket, som påbörjades
            i mars 1982 och permanentades i februari 1984, klart visar att
            vid en samordning av marinen och kustbevakningen får den sistnämnda
            verksamheten så gott som inget ut- rymme alls. Vi finner inte
            heller de skäl som anförs för att inordna kustbevakningen i det
            militära försvaret vara övertygande. Även statsrådet finner det
            angeläget att understryka att kustbevakningen skall vara en civil
            verksamhet. Risken för att kustbevakningen ändock sammankopplas
            med marinen är stor. Vi an- ser därför att regeringens förslag
            inte skall genomföras. Kustbevakningen har många viktiga uppgifter
            i den svenska skärgården, t. ex. sjöräddning, sjötrafikövervakning,
            fisketillsyn, allmän gränsövervak- ning och sjuktransporter. Eftersom
            varje myndighet har en press på sig att minska sina kostnader,
            har detta ofta medfört att man skurit ned på de upp- gifter som
            haft minst omfattning och därmed ställt vissa bygder utan service.
            Det samordningsansvar mellan olika myndigheters skärgårdsverksamhet
            som ligger på länsstyrelserna fungerar inte. Vi anser därför att
            kustbevakningen bör bli en egen myndighet med ut- ökade uppgifter.
            Uppgifterna anges på s. 57 i propositionen och inom de fles- ta
            av dessa bör kustbevakningens kompetens utökas, dvs. att kustbevakning-
            en skall få möjligheter att utföra uppgifter som i dag måste utföras
            av annan myndighet. Riksdagen bör därför besluta att organisationsutredningen
            får denna inriktning.
          </p>
          <pb facs="riksdagen-motions-pdf/data/198687/mot_198687_fö_124/mot_198687_fö_124-002.pdf"/>
          <p>
            Hemställan
          </p>
          <p>
            Med anledning av ovanstående hemställer vi att riksdagen med
            avslag på regeringens förslag angående kustbe- vakningens organisatoriska
            ställning beslutar att organisationsutred- ningen skall ha till
            uppgift att utforma organisationen för kustbevak- ningen som fristående
            civil myndighet.
          </p>
          <p>
            Stockholm den 25 mars 1987
          </p>
          <p>
            Kjell A. Mattsson (c) Anna Wohlin-Andersson (c) Larz Johansson
            (c)
          </p>
          <p>
            Karl Boo (c) Marianne Andersson (c)
          </p>
          <p>
            Agne Hansson (c)
          </p>
          <p>
            Mot. 1986/87 Fö124
          </p>
          <p>
            1
          </p>
        </div>
      </div>
    </body>
  </text>
</TEI>
