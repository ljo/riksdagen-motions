<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_126/mot_198687_fö_126-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Fö126
          </p>
          <p>
            Anita Persson m.fl. (s)
          </p>
          <p>
            Totalförsvarets fortsatta utveckling (prop. 1986/87:95)
          </p>
          <p>
            I proposition 1986/87:95 bilaga 8 om totalförsvarets fortsatta
            utveckling in- stämmer försvarsministern i försvarskommitténs
            förslag att frågan om den regionala försörjningsförmågan i krig
            bör ägnas särskild uppmärksamhet i den fortsatta planeringen framför
            allt då det gäller övre Norrland. Enligt de- partementschefen
            bör också risken för konsekvenserna av att storstadsområ- dena
            avskärs från tillförsel analyseras. Det är emellertid inte bara
            i Norrland och storstadsområdena som försörj- ningsberedskapen
            bör uppmärksammas. Centraliseringen av livsmedelshanteringen under
            de senaste 10-15 åren har ur beredskapssynpunkt påverkat Södermanlands
            län mycket negativt. Livsmedelsindustrin har i hög grad utarmats
            i länet. Den ökade sårbarheten vid försörjningskriser är obestridlig.
            ö Några exempel: länet saknar helt slakterier med undantag för
            ett par fjä- derfäslakterier samt några viltslakterier. Bryggerier
            saknas helt. På kvarnsi- dan finns förutom några små bygdekvarnar
            endast Strängnäs Valskvarn. KF, ICA och DAGAB har avvecklat all
            partihandel i länet. Listan kan göras ännu längre. Därför får
            inte ytterligare försvagning av länets livsmedelsförsörjning ske.
            Det är helt oacceptabelt om den diskuterade strukturomvandlingen
            inom Arla skulle få till följd att inget mejeri för mjölkhantering
            skulle komma att finnas kvar i länet. Civilbefälhavaren i östra
            civilområdet har också klargjort att det ur be- redskapssynpunkt
            är helt nödvändigt att en acceptabel försörjningssäkerhet för
            mjölkhantering i området mellan Bråviken och Mälaren finns kvar.
            Ett ökat beaktande av totalförsvarets behov i den fredstida samhällsplane-
            ringen förutsätter ett väl fungerande samarbete mellan ansvariga
            samhälls- organ och ett näringsliv som arbetar under lönsamhetskrav.
            Staten har i dag ett övergripande ansvar för samhällsplaneringen.
            Denna bör — även från försvarssynpunkt — på ett bestämdare sätt
            än vad som sker i dag gentemot näringslivet hävda kravet på en
            tryggad livsmedelsförsörjning i landets olika delar. Detta utifrån
            grundprincipen att den som har en viktig samhällsfunktion i fred
            också skall ha ansvar för den i krig. Hittills har livsmedelssektorn
            fått centralisera i förädlings- och distribu- tionsledet utan
            att tillräcklig hänsyn tagits till försörjningstryggheten i ett
            krigsläge. Ekonomiska skäl har fått styra men det är också dyrt
            och i många fall tekniskt komplicerat att vidta beredskapsåtgärder
            sedan systemen byggts
          </p>
          <p>
            14
          </p>
          <pb facs="riksdagen-motions-pdf/data/198687/mot_198687_fö_126/mot_198687_fö_126-002.pdf"/>
          <p>
            ut. Genom att ta beredskapshänsyn redan på planeringsstadiet
            — innan inve- steringar beslutas och genomförs — går det att skapa
            en större säkerhet. Då vet man var och hur den rätta och billigaste
            beredskapen kan åstadkommas. Den extra kostnaden blir oftast betydligt
            mindre än om man skall rätta till svagheterna i efterhand.
          </p>
          <p>
            Hemställan
          </p>
          <p>
            Med hänvisning till ovanstående hemställs
          </p>
          <p>
            att riksdagen som sin mening ger regeringen till känna vad i
            motio- nen anförts om krav på bättre beaktande av beredskapen
            i förädlings- och distributionsleden när det gäller försörjning
            med livsmedel.
          </p>
          <p>
            Stockholm den 25 mars 1987
          </p>
          <p>
            Anita Persson (s)
          </p>
          <p>
            Marita Bengtsson (s) Maj-Lis Lööw (s)
          </p>
          <p>
            Reynoldh Furustrand (s) Olle Svensson (s)
          </p>
          <p>
            Mot. 1986/87 Fö126
          </p>
          <p>
            15
          </p>
          <pb facs="riksdagen-motions-pdf/data/198687/mot_198687_fö_126/mot_198687_fö_126-003.pdf"/>
          <p>
            gotab Stockholm 1987
          </p>
        </div>
      </div>
    </body>
  </text>
</TEI>
