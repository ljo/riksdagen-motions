<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_209/mot_198687_fö_209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Fö209
          </p>
          <p>
            Martin Olsson m. fl. (c) Ökade resurser för försvaret längs Norrlandskusten
          </p>
          <p>
            Den norrländska kusten har blivit allt intressantare för fftämmande
            makter under senare år. Det visas bl. a. av de många observationer
            av främmande undervattensverksamhet som gjorts. Många privatpersoner
            har under den gångna sommaren rapporterat anmärkningsvärda iakttagelser.
            Enligt utta- landen är man på militärt håll övertygad om att fftämmande
            dykare och ubåtar kränkt svenskt territorium längs Norrlandskusten.
            I överbefälhavarens rap- port över främmande undervattensverksamhet
            under 1986 karakteriseras 15 observationer längs Norrlandskusten
            som trovärdiga. Med hänsyn till bl. a. Nordkalottens och därmed
            Norrlands och Bottenha- vets och Bottenvikens ökade militärstrategiska
            betydelse torde det stora intresset från främmande makter för
            den norrländska kusten bestå. Tyvärr är de för närvarande tillgängliga
            resurserna för ubåtsförsvar och bevakning längs den nästan 100
            mil långa Norrlandskusten otillräckliga med hänsyn till det intresse
            som visats denna kust under senare år och som vi inte kan våga
            räkna med har varit tillfälligheter. För denna långa kuststräcka
            disponeras för närvarande endast en vapenbä- rande bevakningsbåt,
            vilket både är synnerligen anmärkningsvärt och klart otillfredsställande.
            Kustbevakningen disponerar visserligen också en bevak- ningsbåt,
            men denna är obeväpnad. Att vid incidenter snabbt förflytta en
            ubåtsstyrka upp till Norrlandskusten är heller inte möjligt. Våra
            begränsade möjligheter till insatser längs Norrlandskusten torde
            knappast avhålla främ- mande makter, som har intresse därav, att
            fortsätta att undersöka och kränka denna kuststräcka. På ansvarigt
            militärt håll i Norrland har krav på förstärkningar av ubåts-
            skyddet och bevakningsresurserna längs Norrlandskusten framförts.
            Det har gällt dels en patrullbåtsdivision bestående av fyra beväpnade
            patrullbåtar, dels två helikoptrar — en för spaning och en för
            vapeninsatser. Dessutom har framförts önskemål om en sjöbevakningscentral
            i Norrland, som kan följa fartygsrörelserna i Bottenhavet, samt
            att isbrytarledningen flyttas från Norr- köping till Härnösand.
            Det är enligt vår mening också nödvändigt att underhållet av militära
            anläggningar och resurser längs Norrlandskusten inte eftersätts
            när diskussio- nerna mycket handlar om nyanskaffningar. Det är
            även viktigt att slå vakt om lokalförsvarsförbanden längs kusten
            och om KA 5, Norrlandskustens enda marina förband. Som nämnts
            är de nuvarande resurserna för bevakning av Norrlandskusten helt
            otillräckliga. Huruvida uppgörelsen i försvarsfrågan mellan regeringen
          </p>
          <p>
            18
          </p>
          <pb facs="riksdagen-motions-pdf/data/198687/mot_198687_fö_209/mot_198687_fö_209-002.pdf"/>
          <p>
            och folkpartiet kommer att medföra några förstärkningar i detta
            område är ovisst och verkar knappast troligt av uttalanden både
            från regeringshåll och från militärt håll i Norrland. I kommande
            försvarsbeslut måste enligt vår mening erforderliga anslag beviljas
            och Norrlandskusten anges som ett område som måste tillföras ytterligare
            resurser så att de kommer att stå i rimlig relation till de behov
            av bevaknings- och incidentberedskap som otvivelaktigt föreligger
            där.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen beslutar
            att som sin mening ge regeringen till känna vad som i motionen
            anförts om nödvändigheten av ökade resurser för försvaret längs
            Norrlandskusten.
          </p>
          <p>
            Stockholm den 26 januari 1987
          </p>
          <p>
            Martin Olsson (c) Börje Hörnlund (c) Görel Thurdin (c) P. O.
            Eriksson (c) Karin Israelsson (c)
          </p>
          <p>
            Mot. 1986/87 Fö209
          </p>
          <p>
            19
          </p>
        </div>
      </div>
    </body>
  </text>
</TEI>
