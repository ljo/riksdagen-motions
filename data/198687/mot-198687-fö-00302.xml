<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_302/mot_198687_fö_302-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:Fö302
          </p>
          <p>
            Lars Hedfors m. fl. (s) Skärpt bevakning av militära förråd
          </p>
          <p>
            Det lär, enligt uppgifter i massmedia, finnas ca 3 000 militära
            s. k. mobilise- ringsförråd i vårt land. Av dessa är 2000 ammunitionsförråd.
            Det rör sig alltså om ett stort antal mycket små anläggningar,
            som ofta är belägna på ganska ödsliga platser. Det ligger så att
            säga i sakens natur att det måste vara på det viset. Det underlättar
            en ostörd mobilisering vid hot utifrån mot Sverige. Det försvårar
            för presumtiva angripare att lokalisera våra vapenar- senaler.
            Dessutom anses det vara ett säkrare förvaringssätt med många små
            förråd än några få stora. Nackdelen med denna förrådsfilosofi
            är emellertid uppenbar, det har vi smärtsamma erfarenheter av:
            den farliga materielen blir utomordentligt svår att bevaka i fredstid.
            Det har brottsliga personer utnyttjat för att tillskansa sig vapen,
            ammunition och sprängämnen, som sedan förorsakat fruktansvärda
            skador i vårt samhälle. Det finns många exempel under senare tid
            på detta: Under senare delen av 1985 försvann enligt uppgifter
            i lokalpressen ett stort antal kulsprutepistoler och automatkarbiner
            med tillhörande ammunition från ett mobiliseringsförråd i Växjötrakten.
            I september 1986 gjordes ett inbrottsförsök mot ett annat liknande
            förråd i samma trakter. Försöket misslyckades dock. I oktober
            1986 försvann (också enligt tidningsuppgifter) 72 skarpladdade
            handgranater, 14 kilo sprängdeg, en låda apterade sprängpatroner,
            60 icke apterade patroner och två rullar med 100 meter pentylstubin
            från ett militärt förråd i Helsingborgstrakten. Onsdagen den 26
            november 1986 kom så den stora smällen. I skogen söder om Järna
            exploderade ett ammunitionsförråd. Någon hade uppenbarligen försökt
            ta sig in i byggnaden, sannolikt i avsikt att stjäla där förvarad
            militär materiel. Detta är en förfärande utveckling. Så får det
            helt enkelt inte fortsätta. Det bästa sättet att begränsa vapenstölderna
            är en radikal skärpning av bevak- ningen av de militära förråden,
            och det måste vara en uppgift för de militära myndigheterna och
            förutsätts kunna ske inom befintliga anslagsramar för materielanskaffning
            och materielförvaring. Det borde vara möjligt att lösa denna uppgift
            med hjälp av anställd personal, militära frivilligorganisationer
            (hemvärnet t.ex.) eller särskilt avlönade närboende personer.
          </p>
          <pb facs="riksdagen-motions-pdf/data/198687/mot_198687_fö_302/mot_198687_fö_302-002.pdf"/>
          <p>
            Hemställan Mot. 1986/87
          </p>
          <p>
            Med hänvisning till ovanstående hemställs Fö302
          </p>
          <p>
            att riksdagen hos regeringen anhåller att åtgärder vidtas i syfte
            att kraftigt skärpa bevakningen av militära förråd i fredstid.
          </p>
          <p>
            Stockholm den 14 januari 1987 Lars Hedfors (s) Kjell Nilsson
            (s) Ulla Johansson (s)
          </p>
        </div>
      </div>
    </body>
  </text>
</TEI>
