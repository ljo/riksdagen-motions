<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_407/mot_198687_fö_407-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Fö407
          </p>
          <p>
            Hans-Eric Andersson (s)
          </p>
          <p>
            Lokaliseringen av överstyrelsen för civil beredskap (OCB)
          </p>
          <p>
            Riksdagen beslutade 1985 att överstyrelsen för civil beredskap
            (ÖCB) skulle vara lokaliserad till Stockholmsregionen. Med anledning
            av detta beslut begärde byggnadsstyrelsen hos länsstyrelsen i
            Stockholm en regionalpolitiskt inriktad studie om lokaliseringen.
            Med hjälp av ett välrenommerat konsultföretag utfördes en sådan
            studie. I denna studie jämfördes lokalisering till ett antal platser
            i länet med en central placering i Stockholms stad. Studien visade
            att en flyttning från centrala Stockholm ger en stor samhällsekonomisk
            vinst. Av de undersökta platserna gav Liljeholmen och Handen likvärdigt
            ekonomiskt utfall. Beaktas regional- politiska effekter blir en
            lokalisering till Handen överlägsen. Mot bakgrund av den utförda
            studien föreslog därför länsstyrelsen att ÖCB skulle lokaliseras
            till Handen. Länsstyrelsens ledning har också med kraft hävdat
            att det är viktigt att denna lokalisering genomförs. Statsmakternas
            uttalanden om vikten av att — bl. a. med hjälp av statliga arbetsplatser
            — åstadkomma bättre inomregional balans i Stockholmsregionen riskerar
            an- nars förlora i trovärdighet. Innan regeringen avgjort frågan
            kom den på nytt upp till behandling i riksdagen efter en motion
            i ärendet. Utan att känna till den genomförda studien, behandlingen
            i länsstyrelsen eller regeringens pågående beredning, uttalade
            riksdagen att ÖCB skulle ges en väl belägen lokalisering i Stock-
            holms kommun. Det måste betraktas som anmärkningsvärt att riksdagen
            fattar beslut i ett ärende som regeringen håller på att verkställa
            med ledning av ett tidigare riksdagsbeslut i samma ärende. Det
            är också anmärkningsvärt att riksdagen fattar beslut på en sådan
            detaljnivå som det innebär att avgöra på vilken sida om den ena
            eller andra kommungränsen i den integrerade Stockholmsregio- nen
            en statlig myndighet skall placeras. Som en följd av riksdagens
            nya beslut skall ÖCB placeras i ett nybygge som byggnadsstyrelsen
            skall uppföra på Liljeholmen. I dag framstår detta som olämpligt.
            Statsmakterna har gett direktiv om att byggandet av kontor i centrala
            lägen skall begränsas till förmån för bostadsbyggande. I det läget
            borde det vara självklart för staten att gå före med gott exempel.
            Något nytt statligt kontorshus bör inte nu få byggas på Liljeholmen.
            Fullföljs lokalise- ringen av ÖCB till Liljeholmen medverkar riksdagen
            aktivt till förstärkning av obalansen i Stockholms län.
          </p>
          <pb facs="riksdagen-motions-pdf/data/198687/mot_198687_fö_407/mot_198687_fö_407-002.pdf"/>
          <p>
            Hemställan Mot. 1986/87
          </p>
          <p>
            Fö407 Med hänvisning till det ovan anförda hemställs
          </p>
          <p>
            1. attriksdagen som sin mening ger regeringen till känna att
            ÖCB:s lokalisering slutligt bör avgöras på grundval av länsstyrelsens
            i Stock- holms län framställning, 2. att riksdagen som sin mening
            ger regeringen till känna vad i motionen angetts om byggande av
            nytt kontorshus på Liljeholmen.
          </p>
          <p>
            Stockholm den 27 januari 1987
          </p>
          <p>
            Hans-Eric Andersson (s)
          </p>
          <p>
            13
          </p>
        </div>
      </div>
    </body>
  </text>
</TEI>
