<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_507/mot_198687_fö_507-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:Fö507
          </p>
          <p>
            Bengt Westerberg m. fl. (fp) Översyn av vapenfrilagen
          </p>
          <p>
            Respekten för människans integritet och samvete är en viktig
            faktor i allt beslutsfattande. Den respekten aktualiseras i hög
            grad när Sveriges riksdag skall besluta om värnpliktigas möjlighet
            att — med hänvisning till samvetsbe- tänkligheter mot vapentjänst
            — få fullgöra sin värnplikt utan vapenutbildning. I regel är dessa
            värnpliktiga beredda att med annan samhällstjänst under minst
            motsvarande tid visa ansvar och lojalitet mot fosterland och kamrater.
            Åtskilliga gånger har i Sveriges riksdag diskuterats hur lag skall
            stiftas och tillämpas för s. k. samvetsömma värnpliktiga, som
            vägrar bära vapen. I riksdagens protokoll finns mängder av exempel
            på hur folkpartiet gång på gång under årens lopp — ofta som enda
            parti — sökt förmå riksdagen att markera förståelse för de s.
            k. samvetsömmas situation. Även sedan den nu gällande lagen om
            vapenfri tjänst trädde i kraft 1978 har folkpartiet i motioner
            aktualiserat förhållandena för de vapenfria. Lagens tillkomst
            innebar en viktig och välkommen liberalisering av värnpliktslag-
            stiftningen — dock ej så långt som folkpartiet önskade. Erfarenheten
            av lagens tillämpning visar också att dess intentioner ej fullföljts.
            Folkpartiet önskar därför att vapenfrilagen omprövas. Enligt vapenfrilagen
            skall vapenfri tjänst kunna erbjudas värnpliktiga, som efter visst
            prövningsförfarande kan övertyga myndigheterna om att ”det kan
            antagas att bruk av vapen mot annan är så oförenligt med den värnpliktiges
            allvarliga personliga övertygelse att han icke kommer att fullgöra
            värnplikts- tjänstgöringen”. (citat ur proposition 1977/78:159).
            Prövningsförfarandet kritiseras från både enskilda värnpliktiga,
            som an- sökt om vapenfri tjänst, och från organisationer. Kritiken
            gäller dels svårig- heten att från fall till fall göra konsekvent
            bedömning av ansökans överens- stämmelse med lagens villkor, dels
            att prövningsförfarandet särskilt gynnar dem som lättast kan ”tala
            för sig”. Utredarna gör i regel ett ambitiöst arbete. Samtalen
            med de värnpliktiga leds in på de åsiktsområden där de avgörande
            svaren skall finnas för att vapenfri tjänst skall kunna tillstyrkas.
            Utredningarna är ofta mycket intres- santa och förvånansvärt utförliga
            dokument. De visar att utredarna med frågorna söker efter formuleringar
            med vilka den intervjuades efterfrågade ”allvarliga personliga
            övertygelse” kan dokumenteras. Vid granskning av utredningar kan
            man ofta finna att den värnpliktiges tveksamhet inför svaren på
            utredarens frågor protokollförs som att han inte tänkt över sin
            inställning till frågan. Alltför lite hänsyn tycks tas till att
            det just är formuleringen av svaret på frågan som utgör grund
            för tveksamheten. De
          </p>
          <p>
            1” Riksdagen 1986/87. 3 saml. Nr Fö501-518
          </p>
          <pb facs="riksdagen-motions-pdf/data/198687/mot_198687_fö_507/mot_198687_fö_507-002.pdf"/>
          <p>
            vapenfrisökande är ingen isolerad grupp i det civila samhället.
            I deras vän- krets finns både vapenutbildade och vapenfria kamrater.
            Helst vill den va- penfrisökande uttala sig så, att han inte kränker
            sina vapenutbildade kamra- ters integritet. En viktig anmärkning
            mot prövningsförfarandet är också att den vapenfri- sökande kan
            ”överlåta” ansvaret för dokumenteringen av sin uppfattning till
            utredaren. Trots att frågorna ställs till och att svaren lämnas
            av den värnplik- tige uppfattar han lätt sin roll som passiv.
            Det är utredaren som tolkar hans uppfattning och hans känslor.
            När den vapenfrisökande erhåller vapenfri tjänst, finns det givetvis
            sällan anledning för honom att kritisera prövningsförfarandet.
            Först när utred- ningen resulterar i förslag till avslag på ansökan
            om vapenfri tjänst aktualise- ras kritiken. Den värnpliktige känner
            sig lätt missförstådd, kränkt över misstron mot sin ärliga övertygelse
            och allmänt besviken på ”samhället”. Det är svårt att utbilda
            goda soldater av värnpliktiga, som tvingas börja sin värnpliktstjänst
            från den utgångspunkten. Fängelsestraff för dem som finner att
            deras övertygelse inte accepteras är inte något acceptabelt alternativ
            om man vill visa respekt för integritet och samvete. Folkpartiet
            anser, att kritiken mot prövningsförfarandet nu har framförts
            så länge, att det finns tillräcklig erfarenhet för att beslut
            om översyn av vapenfri- lagens tillämpning skall kunna fattas.
            En sådan översyn skall givetvis göras förutsättningslöst. En mängd
            idéer om ändringar i prövningsförfarandet finns dock redan dokumenterade.
            Folk- partiet har t. ex. aktualiserat ett alternativt prövningsförfarande
            där huvud- dokumentet i ansökan om vapenfri tjänst kan vara en
            skriftlig förklaring från den värnpliktige. Förklaringen skall
            vara tydlig i fråga om lagens centrala punkter. Den skall klart
            redovisa att ansökan bygger på en allvarlig personlig övertygelse
            och att den värnpliktige är beredd att åta sig den längre tjänstgö-
            ring som den vapenfrie i regel åläggs. Förklaringen skall inges
            efter ett obligatoriskt informationssamtal där det inför den värnpliktige
            redovisas syftet med allmän värnplikt, lagens villkor för vapenfri
            tjänst, tjänstgöringsal- ternativen m. m. Någon form av intyg,
            som styrker tilltron till den värnpliktiges allvarliga övertygelse,
            torde behövas. Ett sådant intyg skallt. ex. kunna vara utfärdat
            av två personer vilkas omdömesgillhet kan beskrivas med uttrycket
            att ”de åtnjuter allmänt förtroende”. En målsättning med prövningsförfarandet
            bör vara att huvudansvaret för ställningstagandet vilar på den
            värnpliktige — och inte på en utredare. Här är exempel på delar
            som — enligt folkpartiet — bör ingå i prövningsförfa- randet:
          </p>
          <p>
            0 Den värnpliktiges aktiva ställningstagande mot vapentjänst.
            O Obligatoriskt informationssamtal om lagens krav och tjänstgöringsalter-
            nativen m. m. 0 Intyg, som bekräftar ärligheten i vederbörandes
            inställning. O Skriftlig förklaring i vilken den värnpliktige
            preciserar sin ansökan så att lagens villkor är uppfyllda. 0 Villighet
            att åta sig den längre tjänstgöringstiden.
          </p>
          <p>
            Mot. 1986/87 Fö507
          </p>
          <p>
            10
          </p>
          <pb facs="riksdagen-motions-pdf/data/198687/mot_198687_fö_507/mot_198687_fö_507-003.pdf"/>
          <p>
            Hemställan Mot. 1986/87
          </p>
          <p>
            Fö507 Med stöd av vad ovan anförts hemställer vi
          </p>
          <p>
            att riksdagen hos regeringen begär en översyn av vapenfrilagen.
            Stockholm den 26 januari 1987
          </p>
          <p>
            Bengt Westerberg (fp)
          </p>
          <p>
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p>
            Carl-Johan Wilson (fp)
          </p>
        </div>
      </div>
    </body>
  </text>
</TEI>
