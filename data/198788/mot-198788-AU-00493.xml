<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-AU-00493">
  <teiHeader>
    <fileDesc>
      <titleStmt>
        <title>om regionalpolitiska åtgärder för att lösa</title>
        <author corresp="r-0 i-8f78XhQUuZ8RoeUoZAueFm">av Per-Richard Molén (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiska åtgärder för att lösa</title>
          <idno type="rdwebb">GB02A493</idno>
          <rs type="number">A493</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GB02A493/text</ref>
          <ref type="dokument_url_html">http://data.riksdagen.se/dokument/GB02A493</ref>
          <ref type="dokumentstatus_url_xml">http://data.riksdagen.se/dokumentstatus/GB02A493</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Per-Richard Molén</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8f78XhQUuZ8RoeUoZAueFm</idno>
            <name>Per-Richard Molén</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VHSAMz88yK2LbJrpmSrBqd" type="signed"/>
        <correspContext corresp="i-VHSAMz88yK2LbJrpmSrBqd">
          <note type="signatory" corresp="r-0"/>
          <note type="signatory" corresp="i-8f78XhQUuZ8RoeUoZAueFm"/>
        </correspContext>
        <correspAction type="submission" xml:id="i-15zsvJXugUHTi5eiy9aC2J">
          <date when="1988-01-26"/>
        </correspAction>
        <correspAction type="dismissal" xml:id="i-AXtdorc4LsLPqNRJRLxJ5A">
          <date when="1988-02-01"/>
        </correspAction>
        <correspAction type="referral" xml:id="i-3RxR8fxxtHUmVV3y22Ys97">
          <date when="1988-02-02"/>
        </correspAction>
        <correspAction type="assigned" xml:id="i-NUi2RdvrMhvdY8KTYNKyXv">
          <date when="2014-11-19"/>
          <time when="17:10:19"/>
        </correspAction>
        <correspContext corresp="i-NUi2RdvrMhvdY8KTYNKyXv">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_a_493/mot_198788_a_493-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1987/88:A493 av Per-Richard Molén (m) om regionalpolitiska åtgärder
            för att lösa Västernorrlands problem
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-001.pdf"/>
          <p>
            Motion till riksdagen
          </p>
          <p>
            1987/88:A493
          </p>
          <p>
            av Per-Richard Molén (m) om regionalpolitiska åtgärder för att
            lösa Västernorrlands problem
          </p>
          <p>
            &gt;
          </p>
          <p>
            Västernorrlands län är ett län i kris. Inget län kan under 1980-talet
            uppvisa en så stor befolkningsminskning. Länet har tappat 7000
            invånare, vilket motsvarar 2,5 70 av befolkningen, men som i realiteten
            är av betydligt allvarligare slag än vad procentsatsen utvisar,
            eftersom minskningen i hög grad gäller personer i yrkesverksam
            ålder. Åldersstrukturen blir allt ogynn- sammare för varje år.
            Flera mindre samhällen i länets inland har inte längre ett befolkningsunderlag
            som motiverar apotek, postkontor och försäkrings- kassa. De som
            bor kvar i inlandet får en i jämförelse med tätortsbon högre kostnad
            för att få tillgång till samma samhällsservice. Skatteunderlaget
            sviktar och kommunalskatterna stiger. Redan i dag ligger skatterna
            högre än i flera av våra tätortskommuner. Svårigheterna att rekrytera
            läkare och annan sjukvårdspersonal till inlandskommunerna förstärks,
            trots att fantasin är stor, när det gäller att finna ersättningsformer,
            som kan ligga inom ramen för vårt invecklade och arbetsfientliga
            skattesystem. Kustregionen och speciellt Sundsvall och Örnsköldsvik,
            som länge fungerat som buffertar för avfolkningen i länets inland,
            kan i dag inte erbjuda arbete i tillräcklig utsträckning. Regeringen
            har inte tagit Västernorrlands läns utsatta läge på riktigt allvar.
            Trots att regeringen har en företrädare från länet har den varit
            ytterst kallsinnig till regionalpolitiska insatser. Under de sex
            år som den socialdemokratiska regeringen suttit vid makten, har
            i stort sett ingenting gjorts för länet. Däremot har miljarder
            satsats i Malmö- och Göteborg/Uddevalla-regionerna, som i dag
            lider brist på både arbetskraft och bostäder. Kännetecknet för
            socialdemokratisk regionalpoli- tik har just varit satsningar
            i storstadsregionerna antingen genom aktiva åtgärder som i Malmö
            och Göteborg eller genom att passivt åse utvecklingen i Stockholm.
            Det Sverige behöver är en i vedertagen mening riktig regionalpolitik
            riktad mot de län och regioner, som liksom Västernorrland är i
            behov av hjälp. Enligt min mening bör med hänsyn till situationen
            i Västernorrlands län riksdagen besluta uppdra åt regeringen att
            inom ramen för den regionalpoli- tiska utredningen snabbutreda
            länets behov och under detta år till riksdagen återkomma med förslag
            till åtgärder.
          </p>
          <p>
            1 Riksdagen 1987/88. 3 saml. Nr A493
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-002.pdf"/>
          <p>
            Det svenska inrikesflyget
          </p>
          <p>
            Utvecklingen av det svenska inrikesflyget — som i stort sett
            bara består av Linjeflyg och SAS och som i princip har monopol
            på samtliga linjekoncessio- ner — utnyttjade som inte utnyttjade
            — har lett till att Stockholm blivit samlingspunkten för all flygtrafik
            i Sverige. Det finns i dag ytterst få möjligheter att från en
            plats i Sverige flyga till en annan utan att byta plan i Stockholm.
            Den svenska koncessionsfilosofin har lagt hinder i vägen för en
            spontan utveckling av tvärförbindelser. Det är beklagligt, att
            regeringen i sin nyligen avlämnade trafikpolitiska proposition
            föreslår, att Linjeflyg och SAS även fortsättningsvis skall bibehålla
            sin prioriterade ställning. Den starka knytningen till Stockholm
            av inrikesflyget har fört med sig, att företag och organisationer,
            som tidigare haft behov av att ha service- och försäljningskontor
            för Norrland i Sundsvall nu med fördel bedriver denna verksamhet
            från sina storstadskontor. Detta har inneburit, att en lång rad
            filialer med några tiotal anställda avvecklats under senare år.
            Givetvis har denna utveckling kunnat fortgå utan uppmärksamhet
            från massmedias sida just beroende på att det gällt så små enheter.
            Men sammantaget rör det sig om många människor, som med sina familjer
            flyttat från länet. På den lokala arbetsmarknaden har det kunnat
            märkas, genom att urvalet av arbetsuppgif- ter krympt och möjligheterna
            till en lokal rörlighet och karriär minskat. Enligt min mening
            bör därför riksdagen begära, att regeringen lägger fram förslag
            som undanröjer det företräde till linjekoncessioner, som Linjeflyg
            och SAS nu har. En ökad konkurrens kan bidra till en ökad linjetäthet.
            Inte minst kan antalet tvärförbindelser, som i dagens situation
            har svårt att bli lönsamma, ha en bättre framtid att emotse.
          </p>
          <p>
            Kärnkraftens avveckling
          </p>
          <p>
            En majoritet av det svenska folket förordade vid 1980 års folkomröstning
            att kärnkraften skulle finnas kvar, så länge den uppfyller hårt
            uppställda säkerhetskrav. Trots detta har en majoritet i riksdagen
            — alltså i strid mot folkomröstningen — beslutat att avvecklingen
            skall vara avslutad senast år 2010. Den socialdemokratiska regeringen
            har med stöd av centern och vpk beslutat, att avvecklingen skall
            starta redan i mitten av 1990-talet. Detta får till följd att
            elpriserna redan om något år kommer att stiga. Ett bortfall av
            två kärnkraftsreaktorer redan på 1990-talet innebär ett så stort
            bortfall av elström, att konsumenterna — industrier såväl som
            enskilda — kommer att tvingas dra ned på sin förbrukning av el.
            Detta kan effektivast åstadkommas med högre priser. Statens energiverk
            har liksom en rad statliga utredningar kommit fram till att vi
            har att förvänta oss prishöjningar på uppemot 100 96. Västernorrlands
            län har en lång rad elintensiva industrier, som kommer att drabbas
            av svåra ekonomiska och därmed sysselsättningsmässiga problem.
            Investeringsverksamheten kommer att gå ned. Något företag har
            till och med uttryckt oro för en nedläggning av verksamheten.
            Samtliga kommuner i Västernorrland utom Sollefteå kommer industriellt
            att påverkas av dessa elprishöjningar. En förtida avveckling av
            den svenska kärnkraften — som i sig är en unik
          </p>
          <p>
            Mot. 1987/88 A493
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-003.pdf"/>
          <p>
            företeelse i världen — måste med all kraft motarbetas. Den svenska
            riksdagen måste avslå en sådan begäran från regeringens sida.
            Detta inte minst därför att de generellt svaga regionerna i landet
            har den största andelen elintensiv industriproduktion och därför
            att vi häruppe i de norrländska länen har ett strängare klimat,
            som leder till en i jämförelse med södra delarna av landet högre
            förbrukning av el för olika ändamål.
          </p>
          <p>
            Högre avkastningskrav för Vattenfall måste avvisas
          </p>
          <p>
            Som ett led i avvecklingen av kärnkraften tänker regeringen föreslå
            riksdagen att skärpa statens avkastningskrav på Vattenfall. Vattenfall,
            som är marknadsledande, sätter i princip priserna på den svenska
            elmarknaden. Ett högre avkastningskrav får därför till följd,
            att de högre elpriser, som Vattenfall kommer att tillämpa, även
            kommer att accepteras av övriga elproducenter. Högre avkastningskrav
            innebär en form av statlig beskattning av de norrländska vattenkraftstillgångarna.
            Statskassan kommer att ta hand om de medel som skulle stanna i
            de norrländska kommunernas och konsumenter- nas plånböcker. Enligt
            min mening måste därför riksdagen under våren avvisa regeringens
            förslag till höjning av Vattenfalls avkastningskrav.
          </p>
          <p>
            Brandskattning av norrländska vattenkraftstillgångar
          </p>
          <p>
            Huvuddelen av svensk vattenkraft produceras i de norrländska
            inlandskom- munerna, som i dag har svåra ekonomiska problem och
            vanligtvis de högsta kommunalskatterna. Det har blivit så att
            dessa kommuner endast under byggnadstiden har haft ekonomisk glädje
            av sina naturtillgångar. Under den mycket långa driftstid som
            följer har de i princip ingen inkomst alls från sin vattenkraft.
            Under senare år har vattenkraften drabbats av energiskatt som
            endast tillfaller staten. Den tidigare kommunalskatten för juridiska
            personer inbringade pengar liksom fastighetsskatten. Men denna
            beskattningsrätt har sedan något år fråntagits kommunerna. Det
            är rimligt, att de kommuner som inom sina gränser hyser vattenkrafts-
            anläggningar skall ha viss del av de inkomster, som dessa verk
            genererar. Denna inkomst bör därvid fördelas så att den tillfaller
            kommuninvånarna och företagen i form av betydligt lägre eltaxor.
            Det blir härigenom billigare att bo i dessa kommuner samtidigt
            som det kommer att underlätta lokaliseringar av industriell verksamhet,
            som är beroende av billig el. Riksdagen bör därför av regeringen
            begära förslag som innebär en återbäring av viss del av inkomsterna
            från vattenkraftsproduktion till de kommuner som inom sina gränser
            har vattenkraft i enlighet med de tankegångar som redovisas ovan.
          </p>
          <p>
            Trafikpolitiken
          </p>
          <p>
            Regeringen föreslår i sin nyligen avgivna trafikpolitiska proposition,
            att bensinpriset skall höjas med 25 öre per liter och att kilometerbeskattningen
            skall anpassas till denna höjning. Skattehöjningarna skall användas
            för att
          </p>
          <p>
            Mot. 1987/88 A493
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-004.pdf"/>
          <p>
            finansiera statens järnvägars omstrukturering. Förslaget är ett
            hårt slag mot dem som har långa avstånd mellan bostad och arbete
            och mellan bostad och samhällelig service. Den av regeringen föreslagna
            kompensationen genom en sänkning av fordonsskatten är inte tillräcklig.
            Principen att beskatta ett fortskaffningsme- del för att utveckla
            ett annat är svår att förstå och acceptera i de delar av Norrland,
            som inte har annat att välja på än bil och buss. Skattehöjningen
            drabbar också transporterna av varor till och från våra norrländska
            industrier. Skogsindustrins råvaruförsäljning kommer att fördy-
            ras med åtskilliga tiotal miljoner, vilket i sin tur kommer att
            framtvinga ännu hårdare rationaliseringar och neddragningar av
            antalet arbetstillfällen. För oss i Västernorrlands län liksom
            för övriga norrlandslän är en hårdare beskattning av bilar och
            bussar oacceptabel. Regeringens förslag måste därför med kraft
            avvisas.
          </p>
          <p>
            Överföring av ansvaret för järnvägar till länstrafikhuvudmannen
            är ansvarslöst
          </p>
          <p>
            I sin trafikpolitiska proposition föreslår regeringen att vissa
            järnvägars persontrafik och även framtida investeringar skall
            ansvarsmässigt överföras till länstrafikhuvudmannen — landstinget
            — och till länsstyrelsen. I Västernorrlands län berörs järnvägen
            mellan Sundsvall och Långsele och mellan Mellansel och Örnsköldsvik.
            Enligt min mening är det politiska dimridåer, som regeringen lägger
            ut. Man vill undandra sig ansvaret för de järnvägar, som i dag
            har en otillfredsställande lönsamhet och som på sikt bedöms ha
            små chanser att kunna utvecklas genom att överlåta dem på de län,
            i vilka järnvägsavsnitten finns. Det är ganska givet, att statsmakten
            därmed också räknar med att kunna undandra sig de ekonomiska belastningar
            som en avveckling eller fortsatt drift i egen regi skulle innebära.
            Regeringens förslag står enligt min mening i strid med det solidariska
            ansvar, som vi skall känna för våra kommunikationsleder. Dessutom
            drabbar det i särskilt hög grad de regioner i landet, som har
            det svårast. Västernorrlands län kan inte stillatigande acceptera
            det avtal som träffats mellan regering och landstingsförbund.
            Tillsammans med regeringen måste företrädare för länet sätta sig
            ned och på ett realistiskt sätt bedöma om de i länet berörda järnvägssträckorna
            har någon framtid och i så fall räkna fram vilka kostnader som
            följer med en fortsatt drift. Dessa kostnader måste därefter ställas
            emot andra lönsamma och motiverade satsningar på vägar, flyg etc.
            Ett underdånigt mottagande av icke lönsamma järnvägar ”sockrat”
            med ett visst statligt bidrag kan vara ett mycket dyrare och sämre
            förslag än pengar för alternativa satsningar på andra områden.
            Riksdagen bör därför avvisa regeringens förslag att till länstrafikhuvud-
            mannen överföra skötsel och ekonomiskt ansvar för de järnvägsavsnitt,
            som inte tillhör stamnätet.
          </p>
          <p>
            Ny sträckning av E4 genom Ångermanland
          </p>
          <p>
            Det är en angelägen uppgift att höja upp riksvägnätet i Västernorrlands
            län till hög europastandard. I dag lider den drygt 50-åriga bron
            över Ångerman-
          </p>
          <p>
            Mot. 1987/88 A493
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-005.pdf"/>
          <p>
            älven vid Sandö av allvarliga axel- och boggitrycksrestriktioner.
            Sandöbron är en flaskhals på E4. Vidare är några mil av E4 norr
            om Sandöbron i dåligt skick. Vägen är smal och kurvig och är upphov
            till olyckor. Vägförvaltningen i Västernorrlands län har tagit
            fram en alternativ sträckning av E4 över sundet vid Hornö-Veda.
            Den skulle förkorta E4 med några kilometer och samtidigt göra
            Höga Kusten mera åtkomlig för resenärerna på E4. Den omdiskuterade
            färjeförbindelsen kan därmed ersättas av en bro. Södra Ångermanland
            behöver en kraftfull arbetsmarknadspolitisk insats. Den nya sträckningen
            skulle under flera år ge många i Ådalen arbete. Samtidigt skulle
            den vara en injektion för de många ägare av lastbilar och vägmaskiner,
            som i dag har stora sysselsättningsproblem. Enligt min mening
            bör regeringen snabbehandla detta E4-projekt och redan under 1989
            avsätta en del av sina arbetsmarknadspolitiska anslag för projektering
            och byggnation.
          </p>
          <p>
            Tullverkets verksamhet i Västernorrlands län bör utvecklas och
            det nya kustbevakningsverket förläggas till Härnösand
          </p>
          <p>
            Tulldirektionen för Norrland med undantag för Norrbottens län
            är lokalise- rad till Sundsvall. Regeringen föreslår i sin budgetproposition,
            att tullverket skall tillföras en datacentral för behandling av
            sina export- och importuppgifter. I en särskild motion har jag
            föreslagit att denna tulldatacentral skall förläggas till Sundsvall
            och inte till Luleå som regeringen föreslår. Skälen för detta
            har jag närmare utvecklat i den motionen. Vad gäller kustbevakningen
            har regeringen beslutat att bryta ut denna verksamhet från tullverket
            och inrätta ett självständigt kustbevakningsverk. Regeringen har
            inte ännu tagit ställning till lokaliseringsort. I Härnösand finns
            därutöver Marinkommando Nord och Härnösands radio för sjöfarten.
            Det är därför mycket starka skäl som talar för att de operativa
            kustbevak- ningsresurserna för Norrland även i fortsättningen
            får vara kvar i Härnösand. Härnösand är en hårt drabbad stad,
            som i dag behöver allt det stöd den kan få. Inte minst för att
            förstärka underlaget för det sjukhus, som den socialdemokratiska
            majoriteten i landstinget nu försöker att bit för bit lägga ned.
            Riksdagen bör därför besluta, att tullverkets datacentral förlägges
            till Sundsvall och kustbevakningsverket med vissa operativa bevakningsresurser
            för Norrland till Härnösand.
          </p>
          <p>
            Militär verksamhet måste förstärkas i första hand i Härnösand
          </p>
          <p>
            I en särskild motion har jag yrkat att en av riksdagen initierad
            insamling av pengar skall äga rum, som gör det möjligt för Sverige
            att bygga upp ytterligare en ubåtsskyddsflottilj, med uppgift
            att stationerad i Härnösand i anslutning till Marinkommando Nord
            skydda den långa norrländska kusten från besök av främmande ubåtar.
            Vidare måste den försvarsuppgörelse som föregående år träffades
            mellan regering och folkpartiet på något år få till följd att
            ytterligare fredsförband läggs ned. Stora insatser måste göras
            för att Västernorrlands län inte skall
          </p>
          <p>
            Mot. 1987/88 A493
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-006.pdf"/>
          <p>
            drabbas. Kustartilleriet fanns med i diskussionerna, när det
            för några år sedan gick en våg av nedläggningar av förband i Sverige.
            Västernorrland har ett strategiskt utsatt läge och behöver därför
            minst de förband de har i dag. Riksdagen bör därför som sin mening
            ge till känna, vad som ovan sagts om de militära förbanden i Västernorrlands
            län.
          </p>
          <p>
            Utbildning och forskning vid länets högskola bör utvecklas
          </p>
          <p>
            Under senare tid har ibland diskuterats behovet av ytterligare
            en journalist- högskola. Denna bör med fördel kunna knytas till
            den informationsutbild- ning, som bedrivs i Sundsvall. En journalistutbildning
            i Norrland kommer tveklöst att underlätta rekryteringen av journalister
            till tidningarna i Norrland och även genom sin lokalisering bidra
            till en ökad förståelse för Norrlands speciella problem hos en
            betydelsefull yrkeskår. Regionalpolitiska anslag bör omfördelas,
            så att dessa kan bidra till att tillföra länets högskola den forskarkompetens
            som är önskvärd och moti- verad. Ett intensifierat arbete från
            regeringens sida är önskvärt för att den sedan några år skisserade
            industrihögskolan skall kunna förverkligas och utgöra den resurs
            för näringslivet, som avses med den.
          </p>
          <p>
            Nedläggningen av Härnösands sjukhus får inte förverkligas
          </p>
          <p>
            En nedläggning av Härnösands sjukhus, som den socialdemokratiska
            majoriteten i Västernorrlands läns landsting planerar att göra,
            måste avvisas. Sjukhuset är en av grundvalarna för en fortsatt
            utveckling av de skilda verksamheter av industriell och samhälleligt
            slag som finns i Härnösandsre- gionen. En nedläggning skulle leda
            till en utarmning av arbetsmarknaden och försvåra en rekrytering
            av: kvalificerad personal. Det måste därför för regeringen inom
            ramen för dess regionalpolitiska ansvar upplevas som naturligt
            att undersöka förutsättningarna att komplettera sjukhuset med
            annan specialvård, som gör det möjligt att driva sjukhuset vidare.
            Reglerna för regionalpolitiskt stöd bör också ändras så, att det
            blir möjligt för företag eller privatpersoner, att i privat regi
            bedriva sjukvård vid Härnösands sjukhus. Riksdagen bör ge regeringen
            till känna vad som ovan nämnts om Härnösands sjukhus.
          </p>
          <p>
            Vägnätet i Västernorrlands län
          </p>
          <p>
            Länets vägnät håller en i jämförelse med många andra län låg
            standard. Under tjällossningsperioden är åtskilliga vägsträckor
            avstängda för tung trafik. Flera broar är svaga och utgör allvarliga
            flaskhalsar för den tunga fordonstrafik som bl. a. den västernorrländska
            skogsindustrin är beroende av. Den västernorrländska industrin
            är beroende av ett väl fungerande vägnät. Anslagen under senare
            år har inte varit tillräckliga för att underhålla vägnätet. Det
            finns stora eftersläpande behov att tillgodose. En ompriorite-
            ring av regeringens anslag för investeringar och underhåll av
            vägar till förmån för Västernorrlands län är angelägen.
          </p>
          <p>
            Mot. 1987/88 A493
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-007.pdf"/>
          <p>
            Enligt min mening bör därför riksdagen ge regeringen till känna,
            att en omfördelning av befintliga väganslag enligt vad som ovan
            nämnts bör ske.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen begär
            att regeringen inom ramen för den regional- politiska utredningen
            snabbutreder Västernorrlands läns behov av regionalpolitiska åtgärder
            och under hösten 1988 redovisar dessa för riksdagen, [att riksdagen
            som sin mening ger regeringen till känna vad i motionen anförts
            om linjekoncessioner för det svenska inrikesflyget,'] [att riksdagen
            som sin mening ger regeringen till känna vad i motionen anförts
            om kärnkraftsavvecklingen,”] [att riksdagen som sin mening ger
            regeringen till känna vad i motionen anförts om Vattenfalls avkastningskrav
            ,”] [att riksdagen som sin mening ger regeringen till känna vad
            i motionen anförts om beskattning av de norrländska vattenkraftstill-
            gångarna,”] [att riksdagen som sin mening ger regeringen till
            känna vad i motionen anförts om höjning av bensinskatt och kilometerskatt,”]
            [att riksdagen avslår regeringens förslag att till länstrafikhuvud-
            mannen överföra vissa järnvägssträckor,'] 2. att riksdagen begär
            att regeringen snabbutreder och ompriorite- rar de arbetsmarknadspolitiska
            anslagen så att E4 i Ångermanland kan upprustas från år 1989,
            [att riksdagen som sin mening ger regeringen till känna vad i
            motionen anförts om förstärkning av försvaret i Härnösand med
            ett utbåtsskyddsförband,"] [att riksdagen som sin mening ger regeringen
            till känna vad i motionen anförts om utbildning och forskning
            vid Sundsvall/Härnö- sands högskola,”] [att riksdagen som sin
            mening ger regeringen till känna vad i motionen anförts om Härnösands
            sjukhus, ”] [att riksdagen som sin mening ger regeringen till
            känna vad i motionen anförts om väganslag för upprustning av vägnätet
            i Väster- norrlands län!].
          </p>
          <p>
            Stockholm den 26 januari 1988
          </p>
          <p>
            Per-Richard Molén (m)
          </p>
          <p>
            1 1987/88:T228
          </p>
          <p>
            4 1987/88:Fö430 5 1987/88:Ub740 6 1987/88:S0507
          </p>
          <p>
            Mot. 1987/88 A493
          </p>
          <pb facs="riksdagen-motions-pdf/data/198788/mot_198788_a_493/mot_198788_a_493-008.pdf"/>
          <p>
            gotab Stockholm 1988 14507
          </p>
        </div>
      </div>
    </body>
  </text>
</TEI>
