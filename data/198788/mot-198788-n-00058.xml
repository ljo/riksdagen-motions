<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_58/mot_198788_n_58-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:N58 av Hadar Cars m. fl. (fp)
          </p>
          <p>
            med anledning av prop. 1987/88:149 om auktorisation av finansbolag
          </p>
          <p>
            Auktorisation av finansbolag
          </p>
          <p>
            I propositionen föreslås att krav på auktorisation skall ställas
            för företag som driver finansieringsverksamhet om nettovärdet
            av tillgångarna översti- ger 50 milj. kr. eller om finansieringsverksamheten
            riktas mot konsumenter. De krav som ställs för auktorisation är
            både kvantitativa och kvalitativa. Bl. a. måste aktiekapitalet
            vara minst 5 milj. kr. Bankinspektionen görs till tillsynsmyndighet
            och brott mot bestämmelserna om auktorisation kan straffas med
            böter eller fängelse i högst ett år.
          </p>
          <p>
            Nej till nya etableringshinder
          </p>
          <p>
            Fri etableringsrätt är en nödvändig förutsättning för marknadsekonomin.
            Alla åtgärder som begränsar etableringsrätten och företagsamheten
            måste därför ifrågasättas och granskas kritiskt. Folkpartiet betraktar
            näringsfrihe- ten som en fundamental fri- och rättighet som borde
            grundlagsskyddas. Endast i undantagsfall kan nya hinder accepteras.
            Kravet på auktorisation av finansbolag kommer i praktiken att
            fungera som ett etableringshinder. Med de trösklar som sätts upp
            för att erhålla auktorisation, t. ex. att verksamheten drivs i
            aktiebolagsform och att aktie- kapitalet är minst 5 milj. kr.,
            kommer färre nya företag inom denna bransch att kunna etablera
            sig. Effekten blir att nuvarande struktur fryses och att en stelhet
            byggs in i branschen. Flera remissinstanser har också påpekat
            den inskränkning i näringsfrihe- ten som förslaget innebär. Så
            t. ex. skriver Bankföreningen och PKbanken att förslaget inte
            motsvarar de rättssäkerhetskrav som måste ställas på straffsanktionerade
            inskränkningar i näringsfriheten.
          </p>
          <p>
            Allvarlig konkurrensbegränsning
          </p>
          <p>
            Vidare hämmar auktorisationsförfarandet en effektiv konkurrens.
            De i dag etablerade företagen får ju ett kraftfullt skydd mot
            konkurrens från mindre och nyare företag. De existerande företagen
            kan i lugn och ro expandera utan att bli störda av några aggressiva
            nykomlingar. Dessa negativa effekter på näringsfrihet och konkurrens
            påpekas av flera remissinstanser. Bl. a. skriver NO att det faktum
            att ”antalet finansbolag blivit större än vad som
          </p>
          <pb facs="riksdagen-motions-pdf/data/198788/mot_198788_n_58/mot_198788_n_58-002.pdf"/>
          <p>
            beräknats kan knappast tas till intäkt för att genom etableringskontroll
            begränsa antalet”. Däremot accepterar finansbolagens förening
            auktoriseringen. Liksom i många andra branscher som varit, eller
            fortfarande är, reglerade på detta sätt är de företag som redan
            är etablerade i allmänhet positiva till konkur- rensbegränsning.
            Vi anser emellertid att det är ett kortsiktigt och statiskt sätt
            att betrakta en marknad.
          </p>
          <p>
            Behovet av sanering
          </p>
          <p>
            På denna marknad, liksom på de flesta andra, finns vid sidan
            av de seriösa företagen också de som är mindre nogräknade. Vår
            principiella inställning är att mängden regleringar bör minimeras
            och att de avarter som uppkom- mer på olika marknader bäst bekämpas
            genom fri konkurrens, frivilliga branschöverenskommelser, öppenhet
            och debatt om t. ex. affärsetik. Såväl oetiska metoder som faktisk
            ekonomisk brottslighet bör bekämpas med andra, och effektivare,
            medel än generella regleringar av hela branscher. Många branscher
            vars auktorisation inte regleras i lag har genom sina branschorganisationer
            skapat ett slags frivilligt auktorisationsförfarande. Genom denna
            typ av frivilligt sökta ”godkännanden” ges kunden viss in- formation
            om företagets kvalitet och pålitlighet. Förfarandet är relativt
            ut- brett i de branscher som inte omfattas av lagreglering. Vi
            anser att denna form av informell kvalitetsstämpel är att föredra
            framför lagstadgad aukto- risation. I sitt remissvar skriver NO
            apropå framväxten av ett stort antal heteroge- na finansbolag
            att ”några allvarligare missförhållanden knappast påvisats. De
            ganska fåtaliga problemen skulle kunna förhindras genom rätt funge-
            rande tillsyn.” SHIO menar i sitt remissvar att det skydd som
            finansbola- gens kunder behöver mot otillbörliga avtalsvillkor
            bäst kan tillgodoses inom ramen för nuvarande lagstiftning. Industriförbundet
            ifrågasätter om förslaget särskilt effektivt kommer att stoppa
            de företeelser som det riktas emot. Vi instämmer i dessa bedömningar.
          </p>
          <p>
            Hemställan
          </p>
          <p>
            Mot bakgrund av det i motionen anförda hemställer vi att riksdagen
            beslutar avslå propositionen om auktorisation av fi- nansbolag.
          </p>
          <p>
            Stockholm den 20 april 1988
          </p>
          <p>
            Hadar Cars (fp) Lars De Geer (fp) Christer Eirefelt (fp) Gudrun
            Norberg (fp)
          </p>
          <p>
            Mot. 1987/88 N58
          </p>
        </div>
      </div>
    </body>
  </text>
</TEI>
