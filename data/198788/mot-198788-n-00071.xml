<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_71/mot_198788_n_71-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:N71
          </p>
          <p>
            av Ivar Franzén m. fl. (c) med anledning av prop. 1987/88:178
            om PKbankens förvärv av Carnegie Fondkommission AB
          </p>
          <p>
            I proposition 1987/88:178 föreslås att riksdagen skall godkänna
            att statens andel av aktierna i PKbanken minskas med nära 18 20
            genom en till Carnegie &amp; Co AB riktad emission. Aktierna utgör
            likvid för 90,1 20 av aktierna i Carnegie Fondkommission AB.
          </p>
          <p>
            Centerpartiets syn
          </p>
          <p>
            Centerpartiet har i ett flertal motioner angett vilka riktlinjer
            som bör gälla vid en försäljning av statliga företag. Vi har också
            pekat på konkreta objekt, som är lämpliga att avyttra, däribland
            PKbanken. Enligt centerpartiets uppfattning är ett spritt enskilt
            ägande och en fri konkurrens grunden för en vital och fungerande
            marknadsekonomi, byggd på socialt och miljömässigt ansvarstagande
            hos individer, intressegrupper och samhälle. Centerpartiet har
            i många sammanhang ställt krav på ett decentraliserat ägande och
            vänt sig mot både privat och offentlig maktkoncentration. Centerpartiet
            accepterar inte ett näringsliv där offentliga och privata makt-
            koncentrationer balanserar varandra. Detta skulle minska människors
            in- flytande på ett oacceptabelt sätt, både som medborgare och
            konsumenter. Det är bl. a. mot denna bakgrund som vi krävt försäljning
            av statliga företag. Vi har samtidigt understrukit att en sådan
            försäljning måste ske på ett sådant sätt att en offentlig maktkoncentration
            inte byts mot en privat. Vi hart. ex. från centerns sida föreslagit
            en effektivisering och decentralisering av Vattenfall genom en
            uppdelning och försäljning. Målsättningen med detta förslag är
            bl. a. att sprida ägandet och skapa ett brett folkligt och regionalt
            förankrat ägande. Enligt vår mening får således aktieförsäljningen
            inte begränsas till att avse enbart någon eller några köpare inom
            näringslivet utan riktas mot alla. I ett program för utförsäljning
            av statliga företag måste även ingå spärregler som förhindrar
            att dominerande aktieposter kan samlas i en ägares hand, såsom
            vi bl. a. understrukit i motionen om uppdelning av Vattenfall.
            Motiven för ett decentraliserat ägande inom näringslivet är dock
            inte enbart ideologiska. Utländska erfarenheter visar t. ex. att
            en ägandesprid- ning ger en betydande nettoökning av sparandet.
            En mångfald i ägandet kan även förespråkas av effektivitetsskäl.
            En effektiv marknadsekonomi förutsätter att marknaden har många
            aktörer.
          </p>
          <p>
            1
          </p>
          <pb facs="riksdagen-motions-pdf/data/198788/mot_198788_n_71/mot_198788_n_71-002.pdf"/>
          <p>
            Stora och dominerande aktörer kan få kontroll över marknaden
            och därmed sätta marknadsekonomins effektivitetslagar ur spel.
            Detta medför förluster för framför allt konsumenterna.
          </p>
          <p>
            Riktlinjer för försäljning av PKbanken
          </p>
          <p>
            Propositionens förslag till försäljning av PKbanken uppfyller
            enligt vår mening inte de krav som måste ställas på i vilka former
            en försäljning av statliga företag skall genomföras. På regeringens
            uppdrag arbetar nu den s. k. ägarutredningen, vars uppgift är
            att kartlägga ägandet i näringslivet. Utredningen skall bl. a.
            analysera det korsvisa ägandet. I tilläggsdirektiv som utredningen
            fått under våren 1988 skall utredningen också analysera den senaste
            tidens stora fusioner och den ökande maktkoncentration dessa inneburit.
            Den nu aktuella affären innebär att offentlig och privat makt
            knyts samman utan att någondera begränsas. Detta är inte acceptabelt
            och propositionen bör därför avslås. Från centerpartiet är vi
            emellertid positiva till en försäljning av PKban- ken i enlighet
            med de riktlinjer som redovisats ovan. PKbankens aktier är noterade
            på Stockholms fondbörs, och försäljning via börsen är därför naturlig.
            Det är särskilt viktigt att ett koncentrerat ägande i banker undviks
            och ägarandelen på en hand begränsas mycket starkt. Ett direkt
            enskilt ägande bör eftersträvas och i första hand bör de an- ställda
            erbjudas aktieteckning och därefter allmänheten. I sista hand
            bör institutioner, som ägs av många — t. ex. aktiefonder och pensionsstiftelser
            — ges möjlighet till aktieteckning om så är nödvändigt för att
            försäljningen skall kunna genomföras fullt ut.
          </p>
          <p>
            Hemställan
          </p>
          <p>
            Med anledning av vad som ovan anförts hemställs 1. att riksdagen
            beslutar avslå proposition 1987/88:178, 2. att riksdagen beslutar
            att som sin mening ge regeringen till känna att försäljning av
            aktier i PKbanken skall ske i enlighet med de riktlinjer som redovisas
            i motionen.
          </p>
          <p>
            Stockholm den 25 maj 1988
          </p>
          <p>
            Ivar Franzén (c)
          </p>
          <p>
            Börje Hörnlund (c) Kersti Johansson (c) Per-Ola Eriksson (c)
            Görel Thurdin (c) Elving Andersson (c) Rosa Östh (c) Ingvar Karlsson
            (c) Jan Hyttring (c)
          </p>
          <p>
            i Bengtsfors
          </p>
          <p>
            Graphic Systems Stockholm 1988
          </p>
          <p>
            Mot. 1987/88 N71
          </p>
        </div>
      </div>
    </body>
  </text>
</TEI>
