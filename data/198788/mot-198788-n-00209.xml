<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_209/mot_198788_n_209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            EE EE AT SOL RR OR RATOS Motion till riksdagen 1987/88:N209
          </p>
          <p>
            av Anita Bråkenhielm och Sonja Rembo (m) om tillfällig export
            av metallskrot för bearbetning
          </p>
          <p>
            Genom koncentration inom en näringsgren kan ett eller ett fåtal
            företag få en dominerande ställning i en bransch. En sådan ställning
            kan bland annat medföra att prisbildningen inte ut- sätts för
            tillräckligt stark inhemsk konkurrens. Om konkurrens från ut-
            ländska företag dessutom genom olika former av lagstiftning och
            handels- hinder försvåras, kan en onaturlig inhemsk prisnivå få
            uppenbara nackde- lar för de svenska företag som måste anlita
            dessa företag för olika tjänster. Detta är fallet, då det gäller
            tillfällig export av metallskrot för bearbet- ning utomlands och
            återanvändning i Sverige. I lagstiftning från andra världskrigets
            dagar, tillkommen av bland annat beredskapsskäl, stadgades om
            exportförbud för metallskrot. Denna ersattes 1984 av en förordning
            om import- och exportreglering. Förbudet att upp- handla bearbetning
            av metallavfall utomlands för återanvändning i den egna produktionen
            kvarstår emellertid. Även övriga europeiska länder, såväl inom
            EG som EFTA, har regler som begränsar den internationella handeln
            med metallskrot. Inom EG har dock avsevärda lättnader för icke-järnmetaller
            uppnåtts. EG-kommissionen har också föreslagit EFTA att ömsesidiga
            lättnader i handeln med icke järnhaltigt metallskrot skulle införas.
            Från svensk sida har på kommerskollegiums initiativ gjorts en
            utredning som visat att några bärande skäl ej finns för att på
            sikt ha kvar exportförbu- det vare sig på järnskrot eller icke
            järnhaltigt skrot. Kollegiet har ansett att regeringen bör verka
            för en liberalisering av skrot- handeln mellan länder i EG- och
            EFTA-kretsen. Kollegiet föreslog också att Sverige inom EFTA skulle
            verka för att ett positivt svar på den framställ- ning, som EG
            gjort beträffande det icke järnhaltiga skrotet, skulle ges vid
            överläggningarna i frågan mellan EG och EFTA 1987. EFTA-länderna
            har dock ännu inte inbördes kunnat komma överens om att lämna
            ett positivt svar på EG:s framställning. Det kan alltså bli endast
            i en mycket oviss framtid som svenska tillverkningsföretag kan
            få möjlighe- ter att slippa den extra kostnad i förhållande till
            konkurrenter i omvärlden som frånvaron av priskonkurrens på metallbearbetningsområdet
            innebär. Riksdagen har också redan 1984 uttalat att regeringen
            borde verka för avveckling av handelshinder på området.
          </p>
          <pb facs="riksdagen-motions-pdf/data/198788/mot_198788_n_209/mot_198788_n_209-002.pdf"/>
          <p>
            En sådan avveckling kan komma att dra ut på tiden. Kommerskollegium
            anser dessutom att en övergångstid på minst två år behövs för
            att efter en överenskommelse göra anpassningsåtgärder på den svenska
            marknaden. Endast ensidiga svenska åtgärder kan således inom rimlig
            tid medföra en lösning på problemet. En viktig delfråga har flera
            gånger aktualiserats i riksdagen. Det gäller de fall där metallavfall
            behöver upparbetas för att kunna återanvändas i den egna tillverkningen.
            Ett upphävande av exportförbudet i det speciella avseende som
            det här gäller — bearbetning och återanvändning i den egna tillverkningen
            — skul- le ge de berörda företagen möjligheter att på ekonomiskt
            bästa sätt få sina behov tillgodosedda. Det behöver inte betyda
            att all sådan bearbetning går svenska företag förbi. Det kan i
            stället betyda att de anpassar priset på sina tjänster till den
            nivå som en sund konkurrens medför.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen hos
            regeringen begär ändring i förordningen (KFS:1987:1) om import-
            och exportlicenser på sådant sätt att före- tag itillverkningsindustrin
            medges tillfällig utförsel för bearbetning av metallskrot i det
            fall det är avsett för återanvändning i den egna tillverkningen,
            2. att riksdagen som sin mening ger regeringen till känna att,
            i avvaktan på att en sådan ändring hinner genomföras, regeringen
            i enskilda fall bör vara generös vad gäller medgivande av dispens
            från exportförbudet i fall som i motionen avses.
          </p>
          <p>
            Stockholm den 13 januari 1988
          </p>
          <p>
            Anita Bråkenhielm (m) Sonja Rembo (m)
          </p>
          <p>
            Mot. 1987/88 N209
          </p>
        </div>
      </div>
    </body>
  </text>
</TEI>
