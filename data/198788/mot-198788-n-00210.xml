<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_210/mot_198788_n_210-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:N210
          </p>
          <p>
            av John Andersson m. fl. (vpk)
          </p>
          <p>
            om Norra löntagarfonden och den regionala utvecklingen
          </p>
          <p>
            I motioner från vpk har vi tidigare aktualiserat frågan om att
            Norra lönta- garfonden aktivt skall medverka i den regionala utvecklingen.
            Tidigare propåer i frågan har avslagits av riksdagen, men vi återkommer
            även i år till denna fråga, eftersom vi anser det finnas många
            starka skäl för en ändrad inriktning för fonden. För det första
            präglades valrörelsen 1982 i hög grad av debatten om löntagarfonderna.
            Framför allt av företrädare från SAP och fackförenings- rörelsen
            gjordes uttalanden där det ofta hette: ”Vi behöver löntagarfonder-
            na för att utveckla vår industri och att rädda krisdrabbade företag.”
            Ofta nämndes exempel på företag som då var i kris, som skulle
            ha räddats om vi då haft dessa fonder. Ävenså pekades det på vilka
            möjligheter dessa fonder skulle ge för att skapa ny sysselsättning
            i hårt utsatta regioner. Nu blev det inte så. I dag är det många
            som med förvåning och besvikelse konstaterar att många av de miljoner
            som influtit till fonden från företag, kommuner och landsting
            i norrlandslänen inte kommit länen till del. Där resurser behövts
            för att motverka arbetslöshet och utflyttning har man i stället
            fått bidra med mångmiljonbelopp som satsats i aktieköp i andra
            delar av landet. Vi menar att de förväntningar som skapades inom
            arbetar- rörelsen och bland länens befolkning om att Norra löntagarfonden
            skulle verka för en offensiv satsning för nya jobb i regionen
            måste nu infrias. Det handlar alltså om ett politiskt löfte som
            ännu inte verkställts. Behövs då fondens resurser i regionen?
            Ja, den nästan entydiga bilden över situationen år från år i den
            norra delen av vårt land är arbetslöshet och minskad befolkning.
            Värst drabbat är norra inlandet, där många kommu- ner nu kommer
            allt närmare den gräns där de inte längre kan upprätthålla en
            rimlig samhällsservice. Vad som skett och sker i denna region
            står i stark motsättning till de regionalpolitiska målsättningarna
            vilka utlovar männi- skor tillgång till arbete, service och god
            miljö oavsett var de bor i landet. Ett känt faktum är också att
            bristen på resurser är det stora problemet för olika myndigheter
            ute i länen när det gäller att skapa sysselsättning och nya arbetstillfällen.
            Av den orsaken stannar många projekt, som i och för sig kan ha
            framtiden för sig, på papperet. Detta är således också ett tungt
            skäl för att fondens resurser satsas i regionen för att skapa
            nya jobb. Inom den region som omfattas av Norra löntagarfonden
            finns stora in- vesteringsbehov för utveckling av näringslivet
            såsom vidareförädling, pro-
          </p>
          <pb facs="riksdagen-motions-pdf/data/198788/mot_198788_n_210/mot_198788_n_210-002.pdf"/>
          <p>
            duktutveckling och startande av nya industrier. Det är därför
            vår bestämda mening att nödvändiga former måste skapas för att
            Norra löntagarfonden skall få en aktiv roll för en utveckling
            av norrlandslänens näringsliv. De nödvändiga åtgärder detta fordrar
            bör regeringen omgående vidta och, om så erfordras, till riksdagen
            återkomma med förslag.
          </p>
          <p>
            Hemställan
          </p>
          <p>
            Med hänvisning till vad ovan anförts föreslås att riksdagen som
            sin mening ger regeringen till känna vad i motio- nen anförts
            om ändrad inriktning för Norra löntagarfonden så att
          </p>
          <p>
            fonden får en aktiv roll för en utveckling av norrlandslänens
            närings- liv.
          </p>
          <p>
            Stockholm i januari 1988 John Andersson (vpk)
          </p>
          <p>
            Paul Lestander (vpk) Bertil Måbrink (vpk) Jan Jennehag (vpk)
          </p>
          <p>
            Mot. 1987/88 N210
          </p>
        </div>
      </div>
    </body>
  </text>
</TEI>
