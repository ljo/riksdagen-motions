<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_211/mot_198788_n_211-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:N211
          </p>
          <p>
            av Paul Lestander och John Andersson (vpk)
          </p>
          <p>
            om tjänsteexport inom skogsteknikområdet till Sovjetunionen
          </p>
          <p>
            För skogsindustrin inom norra Sverige är utvecklingen av drivningsteknik
            och skogspolitik i Sovjetunionen av stort intresse. En avsevärd
            import av framför allt sågtimmer från Sovjet blir nödvändig under
            den period man tvingas skära ner avverkningarna på grund av skadorna
            på Contortan i utsatta höglägen och på grund av andra naturvårdsrestriktioner.
            Sovjets skogsbruk har uppenbara problem: Otillräckligt vägnät,
            för stor areal av den avverkade ytan där man litar till självsådd
            och otillräckligt utvecklade tekniska system vid avverkning. I
            en intervju i en svensk tidning har en av de ansvariga inom skogssektorn
            i landet uttryckt förhoppningar om att man på vinstdelningsbasis
            skulle kunna få tillgång till svensk tekno- logi och drivningsteknik.
            Området drivningsteknik kunde alltså ligga till grund för tjänsteexport.
            Förutsättningarna för att detta kan bli praktisk verklighet måste
            klarläggas grundligt. Problem som måste lösas är bl. a. följande:
            Kompetent tolk vid förhand- lingar, resemöjligheter tur och retur
            Sverige — Sovjet under arbetstiden, re- servdelsfrågan, visumfrågor
            för att nämna några exempel. Det kan tyckas att när en ny stor
            marknad kanske uppstår borde företag som sysslar med virkesutdrivning
            själva ta initiativ. Men många av de entre- prenörer och innehavare
            av arbetarägda skogsmaskinsystem som finns är ofta småföretagare
            med begränsade resurser för marknadsöverblick och internationella
            kontakter. Vänsterpartiet kommunisterna har i upprepade motioner
            under åren fö- reslagit inrättande av ett svenskt handels- och
            bytesbolag för handel med statshandelsländerna. Vi anser fortfarande
            att det finns goda skäl för att bilda ett sådant bolag. Även om
            det inte bildas något sådant bolag så kvarstår behovet av att
            idén om en svensk tjänsteexport av drivningsteknik bearbetas.
            En möjlighet kan förhandlingar kring svensk rundvirkesimport erbjuda.
          </p>
          <p>
            Hemställan
          </p>
          <p>
            Med hänvisning till det ovan anförda föreslås att riksdagen hos
            regeringen begär förslag till åtgärder som främjar tjänsteexport
            inom områdena skogsteknik och virkesutdrivning.
          </p>
          <p>
            Stockholm i januari 1988 Paul Lestander (vpk) John Andersson
            (vpk)
          </p>
        </div>
      </div>
    </body>
  </text>
</TEI>
