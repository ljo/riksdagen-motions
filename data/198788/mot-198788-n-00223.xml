<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_223/mot_198788_n_223-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:N223
          </p>
          <p>
            av Iris Mårtensson m. fl. (s) om vanadinbrytning i Gruvberget
            i Hälsingland
          </p>
          <p>
            Regeringen och riksdagen har vid flera tillfällen uttalat behovet
            av satsning- ar på att trygga Sveriges försörjning med viktiga
            mineralråvaror. Ett av de mineralråvaror där Sverige är helt importberoende
            är vanadin. Vår import uppgår till cirka I 000 ton per år, till
            ett värde av cirka 50 milj. kr. I början på 1980-talet knöts stora
            förhoppningar till en vanadinfyndighet vid Gruvberget (Sumåssjön)
            i Hälsingland. En studie av fyndigheter pre- senterades våren
            1985. Den ansågs indikera ”ett visst mått av lönsamhet för projektet”.
            Nämnden för statens gruvegendom, som innehar gruvrätten till fyndig-
            heten, gjorde en värdering av fyndigheten med såväl svenska som
            finska och norska intressenter. Den visade att med den då rådande
            marknadssitua- tionen och importmöjligheten från framför allt
            Sydafrika, var det då inte möjligt att påbörja en exploatering
            av fyndigheten. Efter denna bedömning har inga ytterligare insatser
            gjorts på fyndighe- ten. I dag är situationen en annan. Sverige
            har ett stort behov av att undvika Sydafrikaimport. Och det har
            på regeringens initiativ tillsatts en statlig ut- redning med
            uppgift att utreda marknadsförutsättningarna för olika mine- ralråvaror.
            Utredningen skall också, enligt direktiven, studera metaller och
            malmer ”som det kan finnas geologiska förutsättningar för att
            lönsamt ut- vinna i landet”. Med denna utredning har regeringen
            än en gång markerat strävan att förstärka vårt lands självförsörjning
            av mineralråvaror. Mot denna bakgrund bör vanadinfyndigheten i
            Gruvberget ånyo under- sökas och en ny provning ske av förutsättningarna
            för gruvdrift. Förstudien i början på 1980-talet ansåg en årlig
            brytning av 750 000 ton råmalm per år möjlig. Fyndigheten kunde
            få en livslängd på 17 —18 år även om bara den rikaste delen av
            fyndigheten utnyttjades. Det beräknade perso- nalbehovet var cirka
            100 årsanställda. Riksdagen har tidigare, i ett betänkande från
            näringsutskottet 1985, utta- lat att en inhemsk utvinning av vanadin
            framstod som eftersträvansvärd ur såväl försörjnings- som sysselsättningssynpunkt.
          </p>
          <p>
            Hemställan
          </p>
          <p>
            Med hänvisning till ovanstående hemställs att riksdagen som sin
            mening ger regeringen till känna vad i motio- nen anförts om en
            ny prövning av förutsättningarna för brytning av vanadin i Gruvberget
            i Hälsingland.
          </p>
          <pb facs="riksdagen-motions-pdf/data/198788/mot_198788_n_223/mot_198788_n_223-002.pdf"/>
          <p>
            Stockholm den 19 januari 1988
          </p>
          <p>
            Iris Mårtensson (s) Olle Westberg (s) Wivi-Anne Cederqvist (s)
            Ing-Marie Hansson (s)
          </p>
          <p>
            Olle Östrand (s) Axel Andersson (s)
          </p>
          <p>
            Lennart Holmsten (s)
          </p>
          <p>
            Mot. 1987/88 N223
          </p>
        </div>
      </div>
    </body>
  </text>
</TEI>
