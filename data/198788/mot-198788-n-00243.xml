<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_243/mot_198788_n_243-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:N243
          </p>
          <p>
            av Sten Svensson (m) om Stiftelsen Institutet för företagsutveckling
          </p>
          <p>
            Stiftelsen Institutet för företagsutveckling (SIFU)
          </p>
          <p>
            Av regeringens budgetproposition inför budgetåret 1987/88 (prop.
            1987/ 88:100) framgår regeringens avsikt att låta statens industriverk
            (SIND) fortsätta att subventionera den verksamhet som bedrivs
            av Stiftelsen Institutet för företagsutveckling (SIFU).
          </p>
          <p>
            Fortbildning av anställda i små och medelstora företag
          </p>
          <p>
            Näringslivets vitalitet och förmåga att på sikt vidmakthålla
            och stärka nationens ekonomiska kraft är beroende av att nya företag,
            ny teknik och nya affärsidéer fritt kan få agera på marknaden.
            De flesta företag är små eller medelstora, dvs. har upp till 200
            anställda. Utvecklingen av kompetensen inom Sveriges små och medelstora
            företag genom fortbildning är därför ett utomordentligt betydelsefullt
            område, såväl för offentligt utbildningsväsende som för privata
            utbildningsföretag. Ett bra utbud för fortbildning förutsätter
            emellertid, liksom på andra områden, att det finns flera producenter
            som konkurrerar på lika villkor. När det gäller fortbildning för
            verksamma i små och medelstora företag är av de tre största utbildningsinstituten
            ett statligt. Det statliga utbildningsinstitutet var tidigare
            en enhet inom statens industriverk, SIND. 1980 omvandlades det
            till Stiftelsen Institutet för företagsutveckling, SIFU. Enligt
            stadgarna skall institutet genom främst fortbildningsverksamhet
            stärka de små och medelstora företagens konkur- renskraft och
            utvecklingsförmåga. När det gäller fortbildning för verksamma
            i små och medelstora företag åtnjuter det statliga SIFU omfattande
            statliga subventioner. Under budget- åren 1980/81-1986/87 har
            dessa uppgått till sammanlagt ca 90 milj. kr. Med innevarande
            budgetår har riksdagen frånhänt sig möjligheten att besluta om
            storleken av subventionerna — de räknas istället in i anslaget
            Småföretagsut- veckling till SIND, utan att redovisas i budgetpropositionen.
            De omfattande subventionerna av SIFU harilett till en svår snedvridning
            av konkurrensen inom marknaden för fortbildning, vilket föranlett
            kritiska uttalanden från bl. a. näringsfrihetsombudsmannen.
          </p>
          <pb facs="riksdagen-motions-pdf/data/198788/mot_198788_n_243/mot_198788_n_243-002.pdf"/>
          <p>
            RRV-rapporten
          </p>
          <p>
            Riksrevisionsverket, RRV, granskade år 1985 SIFU:s verksamhet,
            organisa- tion och ekonomi. I sin rapport konstaterar RRV bl.
            a:
          </p>
          <p>
            att SIFU:s kursutbud inte i någon mer väsentlig omfattning kan
            sägas komplettera det befintliga utbudet av företagsinriktad utbildning
            på marknaden, att SIFU:s kompetens består i att administrera utbildningsverksamhet
            medan den specialistkunskap som krävs för kursgenomförandena erhålls
            genom tillfälligt inhyrd personal, att SIFU, med ett fåtal utbildningar
            som undantag, befinner sig i konkurrens med ett antal såväl offentliga
            som privata utbildningsanordnare på marknaden, att huvuddelen
            av de tjänster som SIFU tillför marknaden skulle komma till stånd
            även om SIFU inte fanns, att andelen deltagare från primär målgrupp
            minskar successivt samt att det statliga stödet till SIFU följaktligen
            bör dras in.
          </p>
          <p>
            SIND-rapporten
          </p>
          <p>
            SIND fick i januari 1986 regeringens uppdrag att ”se över organisation
            och finansiering av statliga insatser för att främja fortbildning
            inom småföretags- sektorn m. m.”. I regeringens direktiv ingick
            att analysera småföretagens utbildningsbehov och att kartlägga
            den fortbildningsverksamhet som olika privata organ bedriver.
            Utredningens rapport kännetecknas framför allt av:
          </p>
          <p>
            + ofullständighet — studien av småföretagens utbildningsbehov
            är mycket allmänt hållen och kartläggningen av olika privata utbildningsorganisatio-
            ners verksamhet saknas helt — rapporten nämner inte ens vilka
            de är. + partiskhet— rapporten redovisar enbart positiva omdömen
            om SIFU, bl. a. från en organisation som slutit avtal med SIFU
            om samarbete. + bristfällig analys — slutsatserna i utredningen
            är i stor utsträckning en rad ostyrkta påståenden.
          </p>
          <p>
            SIND:s utredningsrapport är i själva verket en partsinlaga, något
            som verket också medger i SIND-info nr 40 1986: ”SIND vill ha
            kvar SIFU och fick som en följd av detta i uppdrag att se över
            den totala fortbildningsverksamheten”. Det bör i sammanhanget
            erinras om att SIND:s generaldirektör tillika är styrelseordförande
            i SIFU och att SIND har att behandla ansökningar från bl. a. SIFU:s
            konkurrenter rörande bidrag till utbildningsinsatser. Regering-
            en, som utnämnt SIND:s generaldirektör till styrelseordförande
            för SIFU, tar tydligen lätt på de regler för jäv och skälen för
            dem som gäller för offentlig verksamhet.
          </p>
          <p>
            Interpellation rörande SIFU
          </p>
          <p>
            Efter en interpellationsdebatt den 9 februari 1987 rörande SIFU
            tvingades industriministern presentera en lista över förment unika
            SIFU-kurser. Denna lista innehåller blott 16 titlar. En jämförelse
            med utbudet från andra utbildningsorganisationer visar dessutom
            att inte mindre än 12 av dem
          </p>
          <p>
            Mot. 1987/88 N243
          </p>
          <pb facs="riksdagen-motions-pdf/data/198788/mot_198788_n_243/mot_198788_n_243-003.pdf"/>
          <p>
            SN
          </p>
          <p>
            återfinns i utbudet från SIFU:s konkurrenter. Detta framgår av
            uppställning-
          </p>
          <p>
            en nedan.
          </p>
          <p>
            Exempel på förment unika SIFU-kur-Exempel på konkurrenter och
            mot-
          </p>
          <p>
            ser, enligt industriministerns lista
          </p>
          <p>
            Digital konstruktion med grindmat- risteknik
          </p>
          <p>
            Bygg-CAD, installationsritning
          </p>
          <p>
            Elschemakonstruktion med CAD
          </p>
          <p>
            Finita elementmetoden
          </p>
          <p>
            Praktisk produktionsplanering med dator Programmerbara styrsystem
          </p>
          <p>
            Praktisk och avancerad verkstads- mätteknik Ventilation för driftpersonal
          </p>
          <p>
            Drift och underhåll av värmepum- par, STF Ingenjörsutbildning
            Mät-, styr- och reglerteknik (kurs- block)
          </p>
          <p>
            CAD och datorteknik
          </p>
          <p>
            Energi- och elkraftskurser (kurs- block)
          </p>
          <p>
            svarande kurser, enligt resp. kursgiva- res kataloger
          </p>
          <p>
            Konstruktion av kundspecificerade kretsar i grindmatristeknik,
            Teknis- ka Högskolan i Linköping Datorstöd i arkitektarbetet m.fl.
            kurser, ARCADEN, Stockholm
          </p>
          <p>
            TeleNova, CAD-kurser
          </p>
          <p>
            Utbildning i maskin- och program- varuleverantörers regi Autocad,
            CAD-kurser Tekniska Högskolan i Luleå, CAD- kurser Finita elementmetodens
            praktiska användning, Chalmers Tekniska Högskola Utbildning i
            maskin- och program- varuleverantörers regi Programerbara styrsystem
            i prakti- ken, STF Ingenjörsutbildning Nya mätsystem i tillverkningsindu-
            strin, STF Ingenjörsutbildning Ventilation för industriella anlägg-
            ningar, STF Ingenjörsutbildning Installationsteknik, Chalmers
            Tek- niska Högskola
          </p>
          <p>
            Mät-, styr- och reglerteknik (kurs- block), STF Ingenjörsutbildning
            D:o, Utbildningshuset i Lund Reglerteknik, Chalmers Tekniska Högskola
            Utbildning i Maskin- och program- varuleverantörers regi Tekniska
            högskolor Utvecklingsfonder Energi- och elkraftskurser (kurs-
            block), STF Ingenjörsutbildning Miljö- och energiteknik (kursblock),
            Mekanförbundet Kraftelektronik, Chalmers Tekniska Högskola
          </p>
          <p>
            Mot. 1987/88 N243
          </p>
          <pb facs="riksdagen-motions-pdf/data/198788/mot_198788_n_243/mot_198788_n_243-004.pdf"/>
          <p>
            Interpellationsdebatten om SIFU visar att RRV:s uppfattning om
            SIFU:s verksamhet varit väl grundad och även att industriministerns
            påstående i debatten, att SIFU skulle ha ett unikt utbud, varit
            felaktigt. Därmed faller också argumentet för statliga stöd till
            SIFU. Industriministerns agerande i Övrigt har varit partiskt
            och till förmån för SIFU. Ett exempel på detta är att industridepartementet
            utelämnat näringsfrihetsombudsmannen i SIND- utredningens remisslista.
          </p>
          <p>
            SIFU:s tjänstebrevsrätt
          </p>
          <p>
            I föreliggande budgetproposition (1987/88:100) berörs SIFU blott
            vad avser institutets tjänstebrevsrätt. Det är därför av särskilt
            intresse att belysa bakgrunden till denna subvention av SIFU:s
            verksamhet. I proposition 1979/80:88, som föregick bildandet av
            stiftelsen, motiverade föredragande statsrådet anslaget till SIFU
            bl. a. med att institutet, genom att få en ny form vid sidan av
            SIND, inte längre skulle få tjänstebrevsrätt. Efter det att riksdagen
            beslutat i enlighet med regeringens förslag sökte och fick SIFU
            likväl tjänstebrevsrätt av postverket. Av de propositioner som
            därefter legat till grund för anslag till SIFU har på intet sätt
            framgått att även postverket subventionerar institutets verksamhet.
            Det är tvärtom uppenbart att riksdagen genom proposition 1979/80:88
            bibragts den uppfattningen att tjänstebrevsrätten skulle upphöra
            i och med att stiftelsen bildades. I interpellationsdebatten den
            9 februari 1987 påstod industriministern att regeringen vid den
            fortsatta beräkningen av anslag till SIFU tagit hänsyn till att
            tjänstebrevsrätt erhållits. Påståendet förtjänar föga tilltro.
            Mot bakgrund av de motiv för stöd som redovisats i proposition
            1979/80:88 hade det varit anmärkningsvärt om beräkningsgrunden
            ändrats på angivet sätt, utan att riksdagen informerats därom.
            I sin budgetproposition föreslår regeringen visserligen att SIFU
            inte längre skall få ha tjänstebrevsrätt men förutsätter samtidigt
            att SIND, när bidraget till SIFU fastställs, skall kompensera
            SIFU för detta förhållande. Vad regeringen därmed har föreslagit
            är i själva verket att SIFU för andra gången skall kompenseras
            för förlusten av tjänstebrevsrätten. SIFU har konkurrenter som
            bearbetar små och medelstora företag, huvudsakligen med direktreklam,
            och som därvid tvingas att intäktsfinan- siera sina portokostnader.
            SIFU:s tjänstebrevsrätt har bidragit till att snedvrida konkurrensen
            på utbildningsmarknaden; den föreslagna kompen- sationen skulle
            naturligtvis få samma negativa effekt. Det finns därför inga bärande
            skäl att kompensera SIFU för förlusten av tjänstebrevsrätten,
            i synnerhet som institutet under 7 års tid kunnat åtnjuta denna
            förmån samtidigt som det erhållit anslag för att täcka dess bortfall.
            Starka skäl finns däremot att kräva en fullständig intäktsfinansiering
            av SIFU:s direktreklam och institutets övriga kommunikation med
            omvärlden.
          </p>
          <p>
            Inskränkning av SIFU:s skattskyldighet
          </p>
          <p>
            SIFU åtnjuter genom riksdagsbeslut (prop. 1981/82:132) inskränkt
            skattskyl- dighet. Som motiv för detta anförde föredragande statsrådet
            att institutet då
          </p>
          <p>
            1"" Riksdagen 1987/88. 3 saml. Nr N241-249
          </p>
          <p>
            Mot. 1987/88 N243
          </p>
          <pb facs="riksdagen-motions-pdf/data/198788/mot_198788_n_243/mot_198788_n_243-005.pdf"/>
          <p>
            bedrev en ”allmännyttig verksamhet”. SIFU har för räkenskapsåren
            1984/85, 1985/86 och 1986/87 redovisat resultat om 6,4, 4,7 resp.
            2,1 milj. kr., efter statliga subventioner. De privata företag
            som konkurrerar med SIFU och som arbetar på affärsmässiga grunder
            har oinskränkt skattskyldighet. Enligt SIFU:s senaste årsredovisningar
            bedriver institutet affärsverksamhet. Därmed saknas motiv för
            inskränkningen av SIFU:s skattskyldighet. Det finns däremot skäl
            som talar för att SIFU skall underkastas samma skattskyldighet
            som övriga, affärsmässigt drivna utbildningsföretag på marknaden.
            Ett starkt sådant skäl är nödvändigheten att upprätthålla sunda
            konkurrensförhållanden på mark- naden.
          </p>
          <p>
            SIFU:s måluppfyllelse
          </p>
          <p>
            Enligt SIFU:s stadgar har institutet till huvuduppgift att genom
            främst fortbildningsverksamhet stärka de små och medelstora företagens
            konkur- renskraft och utvecklingsförmåga. I verkligheten är SIFU
            emellertid ett statligt kursinstitut som betjänar huvudsakligen
            stora företag och myndighe- ter. Av deltagarna i SIFU:s kurser
            kommer mindre än en tredjedel från små och medelstora företag
            och antalet deltagare från denna målgrupp minskar, trots att SIFU
            i sin årsredovisning för budgetåret 1986/87 framhåller att institutet
            har en ”bestämd vilja att bibehålla och öka sina näringspolitiska
            uppgifter”. Följande tabell, vilken har utarbetats på grundval
            av uppgifter ur SIFU:s årsredovisningar, visar tydligt skillnaden
            mellan SIFU:s påstådda ambitioner och verksamhetens utfall.
          </p>
          <p>
            1984/85 = 1985/86 — 1986/87
          </p>
          <p>
            Totalt antal deltagare i öppen utbildning 24 760 24 189 21 200
            Antal deltagare från små och medelstora företag 6 800 6 800 6
            600 Motsvarande andel i 96 2 28 31
          </p>
          <p>
            Bland de största privata utbildningsinstituten finns sådana som
            utbildar ett betydande antal anställda i små och medelstora företag.
            Dessa institut är självbärande och uppbär inga som helst subventioner,
            vare sig från ägare eller stat och kommun. I sin reklam säger
            SIFU att dess huvuduppgift är att ”genom fortbildning främja näringslivets
            och samhällets tekniska och ekonomiska utveckling” och att ”SIFU
            har även ett näringspolitiskt uppdrag mot de mindre och medelstora
            företagen” (Chefen nr 8 1987). Det är tydligt att inte ens SIFU
            självt uppfattar det näringspolitiska uppdraget som sin primära
            uppgift. I det föregående har visats
          </p>
          <p>
            att det slags kurser som industriministern åberopat för att styrka
            SIFU:s påstått unika utbud erbjuds av en rad konkurrerande företag
            och institutioner, att SIFU:s måluppfyllelse är låg och tenderar
            att sjunka,
          </p>
          <p>
            Mot. 1987/88 N243
          </p>
          <pb facs="riksdagen-motions-pdf/data/198788/mot_198788_n_243/mot_198788_n_243-006.pdf"/>
          <p>
            att inte ens SIFU självt betraktar sitt näringspolitiska uppdrag
            som institutets primära verksamhetsfält, att SIFU under en följd
            av år åtnjutit tjänstebrevsrätt, samtidigt som institutet erhållit
            anslag som kompensation för dess bortfall, att subventionerna
            till SIFU, liksom inskränkningen av institutets skattskyl- dighet,
            skapar osunda konkurrensförhållanden på utbildningsmarkna- den
            och att således motiv saknas för fortsatta subventioner till SIFU,
            i vilken form det vara må, liksom för inskränkningen av SIFU:s
            skattskyldighet.
          </p>
          <p>
            Hemställan
          </p>
          <p>
            Med åberopande av vad som anförts hemställs 1. att riksdagen
            avslår prop. 1987/88:100 vad avser regeringens förslag att bemyndiga
            statens industriverk att utge anslag till Stiftelsen Institutet
            för företagsutveckling, 2. att riksdagen som sin mening ger regeringen
            till känna vad i motionen anförts om oinskränkt skattskyldighet
            för Stiftelsen Institu- tet för företagsutveckling.
          </p>
          <p>
            Stockholm den 20 januari 1988
          </p>
          <p>
            Sten Svensson (m)
          </p>
          <p>
            Mot. 1987/88 N243
          </p>
        </div>
      </div>
    </body>
  </text>
</TEI>
