<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_252/mot_198788_n_252-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:N252
          </p>
          <p>
            av Ingrid Sundberg (m) om avveckling av tekniska handelshinder
            mellan de nordiska länderna
          </p>
          <p>
            Sedan Nordiska rådet antagit förslaget om en nordisk handlingsplan
            för ekonomisk utveckling och full sysselsättning åligger det regeringarna
            i de nordiska länderna att aktivt arbeta för att denna handlingsplan
            realiseras. En grundläggande tanke i handlingsplanen är att hela
            Norden skall ses som en hemmamarknad med allt vad som ligger i
            detta begrepp. Ett viktigt arbete blir därvid att avveckla de
            tekniska handelshinder som i dag hindrar att en vara som fritt
            kan säljas i ett land inte alltid uppfyller kraven för marknaden
            i ett annat nordiskt land. Samarbete i fråga om vad som nu betecknas
            som tekniska handelshinder finns upptaget i Helsingforsavtalets
            artikel 17. Denna har oförändrad lydelse sedan 1962. Innebörden
            är att parterna skall verka för att medicinsk, teknisk eller annan
            säkerhetskontroll utförs på sådant sätt att attest eller intyg
            om kontrollen kan godtagas i övriga nordiska länder. Det är således
            inte fråga om godkännande av provningsresultat o. d. För att etablera
            fri cirkulation för varuområden eller produktgrupper där t.ex.
            typgodkännande eller dylikt krävs är det praktiskt och rationellt
            om godkännande i ett land äger direkt giltighet också i annat
            nordiskt land. Detta bör framgå av ett godkännandebevis. Den konstitutionella
            sidan av saken kan lösas genom avtal om en nordisk godkännandeordning
            vilken bör utformas så att regeringsformens krav på mellanfolklig
            organisation uppfylls. Riksdagen bör ge regeringen i uppdrag att
            framlägga förslag om sådan ändring i svensk lagstiftning att en
            nordisk godkännandeordning möjliggörs. För att de nordiska regeringarna
            skall kunna följa utvecklingen inom handelsområdet och på ett
            relevant sätt kunna verka för samordning av verksamhet och beslut
            i alla de organ som berörs av att tekniska handelshin- der avvecklas
            fordras en samlad överblick av de regeländringar m. m. som nu
            är aktuella. En sådan är också angelägen med hänsyn till samarbetssträvan-
            dena inom EG-EFTA. För svensk del torde en samlad överblick enklast
            kunna åstadkommas genom ett tillägg till förordningen (1973:233)
            om skyldighet för myndighet att underrätta kommerskollegium om
            vissa föreskrifter m. m. Syftet med underrättelserna är att ge
            notifikationer till EFTA och GATT med anledning av överenskommelser
            om tekniska handelshinder i dessa båda fora. Ett tillägg bör ha
            innebörden att när ett regelarbete påbörjas och anmälan sker
          </p>
          <pb facs="riksdagen-motions-pdf/data/198788/mot_198788_n_252/mot_198788_n_252-002.pdf"/>
          <p>
            till nordiskt organ och när fråga om regeländring eljest väcks
            i nordiskt organ skall underrättelse ske till kommerskollegium.
            Det skall ankomma på kommerskollegium att hålla regeringskansliet
            underrättat om inkomna anmälningar. På samma sätt bör provningsorgan
            som auktoriserats för att utföra obligatorisk provning enligt
            myndighetsföreskrift i god tid underrätta statens mät- och provråd
            som är samordnings- och tillsynsmyndighet och som då bör ha skyldighet
            att hålla regeringen informerad.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            möjliggörande av en nordisk godkännandeord- ning vid produktprovning,
            2. att riksdagen som sin mening ger regeringen till känna vad
            i motionen anförts om vidgad uppgiftsskyldighet för kommerskol-
            legium och statens mät- och provråd.
          </p>
          <p>
            Stockholm den 25 januari 1988
          </p>
          <p>
            Ingrid Sundberg (m)
          </p>
          <p>
            Mot. 1987/88 N252
          </p>
        </div>
      </div>
    </body>
  </text>
</TEI>
