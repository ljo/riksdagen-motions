<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_258/mot_198788_n_258-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:N258
          </p>
          <p>
            av Lars Werner m. fl. (vpk) om ökad prospektering
          </p>
          <p>
            Prospekteringen efter nya malmer måste intensifieras. Insatserna
            måste dels riktas mot redan kända malmområden, typ Bergslagen
            och Västerbotten, dels mot ”okända” områden. För att kunna ta
            till vara svenska mineraltillgångar och minska importen, krävs
            en bättre kartläggning av förekomsterna. En total malmprospektering
            inklusive djupprospektering skulle vara värdefull. En sådan undersökning
            skulle, förutom att den under tiden ger arbete till folket i de
            olika områdena, också för första gången ge en totalbild av vad
            som finns av malmer och metaller samt vad som är värt att satsa
            vidare på. Det gäller både järnmalm och sulfidmalm eller legeringsmetaller.
            Det krävs också teknisk utveckling vad gäller brytnings- och utvinningsme-
            toder. Även av beredskapsskäl bör man utnyttja de svenska metallförekoms-
            terna. Det gäller främst legeringsmetallerna, som inte är så väl
            prospektera- de och hela tiden funnits att köpa utanför landet.
            Sverige är här sämre undersökt än t. ex. Finland, trots att det
            finns stora möjligheter att hitta nya fyndigheter. Utvecklingen
            inom prospekteringstekniken går i dag mot s.k. fullprospektering,
            dvs. en total, förutsättningslös genomsökning av stora arealer
            i syfte att finna varje inslag av mineralfyndighet. I huvudsak
            tillämpas samma prospekteringsteknik oberoende av vilka mineral
            man letar efter. Genom att leta förutsättningslöst efter större
            antal olika mineraler inom en given resursram, ökar också sannolikheten
            för att finna ekonomiskt utvinn- bara fyndigheter. Vad som i dag
            oroar anställda inom gruvnäringen, deras fackliga organisa- tioner,
            kommuner och länsmyndigheter är framtidsutsikterna för gruvnä-
            ringen. Malmbasen sviktar, gruvor läggs ner, antalet anställda
            minskar och kortsiktiga vinstintressen får alltmer att säga till
            om. Till detta skall då också läggas den nästan obefintliga karteringsverksamheten
            samt att prospekte- ringsinsatserna tydligen kommer att minska.
            Detta är enligt vår mening en ur många synpunkter ohållbar situation.
            Enligt vår mening behövs ett samlat grepp för att leda utvecklingen
            inom näringen och för detta krävs en ökad statlig styrning. Detta
            var också vad man föreslog i mineralpolitiska utredningens slutbetänkande
            1979. Det skulle ske genom en statlig myndighet med resurser för
            att samordna och leda utvecklingsarbetet inom den svenska gruvnäringen.
            Det är hög tid att dessa tankegångar omsätts i verklighet.
          </p>
          <pb facs="riksdagen-motions-pdf/data/198788/mot_198788_n_258/mot_198788_n_258-002.pdf"/>
          <p>
            Då det gäller prospekteringen måste åtgärder vidtas så att inte
            denna tillåts minska. Tvärtom är det nödvändigt med en kraftig
            ökning. Det finns, som vi tidigare anfört, många skäl till att
            hålla en mycket hög nivå på prospektering- en. Dels för att garantera
            en framtida gruvnäring, dels för att behålla en hög kompetens,
            i synnerhet när det finns outnyttjade resurser på området. Vi
            menar att om svensk gruvnäring skall överleva, är det nödvändigt
            med en motstrategi som sätter stopp för fortsatt gruvdöd. Vi anser
            därför att det pågående treårsprogrammet för utökad prospekte-
            ring skall tillföras ytterligare 140 milj. kr. De ytterligare
            medel som vi föreslår bör användas för kartering och prospektering.
          </p>
          <p>
            Hemställan
          </p>
          <p>
            Mot bakgrund av det anförda hemställs att riksdagen till Programmet
            för utökad prospektering m. m. för budgetåret 1988/89 anvisar
            ytterligare 140 milj. kr.
          </p>
          <p>
            Stockholm i januari 1988
          </p>
          <p>
            Lars Werner (vpk)
          </p>
          <p>
            Bertil Måbrink (vpk) Nils Berndtson (vpk) Jörn Svensson (vpk)
            Inga Lantz (vpk) Karl-Erik Persson (vpk) John Andersson (vpk)
            Lars-Ove Hagberg (vpk) Paul Lestander (vpk)
          </p>
          <p>
            Björn Samuelson (vpk)
          </p>
          <p>
            Mot. 1987/88 N258
          </p>
        </div>
      </div>
    </body>
  </text>
</TEI>
