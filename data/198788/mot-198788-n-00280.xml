<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_280/mot_198788_n_280-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:N280
          </p>
          <p>
            av Sven-Olof Nordlund och Roland Brännström (s)
          </p>
          <p>
            om ett stöd- och avgiftsprogram för gruvnäringens prospekteringsverksamhet
          </p>
          <p>
            När riksdagen, på regeringens förslag, hösten 1982 beslöt om
            ett statligt stöd "för utökad prospektering m. m.”” blev det en
            god stimulans för gruvföretagens och or- ganisationers prospekteringsverksamhet.
            Den årliga kostnaden för prospekterings- insatser ökade från cirka
            130 milj. kr. år 1982 till cirka 180 milj. kr. senaste pro- spekteringsåret.
            Efter förslag från regeringen beslöt riksdagen 1987 att förlänga
            det statliga stödprogrammet tre år, till år 1990. De senaste åren
            har oroande redovisningar lämnats om inskränkningar i framför
            allt de stora gruvföretagens prospekteringsverksamhet. LKAB planerar
            en ned- dragning från drygt 40 milj. kr./år 1986 till 15 och 10
            milj. kr. de närmaste åren för att in på 1990-talet helt upphöra
            med prospekteringen. Boliden har också gjort stora nedskärningar
            i sin prospekteringsorganisation senaste åren. Denna utveckling
            är djupt oroande. Den förmörkas ytterligare av att flera andra
            gruvföretag satsar litet och i vissa fall ingenting på prospektering.
            I så gott som samtliga gruvföretag som bedriver prospektering
            har denna nu koncentrerats i ome- delbar närhet av befintliga
            gruvor. Fältprospekteringen bedrivs numera i stort sett enbart
            av NSG, nämnden för statens gruvegendom.
          </p>
          <p>
            Behov av ett avgifts- och stödsystem för prospektering
          </p>
          <p>
            För att skapa en varaktig och tillfredsställande prospekteringsnivå
            i landet måste ett kombinerat stöd- och avgiftssystem avlösa det
            nuvarande statliga stödprogrammet. En modell för ett avgiftssystem
            kan vara den återställningsavgift som tillämpas för skogsnäringen.
            Gruvföretag, som inte bedriver en tillfredsställande prospekte-
            ringsverksamhet, bör åläggas att betala en viss avgift i relation
            till utbruten malm. Denna avgift bör tillföras det statliga stödprogrammet
            och säkerställa en hög prospekteringsnivå in på 1990-talet. Svenska
            Gruvindustriarbetareförbundet har formulerat detta i ett trepunktsprogram:
            1. En särskild avgift uttas per ton utbruten malm. Avgiften sätts
            i relation till varje malms värde. 2. Avgiften erläggs till en
            fond där varje gruvutnyttjare äger rätt att söka bidrag för prospekteringskostnader.
            (Avgiften bör kunna tillföras det statliga stödet för ut- ökad
            prospektering). 3. Därest en gruvutnyttjare ej efter viss tid
            utnyttjat/ansökt om medel skall dessa medel tillföras NSG:s prospektering.
            Företag som upprätthåller en godtagbar egen prospektering bör
            vara befriade från avgiften.
          </p>
          <p>
            13
          </p>
          <pb facs="riksdagen-motions-pdf/data/198788/mot_198788_n_280/mot_198788_n_280-002.pdf"/>
          <p>
            Nuvarande statligt stödprogram upphör 1990. Det är viktigt att
            det kan avlösas av ett kombinerat stöd- och avgiftsprogram. Riksdagen
            bör redan nu för regeringen ut- tala önskemål om en skyndsam utredning
            om ett sådant kombinerat program som måste beslutas redan 1989.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen an- förts om en
            utredning av ett kombinerat stöd- och avgiftsprogram för gruv-
            näringens prospekteringsverksamhet.
          </p>
          <p>
            Stockholm den 26 januari 1988
          </p>
          <p>
            Sven-Olov Nordlund (s) Roland Brännström (s)
          </p>
          <p>
            Mot. 1987/88 N280
          </p>
        </div>
      </div>
    </body>
  </text>
</TEI>
