<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_298/mot_198788_n_298-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:N298
          </p>
          <p>
            av Ingrid Ronne-Björkqvist och Margareta Andrén (fp)
          </p>
          <p>
            om AB Vin- &amp; Spritcentralens och Svenska Tobaks AB:s verksamhet
            utomlands
          </p>
          <p>
            Under senare år har allt större intresse ägnats de moraliska
            och sociala hänsyns- taganden, som svenska företag bör visa i
            sin utrikeshandel. Vad gäller Sydafrika krävs totalstopp i affärsförbindelserna.
            En allmän uppfattning att varor, som kan skada människors liv
            och hälsa, över huvudtaget inte bör tillverkas och exporteras,
            växer sig allt starkare. Det är mot denna bakgrund som Bofors-affärerna
            upprör svensk opinion. Stark kritik har riktats mot läkemedelsföretag,
            som i u-länderna marknadsför mediciner, som är förbjudna i västvärlden.
          </p>
          <p>
            Alkoholexport
          </p>
          <p>
            Samma synsätt borde enligt vår övertygelse tillämpas på Vin-
            &amp; Spritcentralens verksamhet utomlands. Huvudmotivet för det svenska
            monopolsystemet för alko- hol är att eliminera vinstintresset
            och förhindra en hänsynslös marknadsföring i syfte att höja konsumtionen.
            Att denna restriktion i företagets verksamhet här hemma skall
            kunna kompenseras med en ohämmad marknadsföring utomlands, främst
            av Absolut Vodka, kan inte försvaras. Företagets målsättning att
            exportera mer sprit än man importerar nåddes redan under år 1986.
            Starkspritimporten kostade då 212 milj. kr och exporten inbringade
            247 milj. kr. Med stolthet noterade företagsledningen en ökning
            av spritexporten med 42 PR. I ett pressmeddelande 1987-03-18 gjorde
            Vin- &amp; Spritcentralens VD följande uttalande: Mest glädjande för
            vårt företag är vår fortsatta exportframgång. Svensk vodka (Absolut)
            intar nu en mycket framträdande position i USA och erövrar marknadsan-
            delar i många andra länder. Svensk kvalitet och design håller
            på att få genomslag runt om i världen även inom detta produktområde.
            V &amp; S:s marknadsföring i utlandet sker ofta i former som är förbjudna
            i Sverige. TV:s Japan-korrespondent kunde våren 1987 rapportera
            om gratis servering av Absolut Vodka på Tokyos gator. Sådana aktioner
            skulle i Sverige anses kriminella. I Dagens Nyheter den 4 januari
            1988 rapporterade tidningens korrespondent att ””lanseringen av
            den svenska vodkan är den mest uppmärksammade annonskam- panjen
            i USA under de senaste åren”. Vad V &amp; S icke äger rätt att göra
            i Sverige, det sysslar man alltså ohejdat med i utlandet. Det
            betyder att ett helstatligt svenskt företag, som har till uppgift
            att dämpa marknadsföring och konsumtion i vårt eget land, i utlandet
            arbetar med samma
          </p>
          <p>
            1
          </p>
          <pb facs="riksdagen-motions-pdf/data/198788/mot_198788_n_298/mot_198788_n_298-002.pdf"/>
          <p>
            metoder som det internationella alkoholkapitalet med ett enda
            syfte, att utan sociala hänsyn locka så många köpare som möjligt.
          </p>
          <p>
            Tobaksexport
          </p>
          <p>
            Tobaksbolaget har också inlett en omfattande internationalisering,
            som bl. a. upp- ges vara inriktad på att vinna nya marknadsandelar
            i länder som Kina, Japan och Sydostasien i övrigt. Efter förvärvet
            av det amerikanska Pinkerton har Svenska Tobaks AB blivit en av
            världens största producenter av s. k. rökfri tobak (främst snus),
            men även rökverk omfattas av den stora utlandssatsningen. Den
            svenska reklamen utomlands är knappast så måttfull som den enligt
            lag måste vara här hemma. I tobaksfrågor har Sverige varit pådrivande
            t. ex. när det gällt att stödja Världs- hälsoorganisationens anti-rökprogram.
            En expertgrupp inom WHO har nyligen varnat för snusbruket och
            rekommenderat kraftfulla motåtgärder. Vad händer med Sverige-bilden
            inom WHO när det blir ännu mer känt att världens största snuspro-
            ducent ägs av den svenska staten?
          </p>
          <p>
            Export och etik
          </p>
          <p>
            Sverige har ett internationellt gott rykte för sin hälso- och
            sjukvård och sin social- politik. Inte minst våra insatser mot
            alkohol- och tobaksbruk väcker uppmärksam- het och efterföljd.
            Den kritik som i enstaka fall förekommer torde vara av den art
            som alltid drabbar framsynta pionjärinsatser. Detta goda rykte
            sätts nu i allvarlig fara genom exportsatsningarna på alkohol
            och tobak. ””Dubbelmoral” är ett ord som ligger mycket nära till
            hands när ett helstatligt monopolföretag, vars verksam- het här
            hemma kringgärdas av långtgående restriktioner, satsar på ökad
            försäljning utomlands. Den statliga exportsatsningen på alkohol
            och tobak kan starkt ifrågasättas. Ett minimikrav är att reklaminsatserna
            utomlands begränsas av etiska regler som har åtminstone någon
            likhet med vad som gäller i vårt land för alkohol- och tobaks-
            reklam, skyldighet att informera om skaderisker m. m. Riksdagen
            bör understryka det ansvar dessa statliga bolag har att följa
            de av riks- dagen fastställda riktlinjerna för alkohol- och tobakspolitiken.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen hos
            regeringen begär en utredning om hur verksamhet med export av
            alkohol- och tobaksvaror får bedrivas av statsägda företag med
            tanke på dessa varors skadeverkningar och på vårt lands hälso-
            och socialpolitiska goda rykte, 2. att riksdagen som sin mening
            ger regeringen till känna vad i motionen anförts om vikten av
            att Vin- &amp; Spritcentralen och Svenska Tobaks AB följer de av riksdagen
            antagna riktlinjerna för alkohol- och tobakspolitiken.
          </p>
          <p>
            Stockholm den 25 januari 1988
          </p>
          <p>
            Ingrid Ronne-Björkqvist (fp) Margareta Andrén (fp)
          </p>
          <p>
            Norstedts Tryckeri, Stockholm 1988
          </p>
          <p>
            Mot. 1987/88 N298
          </p>
          <p>
            12
          </p>
        </div>
      </div>
    </body>
  </text>
</TEI>
