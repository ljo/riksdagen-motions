<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_407/mot_198788_n_407-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:N407
          </p>
          <p>
            av Pär Granstedt och Karin Söder (c) om energiplan för Stockholmsregionen
          </p>
          <p>
            Stockholms län har landets största befolkningskoncentration,
            vilket innebär dels stora miljöbelastningar, dels att många människor
            drabbas av de miljöskador som uppstår. Det är därför särskilt
            viktigt att bl. a. energisyste- met här utformas med största möjliga
            hänsyn till miljökonsekvenserna. Eftersom Stockholms län ur befolkningssynpunkt
            och ur energiförsörjnings- synpunkt är en femtedel av landet är
            detta inte bara en regional fråga utan också en nationell fråga.
            Den hittillsvarande planeringen fyller inte kraven på att skapa
            ett energiförsörjningssystem för Stockholmsregionen med största
            möjliga miljö- hänsyn. Den faktiska utvecklingen av regionens
            energisystem är inte heller särskilt uppmuntrande. Energisparande
            har inte gått i önskvärd takt, och inte heller introduktionen
            av alternativa, miljövänliga och helst inhemska energikällor.
            I stället har elberoendet tillåtits öka snabbt. Besluten om kolvärmeverket
            i Värtan och det s. k. Nynäskombinatet visar också att andra hänsyn
            än miljöhänsynen fått bli avgörande. Planer finns på ytterligare
            koleldade anläggningar och även på sopförbränningsanläggning-
            ar. Om man räknar in industrin och trafikens energianvändning
            blir bilden än mörkare. Framför allt den snabbt växande privatbilismen
            leder till starkt ökande miljöbelastningar. Rapporter om miljösituationen
            i Stockholms län visar också nödvändighe- ten av att ta dessa
            problem på större allvar än vad som hittills skett. Försurningsskadorna
            i regionens skogar, grönområden och parker uppträder i en snabbare
            takt än vad man tidigare räknat med. Försurningshotet mot regionens
            sjöar växer. I framför allt Stockholms innerstad riskerar oskattba-
            ra miljövärden att gå till spillo i takt med att sekelgamla skulpturer
            och fasadutsmyckningar vittrar sönder. Stockholmsluften blir vissa
            tider och i vissa områden direkt hälsovådlig. Nu gäller det inte
            längre bara att hejda en oroväckande utveckling. Vad som krävs
            är en radikal minskning av de miljöbelastningar som energisyste-
            met skapar i Stockholmsregionen. Mot den här bakgrunden bör regeringen
            ta initiativ till en samlad energiplan för Stockholms län — i
            samarbete med landstinget och berörda kommuner. En sådan energiplan
            bör ha följande utgångspunkter: 1. Största möjliga hushållning
            med energi. Detta bör gälla såväl uppvärm- ningsområden som industri
            och trafiksystem.
          </p>
          <pb facs="riksdagen-motions-pdf/data/198788/mot_198788_n_407/mot_198788_n_407-002.pdf"/>
          <p>
            2. Företräde för miljövänliga och helst inhemska energikällor
            som skogs- bränslen och naturgas 3. Utnyttjande av större och
            mindre värmepumpar 4. Bästa möjliga rening i alla förbränningsanläggningar
            5. Undvikande av alltför storskaliga och därmed sårbara anläggningar
            6. Skärpta utsläppskrav för industrin, kombinerade med utsläppsavgifter
            7. Förbättrad kollektivtrafik, på sikt en bättre fördelning av
            arbetsplatser- na för att minska resebehovet och åtgärder för
            att minska bilismen i Stockholms innerstad I avvaktan på en sådan
            energiplanering bör det planerade kolvärmeverket i Värtan och
            det s. k. Nynäskombinatet stoppas.
          </p>
          <p>
            Hemställan
          </p>
          <p>
            Med hänvisning till vad som anförts föreslår vi att riksdagen
            hos regeringen begär initiativ till en energiplanering för Stockholmsregionen
            i enlighet med vad som anförts i motionen.
          </p>
          <p>
            Stockholm den 19 januari 1988
          </p>
          <p>
            Pär Granstedt (c) Karin Söder (c)
          </p>
          <p>
            Mot. 1987/88 N407
          </p>
        </div>
      </div>
    </body>
  </text>
</TEI>
