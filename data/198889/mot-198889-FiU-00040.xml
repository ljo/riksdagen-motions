<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-FiU-00040">
  <teiHeader>
    <fileDesc>
      <titleStmt>
        <title>med anledning av prop. 1988/89:91 om medel för en  folk- och bostadsräkning 1990, m.m.</title>
        <author corresp="r-0 i-Ay6zrjzeNnZpMAPRBGZ8tC i-Ay6zrjzeNnZpMAPRBGZ8tC i-Ay6zrjzeNnZpMAPRBGZ8tC">av Gunnar Hökmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1988/89:91 om medel för en  folk- och bostadsräkning 1990, m.m.</title>
          <idno type="rdwebb">GC02Fi40</idno>
          <rs type="number">Fi40</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GC02Fi40/text</ref>
          <ref type="dokument_url_html">http://data.riksdagen.se/dokument/GC02Fi40</ref>
          <ref type="dokumentstatus_url_xml">http://data.riksdagen.se/dokumentstatus/GC02Fi40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Gunnar Hökmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Hr3qUwsVVZG8dKej5RQCAQ"/>
        <correspContext corresp="i-Hr3qUwsVVZG8dKej5RQCAQ">
          <ref>Proposition 1988/89:91</ref>
        </correspContext>
        <correspAction xml:id="i-D5QFfZftbRvDiT9QAFKPqN" type="signed"/>
        <correspContext corresp="i-D5QFfZftbRvDiT9QAFKPqN">
          <note type="signatory" corresp="r-0"/>
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-Ay6zrjzeNnZpMAPRBGZ8tC"/>
        </correspContext>
        <correspAction type="submission" xml:id="i-9i5nByCuHV4ALBFYopDdZy">
          <date when="1989-03-16"/>
        </correspAction>
        <correspAction type="dismissal" xml:id="i-EW3xxm8VbciLVAp9VtLwW4">
          <date when="1989-03-17"/>
        </correspAction>
        <correspAction type="referral" xml:id="i-XBRYZ2MSEguCue7tTEz7AN">
          <date when="1989-03-20"/>
        </correspAction>
        <correspAction type="assigned" xml:id="i-N3MEzGsVXFcP4ydfs651CB">
          <date when="2014-11-23"/>
          <time when="15:38:57"/>
        </correspAction>
        <correspContext corresp="i-N3MEzGsVXFcP4ydfs651CB">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_fi_40/mot_198889_fi_40-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1988/89:Fi40
          </p>
          <p>
            av Gunnar Hökmark (m)
          </p>
          <p>
            med anledning av prop. 1988/89:91 om medel för en folk- och bostadsräkning
            1990, m.m.
          </p>
          <p>
            Inledning
          </p>
          <p>
            I ett öppet samhälle är det de offentliga myndigheternas ingrepp
            i människors vardagsliv och insynen i deras privata förhållanden
            som bör motiveras. Inte frånvaron av sådana intrång. Medborgarna
            bör aldrig, vare sig i den politiska debatten eller i myndighetsutövningen,
            betraktas som objekt för den offentliga maktens beslut. När den
            offentliga makten kräver den enskilde på uppgifter om honom eller
            henne bör det finnas ett tydligt och klart syfte med uppgiftsinsamlingen
            och registeruppbyggnaden. Varje intrång, oavsett om den enskilde
            upplever det som besvärande eller ej, innebär ett krav på den
            enskilde som bör kunna motiveras inför honom. Annars undermineras
            kvaliteten i all offentlig statistik. Detta kan förstärkas av
            att den enskilde i minskande utsträckning har kontroll över var
            lämnade uppgifter tar vägen och vad de används till. Mot denna
            bakgrund finns det anledning till återhållsamhet med uppbygg-
            naden av stora offentliga register, oavsett om de är till för
            forskning, statistik eller administrativa ändamål. För den enskilde
            innebär det alltid samma sak, uppgifter om honom samlas någonstans
            där han inte längre har kontroll över dem. Synen på offentlig
            statistik hänger givetvis samman med synen på den offentliga maktens
            kontroll över människornas välfärd. Söker man en samhällsutveckling
            där medborgarnas välfärd till omfattning och form avgörs av den
            offentliga makten finns det givetvis ett omfattande behov av statistik
            och kunskaper om människorna. Har man i stället som utgångspunkt
            att alla människor är unika och har olika behov och värderingar
            av vad som kan betraktas som välfärd, blir också synen på behovet
            av offentlig statistik en annan. När utgångspunkten är att marknadslösningar
            och decentraliserat beslutsfattande kan hantera den mänskliga
            tillvarons komplexitet på ett sätt som bäst tillmötesgår den enskildes
            värderingar och preferenser blir önskemålen om offentliga register
            och offentlig statistik mer begränsade. Mot denna principiella
            bakgrund yrkar jag avslag på regeringens proposi- tion om medel
            för en folk- och bostadsräkning år 1990, m.m. (1988/89:91).
          </p>
          <pb facs="riksdagen-motions-pdf/data/198889/mot_198889_fi_40/mot_198889_fi_40-002.pdf"/>
          <p>
            Regeringens förslag visar inte på tillräckliga behov
          </p>
          <p>
            Regeringen föreslår en folk- och bostadsräkning som kommer att
            leda till ett nytt stort centralt register, baserat på insamlade
            och från befintliga register samkörda uppgifter. Regeringen går
            i sitt förslag utöver vad majoriteten i statistikkommissionen
            för 1985 års folk- och bostadsräkning har föreslagit. Till kommissionens
            förslag fogar regeringen förslag om att uppgifter om utbildning,
            färdsätt till och från arbete och arbetad tid skall insamlas.
            Dessa uppgifter är en utökning även jämfört med 1985 års folk-
            och bostadsräkning. Kraven på dessa uppgifter kommer självfallet
            att i motsvarande mån upplevas som ett ökat intrång i den enskildes
            privatliv. Kostnaderna för folk- och bostadsräkningen kommer att
            belöpa sig till knappt 200 miljoner kronor, medborgarnas tid oräknad.
            Jag kan inte se att det föredragande statsrådet på något konkret
            sätt har visat på det behov som skulle motivera det ökade intrånget
            eller den kostnad för skattebetalarna som hennes förslag medför.
            Hennes motiveringar för utökningen av de uppgifter som skall samlas
            in är belysande för den 1960-talsfilosofi som fortfarande präglar
            så mycket av svensk samhällsplanering, trots de misslyckanden
            som de stora programmen utgjort och trots den nya insikt som i
            dag växer fram hos allt fler om planeringens begränsningar jämfört
            med marknadens möjligheter. Det är ingen tillfällighet att det
            svenska samhällets största problem i dag finns i de sektorer där
            planeringsambitionerna varit de största. Det gäller vården, skolan,
            barnomsorgen och bostäderna. Den gemensamma nämnaren för pärlbandet
            av kriser inom den offentliga sektorn är övertron på planering
            och misstron mot marknaden och de enskildas beslut.
          </p>
          <p>
            Övertro på planering
          </p>
          <p>
            Trots de erfarenheter verkligheten förser oss med motiverar statsrådet
            behovet av uppgifter om hushåll och lägenheter med att det är
            ett viktigt underlag för bostadsplanering, barnomsorgs- och befolkningsprognoser.
            Behovet av bostäder beror emellertid inte av kvantitativa data
            utan av människors efterfrågan och värderingar, framförallt av
            var de vill bo och arbeta och av var arbeten kommer att finnas.
            Annars skulle det räcka med att räkna hur många vi är och hur
            många hushåll vi lever i. Just den räkneövningen har för övrigt
            den förre bostadsministern vid ett par tillfällen gjort när han
            hävdat att det egentligen inte råder någon bostadsbrist i Sverige.
            Motsvarande resonemang gäller för utvecklingen av efterfrågan
            på kommunal barnomsorg. Om man vill att barnomsorgen skall byggas
            ut efter den politiska maktens värderingar om vilken barnomsorg
            barnen skall ha, skall man givetvis enbart räkna barnen. Till
            det behövs emellertid ingen folk- och bostadsräkning utan bara
            statistik ur den ständigt aktuella folkbokföring- en. Vill man
            att föräldrarna skall bestämma frågar man i stället dem och till
            det behövs ingen folk- och bostadsräkning. Det räcker med en ökad
            valfrihet. FOB-kommissionen, som utrett behovet av folk- och bostadsräkning,
            utpekade precis som statsrådet den kommunala planeringen som den
            sektor
          </p>
          <p>
            Mot. 1988/89 Fi40
          </p>
          <p>
            1
          </p>
          <pb facs="riksdagen-motions-pdf/data/198889/mot_198889_fi_40/mot_198889_fi_40-003.pdf"/>
          <p>
            där en FOB kommer till konkret nytta. Förutom att man i likhet
            med statsrådet hävdade att uppgifter om hushåll i kombination
            med bostäder och sysselsättning var av särskild betydelse för
            planeringen av barnomsorg och äldreomsorg, ansåg man att de också
            var till nytta för planeringen av skollokaler, civilförsvar, trafikförsörjning
            och varuförsörjning. Det är i dagens värld inte många som så oförblommerat
            hävdar planeringens möjligheter. När det föredragande statsrådet
            motiverar förslagen på ytterligare uppgif- ter redovisar hon en
            oreflekterad tilltro till samhällsplaneringens förmåga. Uppgifter
            om färdsätt till arbetet ”har mycket stor betydelse för trafikplane-
            ringen eftersom arbetsresorna ofta är dimensionerade för utformningen
            av trafikanläggningar. De stora investeringar i transportsektorns
            infrastruktur som för närvarande planeras ställer krav på underlag
            och prognoser av god kvalitet på såväl nationell som regional
            nivå. Mot denna bakgrund anser jag att det är viktigt att uppgifter
            om färdsätt till arbetet inkluderas i FOB 90.” Uppgifter om arbetstid
            är enligt statsrådet ”av värde såväl för analyser av sysselsättningen
            som för barnomsorgsplaneringen och pendlingsstudierna”. Det är
            de samhällsområden som idag är de mest planerade som lider av
            de värsta bristerna. Bostadsbristen i Storstockholmsregionen beror
            t.ex. till stor del på att man byggt efter en politisk planering
            och inte efter människornas efterfrågan. Kösituationen inom sjukvården
            beror på sjukvårdssystemets oförmåga att anpassa sig till den
            verkliga efterfrågan. Problemen inom barnomsorgen beror på att
            den byggs ut efter antal barn efter ett givet mönster och därför
            inte kan ta hänsyn till människors preferenser om framtida bostadsort
            och önskad barnomsorgsform. Dessa problem förvånar inte. De planeringsmisslyckanden
            vi ser i kommunerna är tvärtom klassiska konsekvenser av planerade
            ekonomier. En orsak är att den statistik som ligger till grund
            för besluten enbart avser det mätbara samhället. Man får därigenom
            en endimensionell och ofullständig bild av samhället. Den tar
            inte hänsyn till människors mångfasetterade önskemål och preferenser.
            I stället för att låta efterfrågan styra får därför administrativa
            beslut som bygger på kvantitativa data avgöra. Beslutsfattar-
            na står för värderingarna och därmed för beslutens kvalitativa
            innehåll medan medborgarna står för kvantiteten. Eftersom människor
            ändå själva gör kvalitativa värderingar skapas ett gap mellan
            det planerade och det efterfrågade i en sådan beslutsprocess.
            Mängden av kvantitativa data skapar en falsk säkerhet i beslutsunderlaget.
            Beslutsstrukturen präglas därigenom av stelhet och anpassningssvårigheter.
            Det faktum att vårt samhälle blir alltmer komplicerat leder inte
            — som statsrådet tycks tro — till ett större behov av planering
            utan enbart till större svårigheter för beslutsprocesser av plankaraktär.
          </p>
          <p>
            Kommunernas behov kan tillgodoses på bättre sätt
          </p>
          <p>
            En folk- och bostadsräkning är en omfattande och dyrbar aktivitet
            som många människor i någon bemärkelse upplever som ett intrång
            i den personliga sfären. Behovet av FOB-uppgifter till den kommunala
            planering- en skall därför enligt min mening ses mot bakgrund
            av den faktiska nyttan
          </p>
          <p>
            Mot. 1988/89 Fi40
          </p>
          <p>
            12
          </p>
          <pb facs="riksdagen-motions-pdf/data/198889/mot_198889_fi_40/mot_198889_fi_40-004.pdf"/>
          <p>
            och inte mot de behov som planeringsprocessen som sådan skapar.
            Den faktiska nyttan av uppgifterna i den kommunala planeringen
            är enligt min mening inte tillräcklig för att motivera en folk-
            och bostadsräkning 1990 eller framtida räkningar med den registermetod
            som regeringen föreslår. Det kommunala beslutsfattandet blir inte
            renskrapat på beslutsunderlag genom frånvaron av FOB-uppgifter.
            Folkbokföringen och andra register ger betydande mängder av information
            till de nödvändiga ramarna för det kommunala beslutsfattandet.
            Det finns dessutom alltid en möjlighet att lokalt insamla information
            till en viss definierad beslutssituation. En sådan decentraliserad
            informationsin- hämtning inför en beslutssituation kan på ett
            helt annat sätt än en centralbestämd folk- och bostadsräkning
            anpassas till ett definierat kun- skapsbehov, samtidigt som kostnaderna
            kan vägas mot nyttan. Sådan informationsinhämtning kan genomföras
            med hjälp av totalundersökningar eller urvalsundersökningar. Det
            finns till och med en möjlighet att fråga medborgarna om deras
            önskemål i stället för att bara räkna dem.
          </p>
          <p>
            Sverige har redan mer insamlade uppgifter än något annat land
          </p>
          <p>
            När det gäller regional och central planering är behovet av ett
            mer översiktligt slag. Möjligheter finns att använda antingen
            befintliga register- data eller urvalsundersökningar direkt anpassade
            efter det aktuella informa- tionsbehovet. Den kanadensiska rättshistorikern
            David Flaherty, som är en erkänd internationell auktoritet i frågor
            som rör personlig integritet, ger följande bild: ”Sverige har
            sannolikt fler och innehållsrikare databaser än något annat land.
            Och lika viktigt: Informationen flödar mellan databaserna. Utbytet
            av personuppgifter mellan den offentliga sektorn och den privata
            sektorn är större i Sverige och Norge än i några andra länder.”
            Och han fortsätter: ” Såvitt jag förstår finns det ingen som helst
            möjlighet för en svensk medborgare att undkomma detta registrerande
            och detta uppgiftsflö- de. Varken inom den privata eller den offentliga
            sektorn. Och därför är Sverige det bästa exemplet på ett modernt
            kontrollsamhälle.” I sina resonemang pekar föredragande statsrådet
            på forskningens behov. Enligt min mening är detta ett legitimt
            och viktigt behov. Det finns i propositionen emellertid inte någon
            precisering varför just de uppgifter folk- och bostadsräkningar
            ger skulle vara nödvändiga eller ens angelägna. Även i detta sammanhang
            finns det anledning att påpeka att det redan utan framtida folk-
            och bostadsräkningar finns mer befolkningsstatistik i Sverige
            än i andra länder. FOB-kommissionen erkände de svårigheter som
            följer av kraven att ange vilka uppgifter som kan komma att vara
            av värde för forskningen. Denna svårighet symboliseras av att
            många av de uppgifter det gäller redan finns i statens person-
            och adressregister (SPAR). Det faktum att vissa uppgifter rent
            allmänt kan vara bra att ha utan att man för den skull preciserar
            till vad
          </p>
          <p>
            motiverar inte en uppgiftsinsamling av folk- och bostadsräkningarnas
            omfattning.
          </p>
          <p>
            Mot. 1988/89 Fi40
          </p>
          <p>
            v
          </p>
          <pb facs="riksdagen-motions-pdf/data/198889/mot_198889_fi_40/mot_198889_fi_40-005.pdf"/>
          <p>
            Det framtida behovet kan prövas inför 1995
          </p>
          <p>
            Även när det gäller en mer allmän bild av det svenska samhället,
            till grund för bland annat den politiska debatten, finns det redan
            uppgifter och statistik i en betydande omfattning. Den statistiken
            räcker av allt att döma också för att Sverige skall kunna uppfylla
            internationella krav. Om våra internationella åtaganden inte kan
            fullföljas med redan befintlig statistik eller om det finns ett
            allmänt behov för t.ex. samhällsdebatten bör de tillkommande behoven
            bedömas inom ramen för tioåriga intervall. I så fall bör en folk-
            och bostadsräkning genomföras först 1995. Frågan om en folk- och
            bostadsräkning 1995 bör vara avhängig av om det kan visas att
            Sveriges internationella åtaganden förutsätter en särskild uppgiftsinsamling
            eller en av regeringen redovisad analys som visar att samhällsdebatten
            i Sverige faktiskt kräver ännu fler register än vad vi redan i
            dag har.
          </p>
          <p>
            Nej till registerbaserade folk- och bostadsräkningar
          </p>
          <p>
            Om folk- och bostadsräkningar — t.ex. lokala — över huvud taget
            skall genomföras bör de bygga på enkäter. Helt registerbaserade
            folk- och bostadsräkningar är inte att föredra från integritetssynpunkt.
            De uppgifter de gäller är knappast att betrakta som särskilt känsliga
            ur den enskildes perspektiv. Manuell insamling av uppgifter kan
            därför ske under former som knappast riskerar den enskildes integritet.
            Det är från integritetssynpunkt betydligt sämre om man som enskild
            medborgare inte vet vilka uppgifter om en själv som används, utan
            att man själv är inblandad i uppgiftslämnandet. Totalt registerbaserade
            folk- och bostadsräkningar — som regeringen inte tar ställning
            till - kan långsiktigt komma att utbyggas till att omfatta allt
            fler uppgifter om den enskilde, utan att den enskilde själv är
            medveten om att dessa uppgifter används. Från integritetssynpunkt
            är detta allvarligare än om man själv lämnar vissa uppgifter.
            Då har medborgaren ändå en viss kontroll över vad som sker.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen avslår
            proposition 1988/89:91, 2. att riksdagen som sin mening ger regeringen
            till känna vad i motionen anförts om eventuellt framtida folk-
            och bostadsräkningar.
          </p>
          <p>
            Stockholm den 16 mars 1989
          </p>
          <p>
            Gunnar Hökmark (m)
          </p>
          <p>
            Mot. 1988/89 Fi40
          </p>
        </div>
      </div>
    </body>
  </text>
</TEI>
