<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-SfU-00638">
  <teiHeader>
    <fileDesc>
      <titleStmt>
        <title>Flyktingpolitiken</title>
        <author corresp="i-5wPAQ1MDLRTsW1XngYcD46 i-5wPAQ1MDLRTsW1XngYcD46">av Lars Werner m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyktingpolitiken</title>
          <idno type="rdwebb">GE02Sf638</idno>
          <rs type="number">Sf638</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GE02Sf638/text</ref>
          <ref type="dokument_url_html">http://data.riksdagen.se/dokument/GE02Sf638</ref>
          <ref type="dokumentstatus_url_xml">http://data.riksdagen.se/dokumentstatus/GE02Sf638</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>Lars-Ove Hagberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-HK9qYnVFN9ozMjewUoj5Ya</idno>
            <name>Bo Hammar</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>Margó Ingvardsson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-rrg9t2XUkHE4iAjAykgpb</idno>
            <name>Berith Eriksson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-4zaUMqFQttUWsA2oqDgT88</idno>
            <name>Jan-Olof Ragnarsson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-4zaUMqFQttUWsA2oqDgT88</idno>
            <name>Jan-Olof Ragnarsson </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-rrg9t2XUkHE4iAjAykgpb</idno>
            <name>Berith Eriksson </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HK9qYnVFN9ozMjewUoj5Ya</idno>
            <name>Bo Hammar </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>Lars-Ove Hagberg </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>Margó Ingvardsson </name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WX9mHPAKNmkYH17KsCpfjA" type="signed"/>
        <correspContext corresp="i-WX9mHPAKNmkYH17KsCpfjA">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-HK9qYnVFN9ozMjewUoj5Ya"/>
          <note type="signatory" corresp="i-XxMRaKyWvbxm3uJmt8WBtZ"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-rrg9t2XUkHE4iAjAykgpb"/>
          <note type="signatory" corresp="i-4zaUMqFQttUWsA2oqDgT88"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-4zaUMqFQttUWsA2oqDgT88"/>
          <note type="signatory" corresp="i-rrg9t2XUkHE4iAjAykgpb"/>
          <note type="signatory" corresp="i-HK9qYnVFN9ozMjewUoj5Ya"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-XxMRaKyWvbxm3uJmt8WBtZ"/>
        </correspContext>
        <correspAction type="referral" xml:id="i-3P3Dwfkjgf4WQ7KtDmQdHv">
          <date when="1991-02-06"/>
        </correspAction>
        <correspAction type="dismissal" xml:id="i-ByvZ6i6yg1kFE3kbRJdrCy">
          <date when="1991-02-05"/>
        </correspAction>
        <correspAction type="submission" xml:id="i-SqwXRzyTDyxu7GeZjmoEAm">
          <date when="1991-01-25"/>
        </correspAction>
        <correspAction type="referral" xml:id="i-EXSsugoquiSSEiFKDEyQsL">
          <date when="1991-02-06"/>
        </correspAction>
        <correspAction type="dismissal" xml:id="i-5eovF914oNBMh7u8Us2v6z">
          <date when="1991-02-05"/>
        </correspAction>
        <correspAction type="submission" xml:id="i-WPrVPuS94TcjK4iXXtKNVE">
          <date when="1991-01-25"/>
        </correspAction>
        <correspAction type="assigned" xml:id="i-5HU4P53EavDMNcKGDYPsLo"/>
        <correspContext corresp="i-5HU4P53EavDMNcKGDYPsLo">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_SfU_638/mot_199091_SfU_638-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2) 2)
          </p>
          <p>
            2
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-001.pdf"/>
          <p>
            Motion till riksdagen 1990/91:Sf638
          </p>
          <p>
            av Lars Werner m.fl. (v) Flyktingpolitiken
          </p>
          <p>
            25
          </p>
          <p>
            Mot. 1990/91 Sf638—-639
          </p>
          <p>
            Grunderna för flyktingpolitiken
          </p>
          <p>
            Vänsterpartiet anser att vi i Sverige i förhållande till vår
            levnadsstandard, vår inkomst per capita, våra demokratiska traditioner
            och arbetarrörelsens grundläggande värderingar om internationell
            solidaritet borde ha en generö- sare flyktingpolitik. Vänsterpartiet
            anser att detta nu är viktigare än någon- sin. I samband med förverkligandet
            av en generös och human flyktingpolitik prövas en rad grundläggande
            värderingar som utgör grundstenar i ett solida- riskt samhälle.
            Det gäller värderingar som humanism, medmänsklighet, alla människors
            lika värde osv. Vi har inte råd att kompromissa bort de värde-
            ringarna för att en human och generös flyktingpolitik innebär
            vissa administ- rativa kostnader i initialskedet. Särskilt i dag,
            när flyktingproblemen i världen är mycket stora och väx- ande,
            bör Sverige framstå som ett positivt exempel. I dag är det de
            fattiga och underutvecklade länderna i tredje världen som tar
            emot den domine- rande delen av flyktingströmmarna medan Europa
            bygger allt högre murar omkring sig för att hindra den rännil
            av flyktingar som söker sig till den in- dustrialiserade världen.
            Flyktingpolitiken i de flesta västeuropeiska länder präglas f.n.
            av allt större restriktivitet. Solidaritet och humanitet får ett
            allt mindre utrymme. Inom EG planeras åtgärder som riskerar att
            stänga ute skyddsbehövande människor, t.ex. gemensam viseringspolitik
            och åtgärder mot transportföre- tag som transporterar asylsökande
            utan erforderliga resehandlingar och vise- ringar. I detta läge
            bör regeringen på statsministernivå ta kontakt med rege- ringarna
            i de nordiska länderna syftande till ett gemensamt nordiskt initiativ
            till en alleuropeisk konferens med uppgift att åstadkomma ett
            konventions- skydd för de facto-flyktingar och krigsvägrare.
          </p>
          <p>
            Regeringsbeslutet den 13 december 1989
          </p>
          <p>
            Vänsterpartiet har hela tiden varit kritiskt mot regeringens
            beslut den 13 de- cember 1989 om inskränkningar i asylrätten med
            hänvisning till 3 kap 4$ andra stycket 2 utlänningslagen. Genom
            att på detta sätt lägre prioritet ges åt
          </p>
          <p>
            1 Riksdagen 19901/91. 3 saml. Nr Sf638—-639
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-002.pdf"/>
          <p>
            skyddsbehövande asylsökande människors mänskliga rättigheter,
            försvagas hela försvaret av de mänskliga rättigheterna. Problemen
            med organiseran- det av flyktingmottagandet var inte av den arten
            att de utgjorde tillräcklig
          </p>
          <p>
            +
          </p>
          <p>
            grund för tillämpning av de ”särskilda skälen” när regeringen
            fattade beslu- tet. Med den markanta nedgång av antalet asylsökande
            som ägt rum under hela 1990 finns inte längre någon som helst
            grund för fortsatta inskränk- ningar i asylrätten. Vänsterpartiet
            anser att bestämmelsen i 3 kap 4$ andra stycket 2 utlänningslagen
            om särskilda skäl att inte bevilja asyl bör avskaffas och att
            3 kap 4$ andra stycket I om synnerliga skäl skall gälla även för
            dem som omfattas av 3 kap 1$ 2 och 3.
          </p>
          <p>
            Den särskilda barnpraxisen
          </p>
          <p>
            Den 20 september 1990 beslutade regeringen att kraftigt inskränka
            tillämp- ningen av den särskilda s.k. barnpraxisen. Den har inneburit
            att familjer med minderåriga barn i princip fått stanna i Sverige
            om deras ärende tagit mer än ett år att behandla och har varit
            ett uttryck för att barnfamiljerna mäste prioriteras och väntetiderna
            pressas ned. Nu har regeringen fastställt att den särskilda barnpraxisen
            skall gälla bara om invandrarverket inte fattat beslut inom ett
            är från ansökan. Det är mycket tydligt att orsaken till rege-
            ringens beslut var att många barnfamiljer som är bulgarien-turkar
            närmade sig ettårsgränsen. Beslutet får en retroaktiv verkan som
            är mycket olycklig ur rättssäkerhetssynpunkt och innebär också
            ett minskat mänskligt hänsyns- tagande till barnfamiljer som inte
            kan godtas.
          </p>
          <p>
            Atersändande av barnfamiljer till områden där krig pågår eller
            där krigsliknande förhållanden råder
          </p>
          <p>
            Vänsterpartiet anser att det är en humanitär plikt för Sverige
            att inte avvisa barnfamiljer till krigsdrabbade områden. Sverige
            har genom att ansluta sig till FN:s barnkonvention åtagit sig
            att till det yttersta av sin förmåga säker- ställa barns överlevnad
            och utveckling.
          </p>
          <p>
            Rättssäkerheten i asylproceduren
          </p>
          <p>
            Asylutredningarna
          </p>
          <p>
            Vänsterpartiet hälsar med tillfredsställelse att regeringen avser
            att flytta över ansvaret för asylutredningarna från polisväsendet
            till Statens invandrarverk den 1 juli 1992. Det är ett krav som
            vänsterpartiet framfört i många år som härigenom tillgodoses.
            Fördelarna med den nya ordningen är uppenbara: Många asylsökande
            har mot bakgrund av sina erfarenheter från hemlandet svårt att
            våga visa fullkomlig öppenhet när polisen sköter utredningarna.
            Därtill kommer att det måste vara mer rationellt att samla all
            relevant kun- skap på området hos invandrarverket och att muntlig
            handläggning blir enk- lare att genomföra.
          </p>
          <p>
            Muntlig handläggning
          </p>
          <p>
            Bestämmelsen i 11 kap 1$ ger den asylsökande rätt till muntlig
            handläggning om en sådan inte skulle sakna betydelse för ärendet.
            Trots denna bestäm-
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-003.pdf"/>
          <p>
            melse avslår invandrarverket nästan alltid yrkanden om muntlig
            handlägg- ning. Ibland sker detta genom ett formellt beslut men
            kanske lika ofta genom att inget svar alls ges efter ett yrkande
            om muntlig handläggning. När yr- kande framförs till arbetsmarknadsdepartementet
            i samband med överkla- gande av avvisningsbeslut om att ärendet
            skall återremitteras till invandrar- verket för muntlig handläggning
            brukar yrkandet avslås samtidigt som beslut fattas i ärendet.
            Dessa förhållanden är givetvis helt oacceptabla ur rättssä- kerhetssynpunkt.
            Det är nödvändigt att göra rätten till muntlig handläggning hos
            invandrarverket ovillkorlig.
          </p>
          <p>
            Dokumentation om praxis i asylärenden
          </p>
          <p>
            Riksdagen har redan 1984 beslutat att invandrarverket skall dokumentera
            och sprida praxis i asylärenden. Så har ännu ej skett. Överdirektör
            Per-Erik Nilsson meddelade vid en offentlig hearing i socialförsäkringsutskottet
            om flykting- och invandrarpolitiken den 20 mars 1990 att en del
            av denna redo- visning skulle ske under våren 1990 och ytterligare
            en del under hösten samma år. Så har ej skett. Detta är allvarligt
            eftersom många bestämmelser får sin innebörd genom lagens tolkning
            i de enskilda fallen. Genom att ingen praxis redovisas berövas
            riksdagen möjligheten att följa eventuella änd- ringar i praxis
            i strid med lagstiftningens intentioner. Detta är utomordentligt
            allvarligt ur demokratisk synpunkt. Vänsterpartiet anser att regeringen
            bör uppdra åt invandrarverket att omgående sammanställa och redovisa
            tilläm- pad praxis. Behovet av en sådan redogörelse är också stort
            för de asylsö- kande själva och deras juridiska ombud.
          </p>
          <p>
            Beslutsmotiveringar
          </p>
          <p>
            De nya regler i sekretesslagen som antogs samtidigt med den nya
            utlännings- lagen har som ändamål att möjliggöra verkliga beslutsmotiveringar
            i avlägs- nandeärenden. Beslutsmotiveringarna hos invandrarverket
            är fortfarande trots denna lagändring ytterst knapphändiga. Detta
            är en avgörande brist ur rättssäkerhetssynpunkt. För den asylsökande
            är det omöjligt att bedöma grunderna för ett avvisningsbeslut
            om ingen redovisning sker genom en or- dentlig beslutsmotivering.
            Den asylsökandes juridiska ombud kan inte heller utnyttja besvärsrätten
            på ett effektivt sätt om skälen för ett avslag inte tydligt redovisas.
            Vänsterpartiet anser det nödvändigt att regeringen uppdrar åt
            in- vandrarverket att tydligt motivera besluten i asylärenden.
          </p>
          <p>
            Advokatjour
          </p>
          <p>
            Inrättandet av en advokatjour för asylärenden där avvisning med
            omedelbar verkställighet är aktuell vore av stor betydelse för
            att höja rättssäkerheten. Den uppfattningen delas av bl.a. Sveriges
            advokatsamfund, UNHCR och frivilligorganisationer som arbetar
            med flyktingfrågor. Diskussioner om in- rättandet av en sådan
            jourverksamhet har redan relativt lång tid förts mellan invandrarverket
            och Sveriges advokatsamfund. Man har bl.a. diskuterat en försöksverksamhet
            med en sådan jourverksamhet vid utredningsslussen i Carlslund.
            Regeringen bör ge invandrarverket i uppdrag att snarast inleda
            en sådan försöksverksamhet.
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-004.pdf"/>
          <p>
            Rättshjälp vid omedelbar avvisning
          </p>
          <p>
            Utan att det finns något stöd härför i rättshjälpslagens förarbeten
            har myn- digheterna utvecklat en praxis att rättshjälpen i ärenden
            som gäller avvisning med omedelbar verkställighet upphör när verkställighet
            skett. Före 1 juli 1989 tillämpades lagen så att rättshjälpen
            kvarstod till dess ett lagakraftägan- de beslut förelåg. Det är
            mycket angeläget att det tidigare rättsläget åter- ställs på denna
            punkt. I annat fall blir det praktiskt omöjligt att skapa en praxis
            i ärenden om omedelbar avvisning genom att överklaga sådana beslut
            till regeringen. Regeringen bör framlägga förslag till sådan ändring
            i rätts- hjälpslagen att rättshjälpen i dessa ärenden kvarstår
            till dess ett lagakraft- ägande beslut föreligger.
          </p>
          <p>
            Tidpunkten för rättshjälpens beviljande
          </p>
          <p>
            I proposition 1988/89:86 med förslag till ny utlänningslag anges
            att rätt till offentligt biträde i princip bör föreligga redan
            under polisutredningen. In- vandrarverket har utbildat en praxis
            stick i stäv med detta uttalande i lagens förarbeten. Offentligt
            biträde förordnas normalt inte under polisutred- ningen, ej heller
            omedelbart sedan ärendet kommit in till invandrarverket. Oftast
            blir ärendet liggande hos invandrarverket ett antal månader innan
            bi- träde förordnas. Gjorda undersökningar tyder dessutom klart
            på att vissa jurister ensidigt gynnas av invandrarverket med många
            förordnanden som offentligt biträde medan erfarna flyktingjurister
            mycket sällan kommer i fråga att bli förordnade. Dessa omständigheter
            visar att de principiella be- tänkligheter föredragande statsrådet
            hyste mot att överflytta beslutanderät- ten beträffande rättshjälp
            i dessa ärenden till invandrarverket var synnerli- gen befogade.
            Inte heller har denna reform på något märkbart sätt bidragit till
            att förkorta handläggningstiderna. Det är angeläget att snarast
            återföra beslutanderätten i dessa ärenden till rättshjälpsnämnden.
          </p>
          <p>
            Förvar av vuxna
          </p>
          <p>
            Det föreligger inget starkt behov av de utvidgade möjligheter
            att ta vuxna i förvar som infördes den I juli 1990. De regler
            som gällde före denna tidpunkt bör återinföras, eftersom förvar
            är en allvarlig integritetskränkning och en- dast bör användas
            när det föreligger mycket starka skäl.
          </p>
          <p>
            Förvar av barn
          </p>
          <p>
            De nya reglerna om barnförvar trädde likaledes i kraft den 1
            juli 1990. Stats- rådet Maj-Lis Lööw har i den allmänna debatten
            gjort gällande att de nya reglerna skulle innebära att färre barn
            tas i förvar än tidigare. Statistik från invandrarverket visar
            att sista kvartalet innan de nya reglerna trädde i kraft togs
            78 barn i förvar. Första kvartalet efter att de nya reglerna trätt
            i kraft togs 122 barn i förvar, en ökning med över 50 procent.
            Barnförvaren har le- gat på en fortsatt hög nivå i oktober och
            november. Det finns också en ten- dens till att fler förvar blir
            långvariga. Mot denna bakgrund och även med hänsyn till våra åtaganden
            enligt barnkonventionen ser vänsterpartiet ingen annan möjlighet
            än att förbud mot förvarstagande av barn införs i utlän- ningslagen.
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-005.pdf"/>
          <p>
            Kroppsvisitering av asylsökande
          </p>
          <p>
            Bestämmelsen om möjlighet till kroppsvisitering av asylsökande
            för att ta reda på resväg eller identitet är starkt integritetskränkande.
            De praktiska vinster som kan uppnås är inte tillräckliga för att
            motivera en så ingripande integritetskränkning och bestämmelsen
            bör utmönstras ur utlänningslagen.
          </p>
          <p>
            Mottagandet av ensamma flyktingbarn och -ungdomar
          </p>
          <p>
            I dag skickas barnen efter ett antal veckor eller månader iväg
            från Carlslunds grupphem till andra förläggningsgrupphem och får
            där fortsätta väntan på uppehållstillstånd. När uppehållstillstånd
            beviljats flyttas barnen till ett mer permanent boende. Som påpekats
            av Rädda Barnen bör barnen inte flyttas från det första mottagandet
            på Carlslund förrän de fått permanent uppe- hållstillstånd. Det
            är utomordentligt viktigt att utgå från barnens behov och ge dem
            möjlighet att få nära och tillitsfulla kontakter med personalen.
            Detta omöjliggörs om barnen flyttas mellan olika förläggningar.
          </p>
          <p>
            Utredning av barns asylskäl
          </p>
          <p>
            Trots uttalanden i förarbetena till den nya utlänningslagen uppmärksammas
            och utreds inte barnens egna skäl för uppehållstillstånd i avsedd
            utsträck- ning. Regeringen bör ge invandrarverket i uppdrag att
            åstadkomma sådana handläggningsrutiner att barnens egna skäl i
            asylärenden alltid utreds.
          </p>
          <p>
            Transportörernas kostnadsansvar
          </p>
          <p>
            Den utökade skyldigheten för transportföretag att stå för asylsökandes
            och bevakningspersonals resekostnader vid avvisning kan i förening
            med vise- ringspolitiska åtgärder hindra flyktingar att nå Sverige.
            Riksdagen bör be- sluta att de regler som i detta avseende gällde
            före 1 juli 1989 skall återinfö- ras.
          </p>
          <p>
            Ny ansökan om uppehållstillstånd
          </p>
          <p>
            Invandrarverkets praxis när det gäller bedömningen av humanitära
            skäl i samband med en ny ansökan om uppehållstillstånd jämlikt
            2 kap 5$ andra stycket utmärks av utomordentlig hårdhet. Till
            denna okänslighet för mänskligt lidande bidrar dess förtroendeläkare
            Göran Struwe genom sina utlåtanden i många ärenden som syftar
            till att ge underlag för beslut om fort- satt verkställighet.
            Struwe har av socialstyrelsens vetenskapliga råd förkla- rats
            arbeta i strid med vetenskap och beprövad erfarenhet. Ordalydelsen
            i lagtexten bör ändras från ”det annars finns synnerliga skäl
            av humanitär art” till ”det annars finns starka humanitära skäl”.
            Regeringen bör ge invandrar- verket i uppdrag att avveckla det
            nuvarande systemet med en särskild för- troendeläkare i ärenden
            om uppehållstillstånd.
          </p>
          <p>
            Anteckning i resedokument och främlingspass om oklar identitet
          </p>
          <p>
            Bestämmelsen att anteckning skall ske i resedokument och främlingspass
            om oklar identitet bör utmönstras ur utlänningslagen. Sådana anteckningar
            stri- der mot FN:s flyktingkonvention.
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-006.pdf"/>
          <p>
            Förhållandet till Västeuropas samarbete i flyktingfrågor
          </p>
          <p>
            Västeuropeiska länder bedriver ett viktigt samarbete på flykting-
            och in- vandrarpolitikens område. Till största delen har detta
            arbete förlagts utanför formella EG-organ för att undvika insyn
            från EG-parlamentet. I juni under- tecknades en asylkonvention
            i Dublin, sedan tidigare finns det viktiga Schengen-avtalet mellan
            några EG-stater och vidare finns ett projekt om en ny yttergränskonvention.
            Sverige har uttryckt intresse för att delta i detta samarbete
            och har viktiga internationella kontakter i dessa sammanhang.
            Det är ur demokratisk synpunkt mycket angeläget att regeringen
            ger riksda- gen en samlad redovisning av Sveriges agerande i denna
            fråga.
          </p>
          <p>
            Visumpolitik
          </p>
          <p>
            Transitviseringar för sovjetiska judar
          </p>
          <p>
            Invandrarverkets styrelse bemyndigade den 13 september 1990 de
            svenska beskickningarna i Sovjetunionen att bevilja sovjetiska
            medborgare av judisk börd som vill utvandra till Israel transitvisering.
            Det finns goda skäl att väl- komna detta beslut. Det kan emellertid
            inte accepteras att beslutet skulle få till följd att vissa av
            dessa sovjetmedborgare bosätter sig i av Israel ockupe- rade områden.
            Regeringen bör därför uppdra åt de svenska beskickningarna i Sovjetunionen
            att informera de sökande om FN:s resolutioner angående de av Israel
            ockuperade territorierna och Sveriges inställning till israeliska
            bosättningar i dessa områden.
          </p>
          <p>
            Besöksviseringar gällande medborgare från Iran m.fl. länder
          </p>
          <p>
            Riksdagen har beträffande besöksviseringar antagit de riktlinjer
            som anges i prop. 1983/84:144. När det gäller nära anhöriga och
            i ömmande fall bör besöksvisering beviljas om det inte framstår
            som uppenbart att avsikten med besöket är en annan. I övriga fall
            bör besöksvisering beviljas om det inte framstår som sannolikt
            att avsikten med besöket är en annan än den upp- givna. I regeringens
            skrivelser om flyktingpolitiken 1987/88:157, 1988/89:82 och 1989/90:68
            redovisas att invandrarverket beträffande medborgare i Libanon,
            Turkiet, Pakistan, Bangladesh och Syrien beslutat att de sökande
            själva får göra troligt att syftet med resan till Sverige är besök
            och inget annat. Nu har regeringen genomfört den ändringen i praxis
            beträffande dessa länder att föräldrar beviljas visering för besök
            hos barn som haft permanent uppehålls- tillstånd i tre år, syskon
            får visering för att besöka syskon som haft permanent uppehållstillstånd
            i fem år. Till dessa tider skall också läggas den asylsökan- des
            väntetid för sitt uppehållstillstånd, vilken som bekant kan uppgå
            till flera år. Som skäl för denna diskriminering av medborgare
            från vissa länder har åberopats en ”avhoppsfrekvens” på mellan
            20 och 25 procent, vilken andel numera uppges ha nedgått med 10
            procent. Ett ”avhopp” är emellertid var- ken något olagligt eller
            omoraliskt. Om någon som vistas i Sverige på besöks- visering
            under besöket inger en ansökan om permanent uppehållstillstånd
            får ärendet avgöras på normalt sätt med tillämpning av gällande
            rätt. Diskri-
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-007.pdf"/>
          <p>
            mineringen av medborgare från de angivna länderna kan inte godtas.
            Vise- ringspolitiken påminner starkt om den som tillämpades gentemot
            judar från Tyskland före andra världskriget. Riksdagen bör uttala
            att riktlinjerna be- träffande besöksvisering i prop. 1983/84:144
            fortfarande är giltiga.
          </p>
          <p>
            Visumpolitik som medel att hindra människor från att fly
          </p>
          <p>
            Vänsterpartiet tar mycket starkt avstånd från användande av visumpolitiken
            som ett medel att hindra människor att fly från förtryck. Sverige
            har systema- tiskt infört visumtvång för länder varifrån det kommit
            mer betydande antal asylsökande. Syftet har varit att förhindra
            flykt till Sverige. Det framstår som mycket uppenbart bl.a. när
            regeringen vid årsskiftet 1990/91 införde vise- ringsfrihet för
            medborgare från Chile och Namibia.
          </p>
          <p>
            Flyktingkvoten
          </p>
          <p>
            Vänsterpartiet anser att flyktingkvoten bör öka från 1 250 till
            3 000 personer. Riksdagen bör därför anslå 5,5 miljoner kronor
            för budgetåret 1990/91 för överföring av flyktingar m.m. utöver
            vad regeringen föreslagit.
          </p>
          <p>
            Särskilda åtgärder för tortyrskadade
          </p>
          <p>
            Genom olika undersökningar har framkommit att en så stor andel
            som 20- 25 procent av de asylsökande har varit utsatta för tortyr
            och att många har grava fysiska och psykiska skador. Stockholms
            läns landsting har ett avtal med stiftelsen Röda Korsets center
            för torterade flyktingar. Avtalet innebär att stiftelsen årligen
            gör 150 patient- bedömningar och behandlar 50 tortyrskadade flyktingar.
            Bara till Stock- holms län kommer årligen ett tusental nya asylsökande
            som varit utsatta för tortyr. Det finns också ett stort ackumulerat
            vårdbehov. Röda Korsets verk- samhet finansieras av landstinget,
            1990 anslogs 3,3 miljoner kronor till verk- samheten. Röda Korsets
            behandlingsmetoder är mycket kostsamma per pa- tient beräknat.
            Stockholms läns landsting överväger nu att bygga upp be- handlingsmöjligheter
            för tortyrskadade inom sin egen organisation. Det är också mycket
            väsentligt att resurser byggs upp för en snabb dia- gnostik av
            de asylsökande som själva söker hjälp för tortyrskador. En grupp
            läkare under ledning av docent Sten Jakobsson har på ideell basis
            startat Centrum för dokumentation av tortyr (CDT) vid Karolinska
            sjukhuset. CDT anser att det är av stor vikt att tortyrskadade
            inte skall behöva vänta längre än högst några veckor på undersökning.
            Att snabbt bli undersökt på ett adekvat sätt och bli tagen på
            allvar kan ha viss rehabiliterande verkan och skapa större förståelse
            för patienten inom sjukvården. Det ekonomiska ansvaret för flyktingmottagandet
            anses vara en statlig an- gelägenhet. Landstingen ersätts av staten
            huvudsakligen för hälsoundersök- ningar av flyktingar och asylsökande
            och akut sjukhusvård samt förloss- ningsvård. Behandling av tortyrskador
            betraktas normalt inte som akut sjuk- vård. Det är väsentligt
            att landstingen erhåller statlig ersättning för att ge- nomföra
            olika projekt för behandling av tortyrskador hos asylsökande och
            för metodutveckling och personalutbildning på detta område. Det
            är också
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-008.pdf"/>
          <p>
            nödvändigt att medel anslås för ett centrum på nationell nivå
            för diagnostise- ring och dokumentation av tortyrskador, förslagsvis
            med anknytning till Ka- rolinska sjukhuset och invandrarverkets
            utredningsslussar. För dessa ända- mål bör anslås 25 000 000 kronor.
          </p>
          <p>
            Kyrkofrid och riksdagsfrid
          </p>
          <p>
            En asylsökande som skall utvisas bör ha en fristad där han inte
            riskerar att gripas och omhändertas av polis. Det finns flera
            exempel på flyktingar som avvisats därför att invandrarverket
            och regeringen bedömt att de inte skulle löpa någon risk för förföljelse
            i hemlandet. Verkligheten har sedan visat att dessa bedömningar
            flera gånger varit felaktiga och lett till att människor fängslats
            och torterats. Rättegångsbalken och polislagen bör ändras så att
            det alltid krävs tillstånd från för lokalen ansvarigt organ för
            att genomföra husrannsakan och lik- nande intrång i kyrkolokal
            och i riksdagsbyggnaden i syfte att omhänderta en person som skall
            avvisas ur riket. Detta skall gälla endast under förutsätt- ning
            att fristaden beretts av fri vilja.
          </p>
          <p>
            Svenskundervisning för asylsökande
          </p>
          <p>
            Invandrarverket har i en skrivelse till sin regionala organisation
            framhållit att i beräkningarna för medelsbehovet för verksamhetsåret
            1991/92 och framöver förutsättningen är att svenskundervisning
            och samhällsinformation enbart erbjuds dem som beviljats uppehållstillstånd,
            ej asylsökande. Denna åtgärd skulle sannolikt medföra utomordentligt
            negativa effekter för verk- samheten vid förläggningarna och starkt
            bidra till en försämrad psykisk hälsa hos många asylsökande. Att
            ta bort svenskundervisningen vid förläggning- arna är utomordentligt
            inhumant och skulle säkerligen avsevärt öka kostna- derna för
            psykiatrisk vård av asylsökande. Vänsterpartiet anser att det
            är nödvändigt att samma anspråk måste ställas på svenskundervisningens
            om- fattning och kvalitet för asylsökande på förläggningar som
            för sfi-undervis- ningen.
          </p>
          <p>
            Förläggningskostnader
          </p>
          <p>
            Regeringen beräknar i prop. 1990/91:100 att anslagsbehovet för
            sluss- och förläggningsplatser skall minska med 1737 miljoner
            kronor jämfört med det anslag som finns anvisat i innevarande
            budgetårs statsbudget. Anslagsbeho- vet skulle därmed bli 2153
            miljoner kronor. Invandrarverket har beräknat behovet till 4012
            095 000 kronor. Skillnaden i bedömningen av anslagsbehovet mellan
            regeringen och in- vandrarverket beror främst på att regeringen
            räknar med c:a 30 000 nya asyl- sökande medan invandrarverket
            beräknar antalet till c:a 40 000. Flykting- situationen i världen
            och Sveriges ansvar att visa solidaritet med människor på flykt
            gör att regeringens bedömning inte bör läggas till grund för anslaget
            till sluss- och förläggningskostnader. Vänsterpartiet anser att
            asylsökande som själva kan ordna sin bostadsfråga i en kommun
            inte skall tvingas in i
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-009.pdf"/>
          <p>
            förläggningssystemet. Härigenom kan besparingar ske på förläggningsansla-
            get. Utöver vad regeringen föreslagit bör ytterligare 900 miljoner
            kronor an- slås till sluss- och förläggningskostnader.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om grunderna för flyktingpolitiken, 2. att riksdagen beslutar
            att upphäva bestämmelsen i 3 kap. 4$ andra stycket 2 utlänningslagen
            om särskilda skäl att inte bevilja asyl och att bestämmelsen i
            3 kap. 4$ andra stycket om synnerliga skäl skall gälla även för
            den som omfattas av 3 kap. 1$ 2 och 3, 3. att riksdagen som sin
            mening ger regeringen till känna att rege- ringsbeslutet den 13
            december 1989 att bevilja asyl endast till asylsö- kande som uppfyller
            kraven enligt FNs flyktingkonvention och till dem som i övrigt
            har särskilt starka skyddsbehov bör återkallas, 4. att riksdagen
            som sin mening ger regeringen till känna vad i mo- tionen anförts
            om inskränkningarna i den särskilda barnpraxisen, 5. att riksdagen
            som sin mening ger regeringen till känna vad i mo- tionen anförts
            om återsändande av barnfamiljer till områden där krig pågår eller
            där krigsliknande förhållanden råder, 6. att riksdagen som sin
            mening ger regeringen till känna vad i mo- tionen anförts om rätten
            till muntlig handläggning hos invandrarver- ket, 7. att riksdagen
            hos regeringen begär att invandrarverket får i upp- drag att omgående
            sammanställa och publicera praxis i enlighet med riksdagens beslut
            1984, 8. att riksdagen hos regeringen begär att invandrarverket
            får i upp- drag att göra tydliga beslutsmotiveringar i asylärenden,
            9. att riksdagen som sin mening ger regeringen till känna vad
            i mo- tionen anförts om inrättande av en advokatjour, 10. att
            riksdagen hos regeringen begär förslag om en sådan ändring i rättshjälpslagen
            att rättshjälpen i avlägsnandeärenden aldrig upphör innan lagakraftägandebeslut
            föreligger, 11. att riksdagen hos regeringen begär förslag om
            sådan ändring av rättshjälpslagen att beslutanderätten i dessa
            ärenden i enlighet med vad som anförts i motionen återförs till
            rättshjälpsnämnden, 12. att riksdagen hos regeringen begär förslag
            om upphävande av de nya grunder i utlänningslagen för förvarstagande
            av vuxna som in- fördes den 1 juli 1990, 13. att riksdagen hos
            regeringen begär förslag om ett förbud i utlän- ningslagen mot
            förvarstagande av barn, 14. att riksdagen hos regeringen begär
            förslag om upphävande av bestämmelserna om kroppsvisitering av
            utlänning som infördes den 1 juli 1990, 15. att riksdagen som
            sin mening ger regeringen till känna vad i mo- tionen anförts
            om mottagandet av ensamma flyktingbarn,
          </p>
          <p>
            Mot. 1990/91 Sf638
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-010.pdf"/>
          <p>
            16. att riksdagen som sin mening ger regeringen till känna vad
            i mo- tionen anförts om utredning av barns egna asylskäl, 17.
            att riksdagen hos regeringen begär förslag om att utlänningsla-
            gens regler om transportörers kostnadsansvar åter ändras till
            den ly- delse de hade före den 1 juli 1989, 18. att riksdagen
            hos regeringen begär förslag om att lydelsen av 2 kap. 5$ andra
            stycket utlänningslagen ändras i enlighet med vad som i motionen
            anförts, 19. att riksdagen hos regeringen begär att invandrarverket
            får i upp- drag att avveckla det nuvarande systemet med förtroendeläkare,
            20. att riksdagen som sin mening ger regeringen till känna vad
            i mo- tionen anförts om anteckningar i resedokument och främlingspass
            om oklar identitet, 21. att riksdagen som sin mening ger regeringen
            till känna vad i mo- tionen anförts om en samlad redovisning av
            Sveriges deltagande i det västeuropeiska samarbetet på flykting-
            och invandringspolitikens om- råde, [att riksdagen som sin mening
            ger regeringen till känna vad i motio- nen anförts om information
            i samband med beviljande av transitvise- ring för sovjetiska medborgare
            av judiskt ursprung som utvandrar till Israel,'] 22. att riksdagen
            som sin mening ger regeringen till känna vad i mo- tionen anförts
            om riktlinjerna för beviljande av besöksviseringar gäl- lande
            medborgare från Iran m.fl. länder, 23. att riksdagen som sin mening
            ger regeringen till känna vad i mo- tionen anförts om användande
            av visumpolitiken som ett medel att hindra människor att fly från
            sina hemländer, 24. att riksdagen hos regeringen begär förslag
            om att flyktingkvoten för den organiserade överföringen av flyktingar
            till Sverige höjs till 3 000 personer per år och att 5 500 000
            kr. anslås för detta ändamål för budgetåret 1991/92 utöver vad
            regeringen har föreslagit, 25. att riksdagen till åtgärder för
            diagnostisering och behandling av tortyrskadade asylsökande anslår
            25 000 000 kr., [att riksdagen som sin mening ger regeringen till
            känna vad i motio- nen anförts om kyrkofrid och riksdagsfrid,]
            26. att riksdagen som sin mening ger regeringen till känna vad
            i mo- tionen anförts om svenskundervisning för asylsökande som
            vistas på förläggningar, 27. att riksdagen till invandrarverkets
            förläggningsverksamhet an- slår 900 000 000 kr. utöver vad regeringen
            har föreslagit eller således 3053 000 000 kr.
          </p>
          <p>
            Mot. 1990/91 Sf638
          </p>
          <p>
            10
          </p>
          <pb facs="riksdagen-motions-pdf/data/199091/mot_199091_SfU_638/mot_199091_SfU_638-011.pdf"/>
          <p>
            Stockholm den 18 januari 1991 Lars Werner (v) Berith Eriksson
            (v) Bo Hammar (v) Ylva Johansson (v)
          </p>
          <p>
            Jan-Olof Ragnarsson (v)
          </p>
          <p>
            11990/91:U522 21990/91:Ju718
          </p>
          <p>
            Lars-Ove Hagberg (v) Margöo Ingvardsson (v)
          </p>
          <p>
            Bertil Måbrink (v)
          </p>
          <p>
            Mot. 1990/91 Sf638
          </p>
        </div>
      </div>
    </body>
  </text>
</TEI>
