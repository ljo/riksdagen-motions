<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199192-AU-00484">
  <teiHeader>
    <fileDesc>
      <titleStmt>
        <title>Älvsborgs län</title>
        <author corresp="i-Gcjbk3nJyjWXPaa2dm3MFR i-HUx37HrNseoZiFo8yGSqrL i-Gcjbk3nJyjWXPaa2dm3MFR i-HUx37HrNseoZiFo8yGSqrL">av Elver Jonsson och Lars Sundin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Älvsborgs län</title>
          <idno type="rdwebb">GF02A484</idno>
          <rs type="number">A484</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GF02A484/text</ref>
          <ref type="dokument_url_html">http://data.riksdagen.se/dokument/GF02A484</ref>
          <ref type="dokumentstatus_url_xml">http://data.riksdagen.se/dokumentstatus/GF02A484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-HUx37HrNseoZiFo8yGSqrL</idno>
            <name>Lars Sundin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-HUx37HrNseoZiFo8yGSqrL</idno>
            <name>Lars Sundin </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DK1MUc8KBE5AfBvXiKjtZs" type="signed"/>
        <correspContext corresp="i-DK1MUc8KBE5AfBvXiKjtZs">
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-HUx37HrNseoZiFo8yGSqrL"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-HUx37HrNseoZiFo8yGSqrL"/>
        </correspContext>
        <correspAction type="referral" xml:id="i-2QghBv7PWYLHApLAF13TDN">
          <date when="1992-02-10"/>
        </correspAction>
        <correspAction type="dismissal" xml:id="i-LpvX6fok2tjjprqfuV11Ej">
          <date when="1992-02-06"/>
        </correspAction>
        <correspAction type="submission" xml:id="i-FmjKUPiGXtnrbgXDHDVzeF">
          <date when="1992-01-27"/>
        </correspAction>
        <correspAction type="referral" xml:id="i-XvRGq6QVzCuxezf9Mc3Rsg">
          <date when="1992-02-10"/>
        </correspAction>
        <correspAction type="dismissal" xml:id="i-JR6nGWteyLy4wkWLTqw2H5">
          <date when="1992-02-06"/>
        </correspAction>
        <correspAction type="submission" xml:id="i-F93BAMew8Lq86E9Z53LfLa">
          <date when="1992-01-27"/>
        </correspAction>
        <correspAction type="assigned" xml:id="i-Vd7zB5CwPjsr83NVTxPoVc"/>
        <correspContext corresp="i-Vd7zB5CwPjsr83NVTxPoVc">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_AU_484/mot_199192_AU_484-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1991/92:A484
          </p>
          <p>
            av Elver Jonsson och Lars Sundin (fp) Älvsborgs län
          </p>
          <p>
            Motionen delad mellan flera utskott
          </p>
          <p>
            Den tredje vägens ekonomiska regeringspolitik misslyckades och
            ledde till kostnadskris, inflation och stagnation och har inte
            kunnat hålla den svenska ekonomin i stånd vid ingången till en
            internationell lågkonjunktur. Den fel- aktiga ekonomiska politiken
            har slagit särskilt hårt mot just Älvsborgs län som nu uppvisar
            höga arbetslöshetssiffror. I de delar av länet som har förhål-
            landevis många små och medelstora företag är det något mindre
            bekymmer- samt än i de befolkningstäta delarna med sin koncentration
            till få och stora tunga industrier som är mycket beroende av en
            fortgående ekonomisk till- växt. Länets framtid är riskfylld,
            samtidigt som det finns en stor potential till ekonomisk tillväxt
            och god miljö. Med den nya regeringens ekonomiska politik kommer
            möjligheter att öppnas för att ta tillvara denna potential. Lä-
            net är beroende av huruvida EES-avtalet kommer att kunna förverkligas.
            Förberedelserna för EG är en chans till att profilera Älvsborgs
            län som del av en framtidens region. Därför anser vi det nödvändigt
            att uppmärksamma flera för Älvsborgs län under 1990-talet viktiga
            frågor och här föreslå åtgär- der som främjar länets utveckling.
            Älvsborgs län består geografiskt av Dalsland och stora delar av
            Västergöt- land. Länet karakteriseras förutom av sin storlek också
            av sina starkt varie- rade bygder från Dalslands gränstrakter
            mot Norge, Vänerns stränder och vatten, Göta Älvdalen ner mot
            Göteborg, den bördiga mittendelen längs västra stambanan och E3:an
            till Sjuhäradsbygdens Knalleland och Tygrike. I dessa bygder finns
            goda möjligheter till utveckling. Förutsättningen är att infrastrukturen
            ges en kraftfull utbyggnad och att olika insatser för länet samordnas.
            Långsiktiga regionalpolitiska svårigheter förorsakar framförallt
            Dalsland en svag befolkningsutveckling. En viss kompensation med
            tillfällig uppgång har periodvis skett beroende på en aktiv mottagning
            av flyktingar. Basen för länets näringsliv är en mycket stor industrisektor.
            Andelen sys- selsatta inom industrin är drygt 10 procentenheter
            högre än för riket som helhet. Länets utveckling är alltså mycket
            starkt beroende av konjunktur- svängningar i ekonomin och av att
            industrins konkurrensförmåga utvecklas gynnsamt. De branscher
            som dominerar i länet är verkstadsindustrin, sär- skilt bilindustrin
            med dess underleverantörer, vilka nu möter betydande svå- righeter
            och utmaningar. Ännu spelar även tekoindustrin samt en betydande
          </p>
          <p>
            19
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-002.pdf"/>
          <p>
            skogsbaserad produktion en väsentlig roll för sysselsättning
            och långsiktig tillväxt. Industrin är hög grad exportberoende
            och därtill utsatt för kraftig importkonkurrens. Älvsborgs län
            har som konsekvens av bl.a. naturgeografiska förhållanden och
            sin omfattande industri haft betydande miljöproblem. Vissa av
            dem, t.ex. utsläppen i Vänerns vatten och industrins stora stoftutsläpp
            i luften, har kunnat reduceras så kraftigt att naturmiljön har
            återgått till normala förhål- landen. I andra fall kvarstår betydande
            problem att lösa. Det gäller främst dem kraftiga försurningen
            och kväveutsläppen som indirekt drabbar Väster- havet.
          </p>
          <p>
            Ett sammanhållet län
          </p>
          <p>
            Inför regeringens avsikt att föreslå Sveriges inträde i de europeiska
            gemen- skaperna är det av synnerligen stor vikt att förutsättningar
            ges för att kraft- fulla regioner skall kunna etableras. Den nationsgränsöverskridande
            kon- kurrensen kommer att utvecklas starkt. Älvsborgs län är en
            kärna i en region för västra Sverige som har möjlighet att matcha
            en sådan konkurrens. Älvsborgs län ställer på grund av sin storlek
            och sin ”timglas”-form sär- skilda krav på den regionala strukturen.
            För att inte länets utveckling skall missgynnas måste Älvsborgs
            läns särskilda förhållanden beaktas. Det inne- bär bl.a. att det
            vid fördelningen av resurser tas nödvändiga hänsyn till att länet
            har två regionala centra. För den södra delen utgör Borås den
            naturliga centralorten. I de norra delarna av länet liksom för
            en stor del av norra Bohuslän utgörs motsvarande funktion av Trestadsregionen,
            dvs. kommunerna Trollhättan och Väners- borg i Älvsborgs län samt
            Uddevalla i Göteborgs och Bohus län. Båda dessa centra utgör komplement
            till och samverkar med Göteborg. För utveck- lingen i länet är
            det därför viktigt att infrastrukturen byggs upp parallellt i
            Borås och i Trestadsområdet och mellan var och en av dem och Göteborg,
            samt att kommunikationerna fungerar som en sammanhållande länk
            för hela länet. Sedan den särskilda statliga utredningen om länsindelning
            och regionalt samarbete i Västsverige lagt fram sitt förslag,
            har ett omfattande samrådsför- farande inletts. Såväl politiska
            partier som länsmyndigheterna har beretts tillfälle att yttra
            sig. När regeringen enligt civildepartementets bilaga till bud-
            getpropositionen senare avser genomföra en mer omfattande regional
            över- syn är det av vikt att regeringen ger den nya utredningen
            i uppdrag att beakta de synpunkter som inkommit för Västsveriges
            del.
          </p>
          <p>
            Näringsliv och arbetsmarknad
          </p>
          <p>
            Näringsstrukturen i länet leder till att konjunkturuppgångar
            för med sig en snabbare ökning av arbetskraftsefterfrågan än genomsnittet
            i landet. Kon- junkturnedgångar leder på motsvarande sätt till
            snabbare ökning av varsel och arbetslöshet än genomsnittet i landet.
            Denna utsatta situation för länet har också visat sig så att befolkningsutvecklingen
            i länet under 1980-talet har varit en tredjedel av den under 1960-talet.
          </p>
          <p>
            Mot. 1991/92 A484
          </p>
          <p>
            20
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-003.pdf"/>
          <p>
            Vår region är Sveriges tunga verkstad. Stallbacka industriområde
            i Troll- hättan rymmer t.ex. på några kvadratkilometer inte mindre
            än 25 procent av länets alla industriarbeten. Praktiskt taget
            hela landets bilindustri, en stor del av dess underleverantörer,
            betydande delar av motoroch flygdelsindu- strin samt legeringsverk
            och massatillverkning finns här. Betydande om- struktureringar
            av hela det svenska näringslivet pågår. Den nya regeringens politik
            avser att förbättra förutsättningarna för industrins konkurrensför-
            måga. Det erfordras därvid också kraftfulla åtgärder i syfte att
            komma över komparativa nackdelar, såsom sämre infrastruktur än
            i Västeuropa, längre avstånd till de stora marknaderna. Därför
            är det anledning att varna för ensi- digt beroende och de obalanser
            som finns mellan offentliganställda och indu- strisysselsatta
            i länets olika delar. En mer varierad industristruktur bör lockas
            till långsiktig etablering. Det kan enbart ske genom en med framförhållning
            genomförd utbyggnad av in- frastrukturen. I det perspektivet framstår
            satsningar på småföretag i enlighet med rege- ringens allmänna
            riktlinjer för uppmuntran av enskild företagsamhet som mycket
            betydelsefulla. Av särskild betydelse är det för Sjuhäradsbygden,
            där den långsiktiga förändringen för tekoindustrin tillsammans
            med den nuva- rande lågkonjunkturen förstärker en negativ sysselsättningsutveckling.
            Länsstyrelsen har hos regeringen den 22 januari 1992 gjort framställan
            om en modell med fördjupade strategiska analyser för enskilda
            företag och be- dömning av strategiska åtgärdsbehov med konkret
            åtgärdsplan för varje företag. Denna framställan bör bli föremål
            för regeringens snara behandling. Fram till sekelskiftet kommer
            arbetskraften att öka men det sker en mar- kant förskjutning av
            dess åldersfördelning. Skattereformen är positiv för lä- net och
            kan väntas leda till såväl intresse för extra arbetsinsatser som
            Ööver- gång från deltids- till heltidsarbete, vilket i sin tur
            innebär utjämnad för- värvsintensitet mellan könen. De skattesänkningar
            den nya regeringen ge- nomfört och aviserat uppmuntrar satsningar
            på utbyggnad inom småföretag- samheten, vilket minskar riskerna
            och beroende av konjunkturförloppet för ett fåtal stora industrikoncentrationer.
            Andelen unga högutbildade som tillförs arbetsmarknaden kommer
            emel- lertid att minska. Ökade krav på kunskap och kompetens i
            arbetslivet samt en fortgående strukturomvandling medför därför
            att stora behov uppstår av fort- och vidareutbildning för många
            äldre i arbetskraften.
          </p>
          <p>
            Utbildning
          </p>
          <p>
            Yrkesutbildningen i länet behöver bättre och snabbare anpassas
            till arbets- marknadens behov. Samtidigt är det angeläget att
            den generella utbildnings- nivån stärks för att öka flexibiliteten
            inför förändrade behov. De båda högskolorna i Älvsborgs län behöver
            ges ökad bredd. För att i ökad utsträckning kunna attrahera i
            första hand lärare och elever behöver undervisningen kompletteras
            med tillämpad forskning och utveckling. Vi- dare behöver sambanden
            stärkas med de omgivande regionernas näringsliv och förvaltning.
            Högskolan i Borås är viktig för den södra länsdelen. Tillsammans
            med
          </p>
          <p>
            Mot. 1991/92 A484
          </p>
          <p>
            21
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-004.pdf"/>
          <p>
            PROTEKO bör den utvecklas till ett nationellt centrum inom textil
            och kon- fektion. Högskolans resurser inom kultur- och informationssektorn
            bör breddas utöver biblioteksområdet. Den nya länsöverskridande
            högskolan Trollhättan/Uddevalla inklusive Vänersborg, dvs. Trestad,
            tillkom genom beslut i riksdagen som gick emot den gamla socialdemokratiska
            regeringens förslag. Den nya högskolan måste konsolideras och
            ges goda utvecklingsmöjligheter. Med sin närhet till glesbygden
            i Dalsland och norra Bohuslän ges här möjlighet för elever att
            vara kvar i sin annars befolkningssvaga hembygd och ändå få tillgång
            till hög- skoleutbildning. De administrativa resurserna är för
            närvarande små och kommunerna i regionen tvingas bära jämfört
            med andra högskoleorter opro- portionerligt höga kostnader. Det
            speciella förhållandet att detta centrum är flerkärnigt och spänner
            över en länsgräns, får inte begränsa möjligheterna till utbyggnad
            alltefter behovet. Det är rimligt att en större andel av de stora
            framtidssatsningar regeringen är beredd att göra i budgetpropositionen
            på högskolan kan komma just högskolan Trollhättan/Uddevalla till
            del.
          </p>
          <p>
            Kommunikationer
          </p>
          <p>
            För att utveckla näringslivets konkurrenskraft och stärka hela
            Älvsborgs län som bostads- och lokaliseringsregion behövs lättillgängliga,
            säkra och effek- tiva kommunikationer. En så bred valfrihet som
            möjligt för individen att välja mellan olika transportalternativ
            och servicenivåer skall eftersträvas. Ansvaret för samhällets
            infrastruktur bör åvila staten. Samtliga transport- sätt är förenade
            med stora investeringar i infrastrukturen. En större flexibili-
            tet ifråga om finansiering kan dock vara nödvändig. Det är därför
            med stor tillfredsställelse som bl. a. folkpartiet liberalernas
            förslag att byta ut ”socia- listiskt realkapital” (statliga tillgångar
            i form av företag, mark och fastighe- ter) mot ”infrastrukturellt
            realkapital” (vägar, broar, järnvägar etc) nu skall förverkligas
            av den nya regeringen. Så kan kapital frigöras som, tillsammans
            med skattemedel och andra alternativa finansieringsformer, bör
            bli avstam- pen för att förverkliga visionen om en ny framtidens
            infrastrukturella nivå för Älvsborg. Regeringens ambitioner att
            pröva alternativa finansieringsformer är lov- värda. Även i fråga
            om drift och underhåll bör nya lösningar prövas. Staten skall
            kunna bidra till konkurrens och ökad effektivitet. Det för något
            år sedan presenterade förslaget till privat finansiering av en
            nödvändig utbyggnad av R40 till motorvägsstandard är ett bra exempel
            som den nya regeringen har möjlighet att på allvar pröva.
          </p>
          <p>
            Vägar
          </p>
          <p>
            Älvsborgs län har en mycket hög andel grusvägar som skapar avsevärda
            pro- blem för såväl person- som godstrafiken, särskilt i tjällossningstider.
            Bland icke norrlandslän ligger Älvsborg främst när det gäller
            längden på grusvä- garna. En stor del av virkesuttaget i glesbygden
            med välbehövliga arbetstill- fällen ligger nere under långa tider
            på året på grund av tjällossning och un- dermåliga vägar. Det
            är en mycket dålig resursanvändning. Detta tillsam-
          </p>
          <p>
            Mot. 1991/92 A484
          </p>
          <p>
            22
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-005.pdf"/>
          <p>
            mans med hög olycksbelastning och eftersatt underhåll motiverar
            att vägan- slagen till Älvsborgs län för upprustning och underhåll
            av grusvägar räknas upp mer än på andra håll. Ett omfattande utredningsmaterial
            som tydligt be- lyser frågan om grusvägar och med ett särskilt
            program för grusvägsupprust- ning har länsstyrelsen tillställt
            statsmakterna den 9 januari 1989. Flera mycket angelägna vägbyggnadsobjekt
            i Älvsborgs län utgör förut- sättning för en omstrukturering av
            näringslivet, och är samtidigt en del av det riksövergripande
            vägsystem med väglänkar för de tungt belastade le- derna som vägverket
            redovisat. Här kan pekas på nybyggnad av återstående delar av
            R41 Borås-Varberg, R45 genom Dalsland, samt upprustning av den
            för länets sammanbindning så viktiga R42 mellan Trollhättan/Vänersborg
            och Borås som särskilt betydelsefulla. R45 genom Göta Älvdalen
            — Gö- taälvsdalsleden — har nått kapacitetstaket, och även med
            en betydande över- föring av pendeltrafiken till järnväg behövs
            en snabb ny- eller ombyggnad. Flera förbifarts- och ombyggnadsobjekt
            just på riksvägarna 41 och 45 har av vägverket kunnat påvisas
            som synnerligen goda exempel på vinstkvoten mellan investering
            och avkastning i form av minskat slitage, tidsvinst, miljö och
            trafiksäkerhet. Att vägverket nu avser följa den av bl. a. folkpartiet
            liberalerna länge för- ordade gemensamma numreringen av den inre
            riks/europavägen från Göte- borg via Älvsborg och upp till Norrbottens
            län är bra.
          </p>
          <p>
            Järnvägar
          </p>
          <p>
            Järnvägen skall användas som ett offensivt utvecklingsstrategiskt
            och indust- riellt miljöpolitiskt infrastrukturellt instrument.
            Skall tåget bli ett slagkraf- tigt alternativ måste det få en
            chans att utvecklas där de stora trafikmäng- derna finns att hämta.
            Om fler skall förmås att välja tåget förutsätter det att tåget
            kan ta emot såväl ett ökat antal resande som en större godsmängd
            utan att kvaliteten eftersätts. Såväl Västra stambanan, Västkustbanan,
            Vänerlän- ken som Norgelänken är de mycket viktiga järnvägssträckor
            som kan bedö- mas ge den hävstångseffekt för den ekonomiska tillväxten
            att satsningar kan bedömas som samhällsekonomiskt motiverade och
            som dessutom kan komma att användas av transportköparna i den
            utsträckning att järnvägs- företag kan operera linjer lönsamt.
            Den nya regeringens uttalade priorite- ring av snabbtågssatsningar
            och en utbyggnad av bl. a. Västkustbanan är en positiv signal
            som nu ger goda förutsättningar att gå vidare på de angelägna
            investeringar vars lönsamhet därmed ökar. Med hänsyn till vad
            vi här framhållit är det angeläget att Trestad och Borås ges möjligheter
            till snabbare och tätare tågförbindelser med Stockholm, Gö- teborg,
            Malmö, Karlstad och Oslo.
          </p>
          <p>
            - Norge/Vänerlänken
          </p>
          <p>
            Enligt vår bestämda uppfattning är det alternativ Banverket och
            norska järn- vägsmyndigheterna presenterat för en konkurrenskraftig
            järnvägsförbin- delse mellan Göteborg och Oslo till stor fördel
            ur såväl regionalpolitisk som transportekonomisk synpunkt. Det
            innebär att den nuvarande linjen från Göteborg upp till Trollhättan
            med god standard, men som är enkelspårig,
          </p>
          <p>
            Mot. 1991/92 A484
          </p>
          <p>
            23
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-006.pdf"/>
          <p>
            byggs ut till dubbelspår på i första hand sträckan upp till Dalsland.
            Därefter sker en kraftig standardhöjning och ombyggnad, som medger
            snabbtågskon- cept också genom Dalsland och tunga expressgodståg.
            Genom att välja detta alternativ för utbyggnad till Norge kan
            investeringen merutnyttjas för Vä- nerlänken med fortsättningen
            upp mot Karlstad, som samtidigt är en alter- nativ sträckning
            mot Stockholm och dessutom ingår i SJ:s planerade gods- tågsflöde
            från norra Sverige till Göteborg. Den av den nya regeringen föror-
            dade satsningen på SJ:s tunga godsflöden är ytterligare ett bra
            argument. Denna sträckning är av väsentlig betydelse för Tvåstad
            och dess möjligheter att erbjuda pendeltåg genom Göta Älvdalen.
            På sträckan Trollhättan — Gö- teborg är det väsentligt att den
            nya pendeltågsstationen Älvängen i den ex- pansiva Göta Ävdalen
            öppnas. I ett totalt transportperspektiv för regionen västra Sverige
            är det av stor betydelse att Norge-Vänerlänken väljs som järnvägsleden
            mellan kontinen- ten och Norge. Därmed skapas också den diversifierade
            och därmed totalt sett optimala infrastrukturen genom att motorvägen
            går via Bohuslän och järnvägen via Vänern. Detta framgår tydligt
            av det beslut banverket fattat. Det är av väsentlig betydelse
            att planeringsarbetet inte avstannar. Regeringen bör därför sna-
            rast fastställa banverkets beslut.
          </p>
          <p>
            —- Västra stambanan
          </p>
          <p>
            Den pågående upprustningen av den dubbelspåriga Västra stambanan
            gör att storskaliga tåglösningar och snabbtåget blir ett alternativ
            också för Älvs- borg och ger en ökad konkurrenskraft för järnvägen.
          </p>
          <p>
            - Trestad (Uddevalla/Trollhättan/Vänersborg) - Herrljunga-Borås
          </p>
          <p>
            Linjen ger matartrafik från båda håll till Herrljunga; knutpunkt
            och järn- vägscentrum på västra stambanan. Linjen är också järnvägen
            mellan västra och sydöstra delen av länet. Standarden är undermålig.
            Upprustning av ban- gården och spår är nödvändig. Genom att låta
            Herrljunga vara centrum för ett regionalt pendeltågssystem skapas
            ett mycket stort marknadsunderlag om c:a 300.000 resenärer årligen
            för fjärrtrafik till Stockholm och övriga des- tinationer norr
            därom.
          </p>
          <p>
            - Kust-till-kust-banan
          </p>
          <p>
            Linjen går från Göteborg genom Älvsborg via Borås till Kalmar.
            De investe- ringar som skett på delen mellan Göteborg och Borås
            bidrar positivt till att öka möjligheterna till tågpendling på
            sträckan och ökar konkurrenskraften för tågtrafik mot östra Sverige.
          </p>
          <p>
            - Västkustbanan
          </p>
          <p>
            Kapacitet och standard genom Halland är idag inte konkurrenskraftiga.
            Det påverkar transportvalet för älvsborgare till Malmö och kontinentdestinatio-
            ner. Att den nya regeringen avser fullfölja den påbörjade utbyggnaden
            av dubbelspår är bra.
          </p>
          <p>
            Mot. 1991/92 A484
          </p>
          <p>
            24
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-007.pdf"/>
          <p>
            Vänersjöfart
          </p>
          <p>
            Goda transportlösningar för bulkgods kan åstadkommas genom sjötrafiken
            i Trollhätte Kanal och på Vänern. Säkerhets- och miljömässigt
            ger det bety- dande fördelar att sådana transporter avlastas landtrafiken.
            Vänersjöfarten är idag av mycket stor betydelse för regionen.
            En fortsatt Vänersjöfart är också motiverad med hänsyn till utvecklingen
            i Europa. EG visar ett ökande intresse för närsjöfart och kombinationstrafik
            med fartyg eftersom man ser möjligheten till minskade miljöfarliga
            utsläpp. Beslut i december 1991 om bildandet av det nya affärsverket
            Trollhätte Kanalverk och intentionen att utnyttja detta och Vänersjöfarten
            som ett pi- lotprojekt för svensk närsjöfart måste enligt vår
            mening fullföljas. Det vore rimligt att länsstyrelserna i S-,
            P- och R-län med vänerintressenterna och sjö- fartsverket får
            detta i uppdrag. Vänersjöfarten har en betydelsefull roll att
            spela i det framtida transportsystemet för västra Sverige.
          </p>
          <p>
            Flyg
          </p>
          <p>
            Flyget har stor betydelse för näringslivets utveckling och särskilt
            för utveck- lingen av kunskapssektorn inom såväl privat som offentlig
            verksamhet. Snabba in- och utrikes persontransporter blir allt
            viktigare förutsättningar vid lokalisering av nya verksamheter.
            Betydelsen kommer att öka med med- lemskap i de europeiska gemenskaperna.
            För den södra och sydöstra delen av Älvsborgs län medger Landvetter
            och Axamo goda inrikes och utrikes förbindelser. Norra Älvsborg
            är beläget mer i ”skuggan” av storskaliga och kapacitets- starka
            kommunikationsleder mot nordost och österut i landet. Denna ”skugga”
            är mycket påtaglig för Dalsland och norra delarna av Bohuslän.
            Den hittillsvarande politiken för flygtrafiken till området har
            dessvärre på senare tid präglats av stor förvirring. Snabba och
            effektiva transporter är en grundläggande förutsättning för regional
            tillväxt. Miljö Miljöhänsyn måste tas i alla verksamheter. Den
            rika naturmiljön i Älvsborg är en stor tillgång som måste skyddas
            och förvaltas. Bland de allvarligaste miljöproblemen i Älvsborg
            är den luftburna intrans- porten av föroreningar från utländska
            källor. Detta leder tillsammans med inhemska källor till försurning
            av mark och vatten i kalkfattiga delar av lä- net. Skogsskador
            och utarmning av fiskbestånden blir resultatet. Hittills in- satta
            kalkningsåtgärder är otillräckliga. Kraftfulla åtgärder på såväl
            miljöområdet som naturvården måste vidtas. När regeringens aviserade
            miljöpolitik förverkligas är det viktigt att också nedan nämnda
            åtgärder kan övervägas. A. Ett miljöskyddsområde bör inrättas.
            Miljöskyddsområdet skall avse Göta Älvdalsbäckenet och angränsande
            områden i Göteborgs och Bohus län. Särskilda restriktioner för
            att minska miljöpåverkan bör införas för ett
          </p>
          <p>
            sådant miljöskyddsområde. B. Nationalpark Tresticklan i Dalsland
            bör bildas och därmed ge naturvår-
          </p>
          <p>
            Mot. 1991/92 A484
          </p>
          <p>
            25
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-008.pdf"/>
          <p>
            den ett fullgott skydd i Älvsborg. Tresticklan utgörs av en sjö
            och ett stort ödemarksområde — den största väglösa och obebyggda
            vildmarken i södra Sverige och är 30 kvadratkilometer stort.
          </p>
          <p>
            Kultur
          </p>
          <p>
            Kulturminnesvården har fått ökad betydelse allteftersom intresset
            för histo- riska miljöer och byggnader ökat. Detta har också ökat
            betydelsen för turism och rekreation. Goda exempel finns på samfinansieringslösningar
            mellan staten och andra intressenter, varför detta bör kunna prövas
            också framgent. Här kan exemplet Dalslands Kanal nämnas, vilket
            särskilt väl lämpar sig och planerats för sådant samarbete.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om betydelsen för Älvsborgs län av ansökan om med- lemskap i EG,
            2. att riksdagen som sin mening ger regeringen till känna vad
            i mo- tionen anförts om näringsliv och arbetsmarknad i Älvsborgs
            län, 3. att riksdagen som sin mening ger regeringen till känna
            vad i mo- tionen anförts om betydelsen av särskilda insatser för
            småföretagsut- veckling med tyngdpunkt på Sjuhäradsbygden, 4.
            att riksdagen som sin mening ger regeringen till känna vad i mo-
            tionen anförts om högskoleutbildningens betydelse för framtidsstrate-
            gin för Älvsborgs län, 5. att riksdagen som sin mening ger regeringen
            till känna vad i mo- tionen anförts om att låta en större andel
            av regeringens satsning på högskolan komma högskolorna i Älvsborgs
            län till del, 6. att riksdagen som sin mening ger regeringen till
            känna vad i mo- tionen anförts om betydelsen för Älvsborgs län
            av allsidigt och utveck- lade kommunikationer och de redovisade
            finansieringsmöjligheterna för att uppnå det, 7. att riksdagen
            som sin mening ger regeringen till känna vad i mo- tionen anförts
            om fördelningen mellan länen av väganslagen för upp- rustning
            och underhåll av grusvägarna i Älvsborgs län, 8. att riksdagen
            som sin mening ger regeringen till känna vad i mo- tionen anförts
            om att fastställa banverkets beslut beträffande Norge- Vänerlänken
            och dess dragning, 9. att riksdagen som sin mening ger regeringen
            till känna vad i mo- tionen anförts om den långsiktigt strategiska
            utvecklingen av Väner- sjöfarten, 10. att riksdagen som sin mening
            ger regeringen till känna vad i mo- tionen anförts om vikten för
            Älvsborgs län av goda flygförbindelser, 11. att riksdagen hos
            regeringen begär förslag om inrättande av mil- jöskyddsområde
            för Göta Älvdalsbäckenet,!
          </p>
          <p>
            Mot. 1991/92 A484
          </p>
          <p>
            26
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-009.pdf"/>
          <p>
            12. att riksdagen som sin mening ger regeringen till känna vad
            i mo- - Mot. 1991/92 tionen anförts om att forcera arbetet med
            bildandet av Nationalpark A484 Tresticklan i Dalsland. Stockholm
            den 27 januari 1992
          </p>
          <p>
            Elver Jonsson (fp) Lars Sundin (fp)
          </p>
          <p>
            ! Yrkande 11 hänvisat till JoU
          </p>
          <p>
            27
          </p>
          <pb facs="riksdagen-motions-pdf/data/199192/mot_199192_AU_484/mot_199192_AU_484-010.pdf"/>
          <p>
            gotab 40686, Stockholm 1992
          </p>
        </div>
      </div>
    </body>
  </text>
</TEI>
