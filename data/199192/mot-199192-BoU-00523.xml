<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199192-BoU-00523">
  <teiHeader>
    <fileDesc>
      <titleStmt>
        <title>Älvskyddet</title>
        <author corresp="i-8jfC3Q5rPXg5ngt6RVLGtt i-8jfC3Q5rPXg5ngt6RVLGtt">av Lennart Fremling m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Älvskyddet</title>
          <idno type="rdwebb">GF02Bo523</idno>
          <rs type="number">Bo523</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GF02Bo523/text</ref>
          <ref type="dokument_url_html">http://data.riksdagen.se/dokument/GF02Bo523</ref>
          <ref type="dokumentstatus_url_xml">http://data.riksdagen.se/dokumentstatus/GF02Bo523</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8jfC3Q5rPXg5ngt6RVLGtt</idno>
            <name>Lennart Fremling</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5BAuoreWuHEDmfStAQQoco</idno>
            <name>Sigge Godin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-KawwYRbfNooyPngtdSHu1B</idno>
            <name>Ulla Orring</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8jfC3Q5rPXg5ngt6RVLGtt</idno>
            <name>Lennart Fremling </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-KawwYRbfNooyPngtdSHu1B</idno>
            <name>Ulla Orring </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-5BAuoreWuHEDmfStAQQoco</idno>
            <name>Sigge Godin </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F17dfddGNJz7nGadkam4pb" type="signed"/>
        <correspContext corresp="i-F17dfddGNJz7nGadkam4pb">
          <note type="signatory" corresp="i-8jfC3Q5rPXg5ngt6RVLGtt"/>
          <note type="signatory" corresp="i-5BAuoreWuHEDmfStAQQoco"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-KawwYRbfNooyPngtdSHu1B"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-8jfC3Q5rPXg5ngt6RVLGtt"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-KawwYRbfNooyPngtdSHu1B"/>
          <note type="signatory" corresp="i-5BAuoreWuHEDmfStAQQoco"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
        <correspAction type="referral" xml:id="i-QzdRuq8vb6qVVwa5sJ58sk">
          <date when="1992-02-10"/>
        </correspAction>
        <correspAction type="dismissal" xml:id="i-Y8ETrkWDVTudUFwhFuHe4k">
          <date when="1992-02-06"/>
        </correspAction>
        <correspAction type="submission" xml:id="i-15ntyjwMdLoRSA3ajvpXTj">
          <date when="1992-01-27"/>
        </correspAction>
        <correspAction type="referral" xml:id="i-Ce65UZcCh8kdasGPVBFiFg">
          <date when="1992-02-10"/>
        </correspAction>
        <correspAction type="dismissal" xml:id="i-G9qjE5d8cFYfoQJifNcgzL">
          <date when="1992-02-06"/>
        </correspAction>
        <correspAction type="submission" xml:id="i-SiqNzKspXv8WgJhTck5XoE">
          <date when="1992-01-27"/>
        </correspAction>
        <correspAction type="assigned" xml:id="i-BTAywmq696yibsfthEHGQZ"/>
        <correspContext corresp="i-BTAywmq696yibsfthEHGQZ">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_BoU_523/mot_199192_BoU_523-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1991/92:Bo0523
          </p>
          <p>
            av Lennart Fremling m.fl. (fp) Älvskyddet
          </p>
          <p>
            Inledning
          </p>
          <p>
            Vattenkraften har gett oss tillgång till avsevärda mängder billig
            elenergi som varit av stor betydelse för Sveriges utveckling till
            en modern industrination. Men otyglade älvar och fria forsar får
            inte bara betraktas som energireserver. Vi måste också värna och
            vårda deras artrikedom och skönhetsvärden. Vi måste ta vara på
            allt de betyder för naturvård och kulturhistoria. Vi måste inse
            och värdesätta deras betydelse för samer och fritidsfiskare. Under
            lång tid har exploateringsintressena fått väga tyngst i besluten
            om älvarnas framtid. Vi har i dag använt 7096 av våra större vattendrag
            för kraft- produktion. Nu finns det bara fyra stora, outbyggda
            älvar kvar: Torne, Ka- lix, Pite älvar samt Vindelälven. Därför
            är det nu både rimligt och nödvändigt att ge bevarandeintressena
            en helt annan tyngd än tidigare. De orörda älvarna är inga förbrukningsar-
            tiklar som vi kan ha eller mista. De är inte vår egendom utan
            en nationell tillgång som det är vårt uppdrag att förvalta — för
            oss själva och för kom- mande generationer. Naturvård är en fråga
            om solidaritet med kommande generationer. När krav framförs om
            att älvarna skall byggas ut ökar hoten mot några av Euro- pas
            sista vildmarker. De tillhör inte bara vår nation och vår generation.
            Vår orörda natur är alla människors och framtida generationers
            egendom.
          </p>
          <p>
            Framgångar och hot
          </p>
          <p>
            Under senare år har arbetet för att rädda de orörda älvarna gett
            en del vik- tiga resultat. Riksdagsmajoriteten avvisade 1985 regeringens
            förslag om att genomföra s.k. förstudier beträffande de fyra orörda
            huvudälvarna i Norr- land. Fem år efter Birgit Friggebos första
            förslag om lagskydd skrevs några av våra värdefullaste vattendrag
            in i naturresurslagen — däribland omstridda vattendrag som Råneälven,
            Edängeforsen, Ammerån. Nyligen utvidgades lagen till att även
            omfatta Emån. Vi ser positivt på den nuvarande regeringens ambitioner
            att öka skyddet för värdefull natur. Men hoten mot älvarna finns
            kvar så länge lagstiftningen inte är förändrad på ett tillfredsställande
            sätt. Industriförbundet driver på för en omfattande kraftutbyggnad.
            LO arbe-
          </p>
          <p>
            11
          </p>
          <pb facs="riksdagen-motions-pdf/data/199192/mot_199192_BoU_523/mot_199192_BoU_523-002.pdf"/>
          <p>
            tar för att en eller flera orörda huvudälvar skall offras, bl.a.
            av sysselsätt- ningsskäl. Arbetslösheten är i dag ett av Sveriges
            största problem. Vi avvisar ändå sysselsättningsargumentet för
            en fortsatt utbyggnad av vattenkraften. För det första är effekterna
            kortvariga. När kraftverken är färdiga och vattenral- larna ger
            sig i väg har fasta jobb i rennäring, turism, jord- och skogsbruk
            försvunnit. Erfarenheterna tyder på att jobben på längre sikt
            blir färre, inte fler. För det andra är priset för de kortsiktiga
            jobben för högt. Vår generation har inte rätt att för all framtid
            offra oersättliga naturvärden för att tillfälligt lösa sysselsättningsproblemen.
          </p>
          <p>
            Skadeverkningar av vattenkraftutbyggnad
          </p>
          <p>
            Vattenkraften är ingen miljö- och naturvänlig energikälla. Kraftutbyggnad
            medför tvärtom stora skador på den omgivande naturen, på fisket,
            på rennä- ringen, på jord- och skogsbruket och på kulturminnesvården.
          </p>
          <p>
            Naturen
          </p>
          <p>
            Den ständiga transporten av näringsämnen gör att den biologiska
            produktio- nen i älvarna är stor. På en kvadratmeter i en fors
            finns tiotusentals djur av ett hundratal olika arter. Den leder
            till att produktionen av fisk i ström- mande vatten är två-tre
            gånger högre än i sjöar. Den näringsrika miljön längs älven leder
            också till att växtlighet och djur- liv vid stränderna är mycket
            rikare än i omkringliggande natur. De skador som vattenkraftutbyggnaden
            medför kan inte repareras. Vat- tenkraftens utplåning av växt-
            och djurliv i sjöar och vattendrag är enligt Na- turskyddsföreningen
            än mer omfattande än vad försurningen åstadkommit. Exploatering
            av de återstående älvarna skulle innebära att våra sista större
            vildmarker försvinner. Just vildmarken gör dessa områden ovärderliga
            för naturvård och turism och helt unika i ett europeiskt sammanhang.
          </p>
          <p>
            Fisket
          </p>
          <p>
            De bottendjur som försvinner vid kraftutbyggnad är viktig föda
            för många fiskarter. Dessutom torrläggs eller överdäms fiskarnas
            lekplatser. Laxens och laxöringens vandringar skärs av eller försvåras.
            Fritidsfisket påverkas starkt av kraftutbyggnad. De allra flesta
            fritidsfis- karna vill fiska i strömmande vatten, och fisket är
            en av de vanligaste orsa- kerna till att människor turistar i
            Norrland. Det kan visserligen finnas rikligt med fisk också i
            utbyggda älvar men dessa arter är i allmänhet av mindre värde.
            Det har förekommit många för- sök att kompensera bortfallet av
            strömfiske, t.ex. genom fiskodling, men ett av många problem är
            att odlingen kan leda till att fiskbestånden drabbas av inavel
            och efter hand degenererar. De outbyggda älvarna har ovärderlig
            betydelse för fisket genom reproduk- tionen av arter som fiskas
            i Östersjön och för att skydda fiskstammar med bevarad genetisk
            variation. Den vildlekande laxen är en naturlig genbank för avelsfisk,
            utan vilken odling av lax inte skulle bli rimlig. Att på konstlad
            väg — med enbart odlad lax — upprätthålla Östersjöns laxstam är
            omöjligt.
          </p>
          <p>
            Mot. 1991/92 Bo523
          </p>
          <p>
            12
          </p>
          <pb facs="riksdagen-motions-pdf/data/199192/mot_199192_BoU_523/mot_199192_BoU_523-003.pdf"/>
          <p>
            Rennäringen
          </p>
          <p>
            Älvdalarna har stor betydelse för renskötseln. På vintern kan
            en isbelagd älv användas vid flyttning av renarna. Eftersom snötäcket
            är tunt i dalgångarna smälter snön snabbare. Det gör älvdalarna
            lämpliga både som vårbetes- och kalvningsland. Den vattenkraftutbyggnad
            som redan genomförts har medfört att samer- nas möjligheter att
            bedriva renskötsel och därmed bevara sin kultur starkt försvårats.
            De flesta samebyar har redan i dag drabbats av svåra skador ge-
            nom kraftutbyggnad.
          </p>
          <p>
            Kulturminnen
          </p>
          <p>
            De äldsta daterade boplatsfynden i Norrland är 6 000-7 000 år
            gamla. Fångstkulturen var framför allt knuten till älvdalar och
            sjösystem. En ut- byggnad av vattenkraften är självfallet ett
            hot mot alla lämningar från den samiska kulturen i fjällområdena.
          </p>
          <p>
            De hotade älvarna
          </p>
          <p>
            I detta avsnitt skall vi — utan anspråk på fullständighet — ge
            några exempel på de värden som i dag inte omfattas av erforderlig
            skyddslagstiftning.
          </p>
          <p>
            Voxnan uppströms Edsbyn
          </p>
          <p>
            Voxnan är ett av de finaste vattendrag med vildmarkskaraktär
            vi har kvar i Sverige. Den har ett utomordentligt fint fiske efter
            harr och är ett populärt kanotvatten. Tidigare har Hylströmmen
            i Voxnan förts till de vattendrag som är skyd- dade i naturresurslagen
            men det är angeläget att hela den övre delen av Vox- nan skyddas.
            Länsstyrelsen har föreslagit att hela älven uppströms Edsbyn skall
            göras till naturreservat. Ett interimistiskt reservat föreligger
            redan. Vid älven har man bl.a. hittat flera mycket sällsynta växter.
            Här finns också en fast stam av den hotade uttern. Voxnan har
            mycket stor betydelse för turismen. Den ligger bl.a. lättill-
            gängligt för många människor i Mellansverige. Förutom tidigare
            planer på att bygga ut Hylströmmen finns också planer på minikraftverk,
            bl.a. i Stor- lugnet, vilket skulle få stora konsekvenser för
            naturen och fisket på ett av de finaste avsnitten i älven. Bl.a.
            skulle en lång sträcka på flera kilometer rensas och flera kilometer
            dämmas upp.
          </p>
          <p>
            Hårkan
          </p>
          <p>
            Hårkan är ett biflöde till Indalsälven och åtnjuter till vissa
            delar skydd. Vi anser dock att hela Hårkan bör omfattas av fullgott
            skydd i lagen. Utbyggna- den — de bägge projekten Hotagsströmmen
            och Edsoxforsen — beräknades av vattenkraftberedningen ge sammanlagt
            113 GWh per år. Utbyggnad avstyrktes inför behandlingen av vattenkraftsplanen
            bl.a. av de berörda kommunerna, fiskeristyrelsen, naturvårdsverket,
            planverket och vetenskapsakademien. Skäl som anfördes var älvsträckans
            läge nära Öster-
          </p>
          <p>
            Mot. 1991/92 Bo523
          </p>
          <p>
            13
          </p>
          <pb facs="riksdagen-motions-pdf/data/199192/mot_199192_BoU_523/mot_199192_BoU_523-004.pdf"/>
          <p>
            sund, dess lättillgänglighet, dess betydelse för fisket och för
            kulturminnes- vården. Området är rikt på fornlämningar bl.a. i
            form av fångstgropar och stenål- dersboplatser. Inom området finns
            nästan 500 registrerade fångstgropar. Äl- ven är vidare av riksintresse
            för fritidsfisket och är ett av de få kvarvarande tillhållen för
            uttern.
          </p>
          <p>
            Meåforsen
          </p>
          <p>
            Meåforsen är den sista outbyggda forssträckan i Ångermanälven.
            Projektet beräknades av vattenkraftberedningen ge 42 GWh per år.
            På 1970-talet ansågs forsen ha låga bevarandevärden men har senare
            när ytterligare fakta blivit kända kommit att värderas högre av
            naturvården. Det avstyrktes när vattenkraftsplanen behandlades
            av den berörda kommunen Sollefteå, länsstyrelsen, fiskeristyrelsen,
            naturvårdsverket och vetenskaps- akademien. Älvsträckan anses
            framför allt ha stor betydelse för fisket och turismen i regionen,
            eftersom den är den enda större sträcka i hela Ångermanland som
            kan erbjuda fiske i strömmande vatten. Beståndet av harr anses
            t.ex. mycket värdefullt.
          </p>
          <p>
            Jaurekaska
          </p>
          <p>
            Detta är den sista outbyggda sträckan av Stora Lule älv. Den
            ligger mellan Vietas kraftverk och Stora Lulevattnet som är reglerat.
            Strömmen nedanför sjön Langas heter Jaurekaska. Sjön Langas har
            mycket stor betydelse för bofasta yrkesfiskare och för samerna
            i området. Sjön ger nämligen ett mycket gott fiske efter röding
            och sik. Här finns också en omfattande fisketu- rism. Sjön ligger
            delvis inom Stora sjöfallets nationalpark. En utbyggnad skulle
            totalförstöra fisket i sjön och torrlägga forsen.
          </p>
          <p>
            Gideälven
          </p>
          <p>
            Kvarvarande outbyggda delen av Gideälven mellan Björna och Skinnmudd-
            selet är av mycket stort värde ur rekreations- och turistsynpunkt.
            Älven har till stor del vildmarkskaraktär men är ändå lättillgänglig
            från de folkrika kustkommunerna. Gideälven innehåller en unik
            harrstam med stort genetiskt värde, där åter- finns även rikligt
            med öring. I älven finns även en fast stam av utter. Utmed Gideälven
            finns flera geovetenskapligt högklassiga objekt, bl.a. Lockstafältet.
            Vackert inskurna meanderbågar och övergivna meanderplan av olika
            ålder.
          </p>
          <p>
            Kynne älv
          </p>
          <p>
            Kynne älv är en synnerligen vacker och värdefull älv i Bohuslän.
            Den har en stor fallhöjd och visar en både artrik fauna och flora
            liksom ett stort urval av olika unika biotoper. Variationerna
            i miljön ger tillsammans med den ovanligt höga fallhöjden
          </p>
          <p>
            Mot. 1991/92 Bo523
          </p>
          <p>
            14
          </p>
          <pb facs="riksdagen-motions-pdf/data/199192/mot_199192_BoU_523/mot_199192_BoU_523-005.pdf"/>
          <p>
            en mycket ovanlig och spännande naturmiljö, som är ytterst sällsynt
            i den delen av landet. Kynne älv är ett av de ytterst få helt
            outbyggda vattendrag som finns kvar i södra Sverige.
          </p>
          <p>
            Åbyälven
          </p>
          <p>
            Älven är till största delen helt orörd och mycket rik på forssträckor.
            Dess goda bestånd av harr och öring samt en unik laxstam som har
            goda möjlighe- ter att utvecklas gör älven extra värdefull. Åbyälven
            ingår i projekt Väster- bottenslax, där stora investeringar gjorts
            för att utnyttja hela älven till laxre- produktion. Utter och
            flodpärlmussla förekommer på flera håll. Våtmarker finns längs
            hela älven, vilket ger utrymme för ett rikt och varie- rande djurliv.
            En torrläggning som ev utbyggnad skulle resultera i skulle föra
            med sig omfattande skador på ett stort antal sällsynta växtbiotoper.
            Området kring Åbyälven är betydelsefull kulturmiljö med förankring
            i äldre samisk kultur. Längs stränderna har hundratals stenåldersboplatser
            re- gistrerats. Även från vikingatiden finns talrika fynd. En
            utbyggnad skulle medföra en fullständig förändring av denna mycket
            gamla kulturhistoriska miljö. Åbyälven rinner genom de båda samebyarna
            Östra och Västra Kikke- jaurs betesmarker och älven är av synnerlig
            betydelse för rennäringen.
          </p>
          <p>
            Förslag
          </p>
          <p>
            Riksdagen bör uttala att den tidigare beslutade utbyggnadsnivån
            — 66 TWh per år — skall vara det slutliga riktvärdet för den svenska
            vattenkraftsproduk- tionen. Det bör påpekas att ombyggnader och
            effektiviseringar självfallet skall tillåtas, där det kan ske
            utan skador. Vattenkraftsberedningen visade att ett högre utbyggnadsmål
            kommer att kräva ingrepp i skyddade älvar. Vidare bör naturresurslagen
            kompletteras så att följande älvar och älv- sträckor skyddas:
            - Voxnan uppströms Edsbyn - Hårkan i Indalsälven — -Meåforsen
            i Faxälven (biflod till Ångermanälven) - Luleälven sträckan mellan
            Vietas och Stora Lulevattnet - Gideälven - Kynne älv - Åbyälven
          </p>
          <p>
            I andra motioner har vi uppmärksammat frågan om hur de unika
            natur- och kulturmiljöerna i Sverige skall bevaras och förvaltas.
            I samband med Vatten- falls bolagisering framförde vi i en motion
            (1991/92:N7) förslaget att statens naturskyddade vattenområden
            skall överföras till en ideell stiftelse som har som syfte att
            bevara och förvalta de unika miljöerna. Vi anser att regeringen
            bör ägna dessa frågor befogad uppmärksamhet och återkomma till
            riksdagen med förslag i enlighet med vad i motionen anförts.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen beslutar
            om sådan ändring av lagen om hushållning
          </p>
          <p>
            Mot. 1991/92 Bo523
          </p>
          <p>
            15
          </p>
          <pb facs="riksdagen-motions-pdf/data/199192/mot_199192_BoU_523/mot_199192_BoU_523-006.pdf"/>
          <p>
            med naturresurser m.m. att Voxnan uppströms Edsbyn, Hårkan, Meåforsen,
            Luleälven, sträckan mellan Vietas och Stora Lulevattnet, Gideälven,
            Kynne älv och Åbyälven skyddas. Stockholm den 27 januari 1992
            Lennart Fremling (fp) Sigge Godin (fp) Hans Lindblad (fp)
          </p>
          <p>
            Ulla Orring (fp) Kenth Skårvik (fp)
          </p>
          <p>
            Mot. 1991/92 Bo523
          </p>
          <p>
            16
          </p>
        </div>
      </div>
    </body>
  </text>
</TEI>
