<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_EU_8/mot_199192_EU_8-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1991/92:E8
          </p>
          <p>
            av Birgitta Hambraeus (c)
          </p>
          <p>
            med anledning av prop. 1991/92:170 Europeiska ekonomiska samarbetsområdet
            (EES)
          </p>
          <p>
            Vad innebär EES?
          </p>
          <p>
            Enligt lagrådet innebär EES-avtalet en så genomgripande förändring
            i Sveri- ges rättsordning att det kan betecknas som unikt. Riksdagen
            måste noga pröva om de fördelar som avtalet kan medföra uppväger
            nackdelarna av att ändra vår rättsordning. Om de samarbetsformer
            vi redan har med EG är bättre bör riksdagen inte ratificera EES-avtalet.
            Den Lag om EBES, som regeringen föreslår, handlar om Sveriges
            tillämp- ning av avtalet. Det är enligt uppgift fullt möjligt
            att anta EES-avtalet utan att stifta en sådan lag. Utskottet bör
            pröva den möjligheten att undersöka hur Finland och Norge gör.
            Vissa av de 1.500 rättsakter som enligt Lag om EES 2, 3 och 4
            $$ skall gälla som svensk lag är enligt uppgift inte ens längre
            aktuella inom EG! Lagrådet är mycket kritiskt till den s.k. lagvalsregeln.
            En lag ska bara kunna upphävas genom en annan lag — aldrig genom
            bestämmelser som ut- färdas av regeringen eller av myndigheter.
            Det borde inte vara möjligt att plötsligt upphäva den principen
            genom en lagvalsregel (införd i en vanlig lag) som säger att föreskrifter
            med EES-bakgrund skall ha företräde. Men mark- nadsdomstolen säger
            att inte bara regeringens förordningar utan även olika myndigheters
            föreskrifter kommer att stå över de lagar riksdagen stiftar, om
            myndighetsföreskrifterna bygger på EES-regler. Lagrådet anser
            att regeln helt enkelt bör slopas. Jag föreslår att riksdagen
            stryker 5 $ Lagval i Lag om EES. Utskottet om- bedes utforma erforderlig
            lagtext.
          </p>
          <p>
            Riksdagens förbehåll för förhandlingarna om EES
          </p>
          <p>
            När riksdagen den 4 maj 1988 ställde sig bakom regeringens önskan
            att för- handla om ett europeiskt ekonomiskt samarbetsområde,
            angav vi vissa för- behåll. Hur har dessa tillgodosetts? Svenska
            myndigheter har haft allvarliga anmärkningar och pekat på svå-
            righeter. Men myndigheternas yttranden har inte varit tillgängliga
            eftersom allt kontroversiellt material har hemligstämplats, för
            att inte störa förhand- lingarna. Nu finns det självfallet ingen
            anledning att ha kvar hemligstäm-
          </p>
          <p>
            26
          </p>
          <pb facs="riksdagen-motions-pdf/data/199192/mot_199192_EU_8/mot_199192_EU_8-002.pdf"/>
          <p>
            peln. För att kunna veta var problemen finns, måste utskottet
            bygga sin be- dömning också på detta material. Utskottet bör alltså
            systematiskt redovisa hur regeringen tillgodosett de olika förbehåll
            som riksdagen givit för förhandlingarna om EBES. De kritiska synpunkter
            som framförts av olika myndigheter och på vilket sätt man tillgo-
            dosett dessa bör även redovisas i utskottets betänkande.
          </p>
          <p>
            Hur långt har EG själv kommit med den inre marknaden?
          </p>
          <p>
            Center for European Policy Studies, CEPS, ett oavhängigt forskningsinstitut
            i Bryssel, menar att EGs ledning missbedömt svårigheterna med
            att etablera normer och standarder för en enhetlig varumarknad
            från 1993. Enligt upp- gift dröjer det t.ex. flera år innan man
            är klar med de enhetliga standarder som är nödvändiga för att
            EG ska kunna utfärda gällande ramdirektiv. Före- tagen vägrar
            betala kostnaderna för harmoniseringen. EGs inre marknad lå- ter
            vänta på sig, den marknad som vi är så ivriga att harmonisera
            oss med! Det vore värdefullt om EES-utskottet redovisade hur långt
            EG kommit med den inre marknaden.
          </p>
          <p>
            Behöver Sverige EES?
          </p>
          <p>
            I inledningen till propositionens fem volymer anför statsrådet
            Dinkelspiel att de fyra friheterna, liksom miljösamarbete, studentutbyte,
            företagsforskning etc, inte kan uppnås utan EES-avtalet. Jag kan
            inte finna att detta stämmer. Den 24 april 1988 tog utrikesutskottet
            ställning till regeringens förslag att inleda förhandlingar om
            EES. Utskottet redogör för det öppna samarbete på många områden
            som Sverige redan då hade med EG. De flesta EES-om- råden täcks.
            Vi har ett frihandelsavtal, som ger oss tullfrihet för varor,
            som är ”den helt dominerande delen av Sveriges handel med EG ---.
            Därmed har ett frihandelsområde som omfattar 350 miljoner människor
            skapats” (UU 1987/88:24, sid 8). Vi har alltså redan tillgång
            till EGs inre marknad. Handeln mellan Sverige och EG är i balans.
            Exporten till Sverige från EG svarar för åtskilliga hundratusen
            arbetstillfällen i EG-länderna. Dessutom ”-—--— har ett samarbete
            vuxit fram på en rad områden utanför frihandelsav- talet. Ofta
            rör det sig om informationsutbyte och diskussion av gemensamma
            problem. Det gäller sådana områden som ekonomisk politik, miljövård,
            ar- betsmiljö, konsumentpolitik, transporter, varumärken och u-landsfrågor”
            (Op-cit.). Vidare nämner utskottet forskningssamarbetet och EGs
            och EFTAS samverkan i harmonisering av standarder och tekniska
            föreskrifter, i CEN och CENELEC. Sedan dess har Sverige bl a slutit
            ett avtal med EG om den civila luftfarten, om studentutbyte (Erasmus)
            och förhandlar om ut- byte av praktikanter. Våra pass kommer att
            gälla som EG-pass från 1993 oberoende av EES. Vi samverkar alltså
            redan med EG till ömsesidig nytta utan att ge upp vår oavhängighet.
            EES-avtalet innebär att vi tar över de 1.500 EG-lagar, som rör
            handeln. Sverige blir också avhängigt EG i sin fortsatta lagstiftning.
            Vi blir tvungna att acceptera Cassis de Dijon-principen och acceptera
            varje vara som är god- känd i ett annat EG-land. Lägsta norm måste
            godkännas. Vi har förhandlat
          </p>
          <p>
            Mot. 1991/92 E8
          </p>
          <p>
            27
          </p>
          <pb facs="riksdagen-motions-pdf/data/199192/mot_199192_EU_8/mot_199192_EU_8-003.pdf"/>
          <p>
            oss till vissa undantag under en övergångsperiod. Men om EG inte
            ”kommer ikapp” oss måste vi alltså sänka våra normer efter denna
            period. Man brukar framhålla värdet i att EES-avtalet ger oss
            tillgång till EG-län- dernas marknad för offentlig upphandling,
            som lär omsätta 10 miljarder kro- nor per dag. Men svenska företag
            är framgångsrika t ex i USAs, Japans och Kinas offentliga upphandling,
            utan att ta över dessa länders lagar. Har vi inte på samma sätt
            ”tillgång” till EGs marknad? Kommer vi att kunna tvinga EGs länder
            att köpa billigare svenska varor även om de hellre vill ha kvar
            sina egna leverantörer? Detsamma gäller i så fall också oss. Kan
            det vara en sär- skilt lämplig metod för svenska företag att domstolsvägen
            tvinga på ovillig köpare produkter, åberopande EES-avtalet? Ska
            vi dessutom dumpa pri- serna för att tränga oss in på den övermättade
            marknaden, i skydd av reg- lerna att antidumping-åtgärder inte
            är tillåtna? Utvecklingsfonden i Jönköpings län har gjort en kommunvis
            analys av lä- nets exportföretag inför EG. Det gäller för företagen
            att bli betraktade som EG-leverantör hos kunderna, vilket kan
            ske oberoende av om vi sluter ett EES-avtal eller ej. Det viktiga
            är att företagen tar kontakt med sina kunder och försäkrar dem
            om att man kommer att följa EGs standarder och att man kommer
            att ta på sig ev. merarbete vid gränspassagen osv. Det är inte
            EES- avtalet som avgör om svenska företag kommer att lyckas i
            affärerna. Det nya vi får med EES är en gemensam arbetsmarknad.
            Men så länge arbetslösheten är ett stort problem i EG-länderna
            är fördelen för Sverige be- gränsad. Däremot får vi räkna med
            att ta emot arbetslösa från EG-länderna som etablerar småföretag
            här. Det innebär vissa problem för vårt socialför- säkringssystem.
            Vi lär inte kunna hindra en fri spritförsäljning. EFTA ska också
            bygga upp en byråkratisk apparat parallellt med EG. En EFTA-kommission,
            EFTA-ministerråd, nästan ett EFTA-parlament och en EFTA-domstol.
            Jag trodde att vår regering strävade efter att minska krångel
            och byråkrati. Utskottet bör noga jämföra EES-avtalet med de samarbetsformer
            Sverige i dag har med EG eller kan utveckla, utan att göra sig
            avhängig EGs lagar. Skulle det visa sig att nackdelarna överväger,
            bör riksdagen inte ratificera EES-avtalet.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen beslutar
            avslå proposition 1991/92:170 om EES, om det vid riksdagens prövning
            visar sig att Sveriges nuvarande samar- betsformer med EG är mer
            fördelaktiga, 2. att riksdagen, vid avslag på yrkande 1, beslutar
            att avslå 5 $ Lag- val, i regeringens förslag till lag om EES,
            i enlighet med vad som an- förts i motionen.
          </p>
          <p>
            Stockholm den 15 juni 1992
          </p>
          <p>
            Birgitta Hambraeus (c)
          </p>
          <p>
            Mot. 1991/92 E8
          </p>
          <p>
            28
          </p>
        </div>
      </div>
    </body>
  </text>
</TEI>
