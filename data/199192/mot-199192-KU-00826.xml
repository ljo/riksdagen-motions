<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_KU_826/mot_199192_KU_826-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1991/92:K826
          </p>
          <p>
            av Dan Ericsson i Kolmården (kds) Försöksverksamhet med ”Folkets
            datakontor”
          </p>
          <p>
            Framväxten av informations- och datasamhället medför en betydande
            risk för ökande klyftor och maktförskjutning i samhället. Myndigheter,
            storföre- tag och dominerande intresseorganisationer får ökade
            möjligheter att styra och kontrollera medborgarna. Det krävs betydande
            insatser för att vända datasamhällets maktpyramid upp och ner.
            Målet är att medborgarna ska få möjlighet att ta datatekniken
            till hjälp för att informera sig och att kontrollera myndigheter,
            företag och organisationer. För detta krävs kunskaper, tillgång
            till datorer, kommunika- tionsutrustning och pedagogiska programvaror
            av hög kvalitet. Offentlighetsprincipen har stor betydelse för
            den svenska demokratin. För att medborgarna i framtiden ska kunna
            utnyttja denna rätt, krävs att myn- digheterna gör viss information
            tillgänglig också i datormediet. Aktiva åtgärder krävs för att
            informera medborgarna om lokal politik och om de frågor som för
            stunden är under behandling i de politiska institutio- nerna.
            En grundregel är att informationen i möjligaste mån ska ges före
            be- slut, vilket ger medborgarna tillfälle att delta för att påverka
            besluten. Att kommunicera via tele- eller datanät med databaser
            hos myndigheter, institutioner och organisationer är både dyrt
            och svårt för en privatperson. För medborgarnas kontroll av datasamhället
            och makthavarna behövs där- för en förenklad och kostnadseffektiv
            metod.
          </p>
          <p>
            ”Folkets datakontor”
          </p>
          <p>
            Mycket talar för att en särskild organisation krävs för medborgarnas
            kontroll av och insyn i myndighets- och datasamhället. Ett nät
            av speciella ”Folkets datakontor” med datorutrustning m.m. bör
            därför inrättas. Inom folkbiblioteken finns i dag specialister
            på informationssökning, nämligen bibliotekarierna. På biblioteken
            finns i regel tillgång till exempel- vis handlingar från riksdagen,
            kommunfullmäktige och andra kommunala nämnder och organ, rapporter
            och utredningar av skilda slag. Många biblio- tek har dessutom
            datorutrustning för fjärrkommunikation med databaser. Många ”Folkets
            datakontor” kunde därför förläggas till folkbiblioteken. Andra
            lämpliga platser för offentliga terminaler kan vara kommun- och
            landstingskontor, skolor och universitet.
          </p>
          <p>
            11
          </p>
          <pb facs="riksdagen-motions-pdf/data/199192/mot_199192_KU_826/mot_199192_KU_826-002.pdf"/>
          <p>
            Service för användare med hemterminaler
          </p>
          <p>
            Den information som skulle vara tillgänglig vid de offentliga
            terminalerna bör också kunna nås från hemdatorer och hemterminaler.
            Det s.k. TeleGui- de-projektet kommer att introducera prisbilliga
            hemterminaler. Ett stort an- tal informationslämnande myndigheter
            och företag kan förväntas ansluta sig till projektet. Allteftersom
            allmänhetens ”datamognad” växer, kommer allt fler att ha kompetens
            för att nå offentlig information denna väg.
          </p>
          <p>
            Vilken information ska vara tillgänglig?
          </p>
          <p>
            Här följer några exempel på vilken information och service som
            på sikt skulle kunna finnas tillgänglig via ”Folkets datakontor”:
          </p>
          <p>
            — Tillgång till vissa offentliga handlingar Kommunfullmäktige
            och kommunala nämnder kan göra sammanträdesti- der, föredragningslistor,
            protokoll med mera tillgängliga för datorsökning. Myndigheters
            diarier bör kunna läsas i terminalen på biblioteket. Viktiga ärenden
            ska kunna följas i tid och rum. Motsvarande gäller aktuella riks-
            dagshandlingar (propositioner, motioner, utskottsbetänkanden och
            riks- dagsprotokoll). Det bör också finnas möjlighet att i voteringsprotokoll
            kon- trollera hur en enskild kommunfullmäktige- eller riksdagsledamot
            röstat i en viss fråga. — Register över offentliga uppdrag och
            innehavare Man ska kunna söka efter vem som har ett visst kommunalt
            uppdrag, eller vilka offentliga uppdrag en viss politiker har.
            Det bör också finnas uppgift om telefon- eller besökstid till
            innehavare av offentliga uppdrag, tjänstemän hos myndigheter o.s.v.
            —- Sakregister för ärenden En person som söker uppgifter om vart
            han eller hon ska vända sig i ett visst ärende ska kunna söka
            i terminalen (vart man vänder sig för att få byggnads- tillstånd,
            var man ansöker om föräldrapenning, var och när man överklagar
            ett visst beslut och så vidare). - Elektronisk ”brevlåda” för
            politiskt meningsutbyte Medborgarna bör ha möjlighet att i datorn
            skriva kommentarer till olika po- litiska förslag, öppna offentliga
            ”möten” i datorn kring ett visst ämne, där vem som helst kan komma
            med inlägg och förslag. Dessutom bör man kunna skicka brev (elektronisk
            post) till politiker och tjänstemän. - Tillgång till vissa offentliga
            databaser SCB, Naturvårdsverket, Trafiksäkerhetsverket är exempel
            på centrala myn- digheter som har för den enskilde intressanta
            databaser. I kommunerna finns också databaser av stort allmänt
            intresse. Det kan gälla dagisköer, mätdata som gäller miljön,
            befolkningens sammansättning, statistik gällande skolor, institutioner,
            företag. - Databaser för viktiga konsumentfrågor Konsumentköplagen
            och andra viktiga lagar bör finnas tillgängliga i datorn, liksom
            pedagogiska kommentarer och hjälptexter. Konsumentprisindex, basbelopp
            och andra viktiga konsumentfakta kan enkelt hållas aktuella i
            da- tabasen.
          </p>
          <p>
            Mot. 1991/92 K826
          </p>
          <p>
            12
          </p>
          <pb facs="riksdagen-motions-pdf/data/199192/mot_199192_KU_826/mot_199192_KU_826-003.pdf"/>
          <p>
            — Register över dataregister Tillgång bör finnas till en förteckning
            över alla större personregister som vanliga medborgare kan finnas
            i, liksom ett aktuellt register över sådana per- sonregister som
            fått anmärkningar av datainspektionen (till exempel för att felaktiga
            uppgifter inte rättats i tid eller att registerutdrag förhalats).
            —- Kalkylhjälpmedel Många beräkningar som myndigheterna gör är
            komplicerade att kontrollera för den enskilde. Vid folkets datakontor
            ska man till exempel kunna kontrol- lera sin slutliga skapp eller
            sin ATP-poäng. Det ska också gå att lägga upp en personlig budget,
            att analysera effekten av ett bilköp etc. Lämpliga pro- gram för
            detta har redan utarbetats av Konsumentverket. - Information på
            olika invandrar- och minoritetsspråk Basinformation inom de områden
            som nämnts kan lämpligen översättas till de vanligaste invandrarspråken.
            Denna service kan komplettera och i många fall ersätta tolkservice.
          </p>
          <p>
            Försöksverksamhet med ”Folkets datakontor”
          </p>
          <p>
            Staten bör i samverkan med några kommuner ta ansvar för en försöksverk-
            samhet med offentliga databaser. Följande åtgärder kan ingå i
            försöket: = Överföring till CD-ROM av ”historiska” och ”stabila”
            databaser, d.v.s sådana som inte behöver ändras alltför ofta.
            Riksdagstrycket från ett år ryms på en enda CD-skiva. Samtliga
            stora miljödatabaser från de nor- diska länderna ryms också på
            en CD-skiva. Biblioteken har i ökande ut- sträckning tillgång
            till CD-läsare och datorer. Andra viktiga datamängder av denna
            typ är lagar med kommentarer. (Att producera en sådan CD- skiva
            och skicka den till ett bibliotek är med dagens teknik billigare
            än endast portot för ett års riksdagstryck.) —- Utveckling av
            system för aktuella databaser över t ex kommunala hand- lingar,
            aktuella riksdagsfrågor. De data som anses viktiga för medbor-
            garna måste på lämpligt sätt föras över till ett eget, sökbart
            system, som är skilt från myndigheternas egna datorsystem. Här
            är Teleguide en möj- lighet att ordna sådana speciella databaser.
            Kommunala datacentraler kan också ingå i ett försök. —- Utveckling
            av förenklade sätt att söka i databaser. På flera håll i världen
            utvecklas nu dataprogram för urval av fakta i databaser med hjälp
            av ”na- turligt” språk. Man skriver helt enkelt sin fråga formulerat
            på sitt eget språk på tangentbordet. IBMs nordiska laboratorier
            på Lidingö anses världsledande inom detta område. Flera universitetsinstitutioner
            i Sve- rige har också nått långt när det gäller språklig databehandling.
            Det vore naturligt att samordna dessa resurser för att utveckla
            lämpliga databas- hanterare (dataprogram som ”letar” och sammanställer
            fakta ur databa- ser) för användning i ”Folkets datakontor”. -
            Studium av vilka förändringar som kan krävas i bl a datalagstiftningen
            för att möjliggöra den föreslagna verksamheten.
          </p>
          <p>
            Mot. 1991/92 K826
          </p>
          <p>
            13
          </p>
          <pb facs="riksdagen-motions-pdf/data/199192/mot_199192_KU_826/mot_199192_KU_826-004.pdf"/>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär förslag om försöksverksamhet med publika, datorbaserade
            informationssystem.
          </p>
          <p>
            Stockholm den 27 januari 1992
          </p>
          <p>
            Dan Ericsson (kds) i Kolmården
          </p>
          <p>
            Mot. 1991/92 K826
          </p>
          <p>
            14
          </p>
          <pb facs="riksdagen-motions-pdf/data/199192/mot_199192_KU_826/mot_199192_KU_826-005.pdf"/>
          <p>
            gotab 40854, Stockholm 1992
          </p>
        </div>
      </div>
    </body>
  </text>
</TEI>
