<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_AU_425/mot_199495_AU_425-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1994/95:A425
          </p>
          <p>
            av Bengt Kronblad m.fl. (s) Sysselsättningen i Kalmar län
          </p>
          <p>
            Folkets vilja till arbete är nationens viktigaste tillgång. Arbetslöshet
            är ett slö- seri med människor och kapital. Kraftfulla åtgärder
            måste sättas in nu om inte Sverige skall lämna den fulla sysselsättningens
            politik och bli ett land med hög permanent arbetslöshet, sänkt
            tillväxt, minskad framtidstro, ökade sociala klyftor och sämre
            livskvalitet.
          </p>
          <p>
            Sysselsättning i Kalmar län
          </p>
          <p>
            Kalmar län befinner sig i den värsta sysselsättningskris som
            länet har upplevt sedan industrialismens genombrott. Antalet industriarbeten
            har försvunnit i en takt som ingen kunde ana för bara några år
            sedan. Sedan 1991 har 37 pro- cent av industriarbetsplatserna
            försvunnit och Kalmar län har dessutom den mest negativa sysselsättningsprognosen
            av alla län. Det gäller främst de norra länsdelarna. Om inte åtgärder
            sätts in löper orter i Kalmar län risk att helt avindustrialiseras.
            Träindustrin, en av de basnäringar som finns i mellersta och norra
            delen av länet, har drabbats mycket hårt av den minskade byggnationen
            i landet. Fabri- ker har kraftigt reducerat sin personalstyrka
            eller har helt lagts ned. Verkstads- industrin har förlorat många
            arbetstillfällen i hela länet. Redan innan Volvo Kalmarverken
            stängdes, som berörde ca 3 000 personer, hade verkstadsindu- strierna
            i södra Kalmar län förlorat arbetstillfällen motsvarande en och
            en halv Volvofabrik. En av orsakerna till den dramatiska minskningen
            är att många industrier i länet har ”övermogen” produktion och
            saknar forskning och ut- veckling av sina produkter. De kvarvarande
            industrierna, främst exportindustrierna, har under det se- naste
            året upplevt en ökad orderingång och därmed en ökad produktion.
            Ty- värr har detta inte resulterat i att antalet industriarbeten
            ökat i motsvarande omfattning.
          </p>
          <p>
            Ny teknik
          </p>
          <p>
            Den tekniska utvecklingen går i dag så snabbt att Kalmar län
            som länge haft en svag industriell utveckling och under de senaste
            åren tappat många indu- striarbetsplatser riskerar att komma efter.
            Kalmar län måste ges samma ut- vecklingsmöjligheter som de teknikintensiva
            storstadsregionerna, om Kalmar län och regionen skall kunna konkurrera
            i framtiden.
          </p>
          <pb facs="riksdagen-motions-pdf/data/199495/mot_199495_AU_425/mot_199495_AU_425-002.pdf"/>
          <p>
            Industriutveckling
          </p>
          <p>
            Små och medelstora företag måste få stöd i olika former med marknadsföring,
            produktutveckling samt riskvilligt kapital. Detsamma gäller rådgivning
            till och uppföljning av idéer samt ett nyetablerande av företag.
            För de små och medelstora företagens försörjning av riskkapital
            krävs insti- tutioner som kan visa intresse och uthållighet. Vi
            menar att ny teknik måste utvecklas och spridas inom hela länet
            och anpassas till de förutsättningar och villkor som råder. Den
            tekniska utveck- lingen måste också stödjas inom industri och
            sådana områden som är av sär- skilt stort intresse för länet,
            exempelvis livsmedelsproduktion, energi- och miljövårdsområdet.
          </p>
          <p>
            Kommunikationer
          </p>
          <p>
            En positiv utveckling av Kalmar län och region är helt beroende
            av goda kom- munikationer. Det gäller såväl inom regionen som
            mellan regionen och andra delar av landet. I takt med ett utökat
            utbyte med länderna på andra sidan Östersjön blir goda kommunikationer
            söderut och österut allt viktigare. Samhället, och då i första
            hand staten, måste ge länet ett kraftfullt stöd ge- nom infrastruktursatsningar.
            Som exempel måste alla framtagna projekt på om- och tillbyggnader
            av Europa-, riks- och länsvägar samt planerade sats- ningar på
            järnvägsnätet komma i gång! På järnvägssidan bör satsningen på
            Stångådalsbanan och Bergabanan och dess vagnmaterial fortsätta,
            vilket också skulle skapa arbete för ABB Kalmar Trains. Utan moderna,
            miljövän- liga och trafiksäkra kommunikationer kan inte framtidens
            industri fungera. Kalmar län saknar till stora delar en infrastruktur
            som klarar 2000-talets krav. Ett väl fungerande telenät är en
            nödvändighet för data- och telekommuni- kation. Därför bör en
            fortsatt utbyggnad och modernisering av telenätet ske. Vi menar
            därför att såväl flyg-, järnvägs- och vägförbindelser måste ut-
            vecklas så att länet och sydöstra Sverige kan hålla jämna steg
            med omvärlden och därmed förstärka sin attraktionskraft. Detta
            gäller också båtförbindel- serna mellan länet och Gotland samt
            länderna på andra sidan Östersjön.
          </p>
          <p>
            Utbildning och forskning
          </p>
          <p>
            Länets utbildningsresurser är ”motorn” i vår utvecklingsprocess.
            Som ett nödvändigt komplement till det som redan finns krävs kraftigt
            ökade utbild- nings- och forskningsinsatser. Utan kunskap — ingen
            utveckling. I Kalmar län finns en hög andel lågutbildade. Den
            allmänna kunskapsnivån hos den vuxna befolkningen måste öka. Kalmar
            län har en förhållandevis svag utbildningstradition och den genomsnittliga
            utbildningsnivån är lägre än i landet i övrigt. Detta har flera
            skäl, såväl geografiska som kulturella. För att hejda den nedåtgående
            trenden som finns inom länet måste stora resurser sat- sas på
            utbildningsväsendet. Exempelvis bör utbildning för sådan service
            och produktion som finns inom länet kunna erbjudas lokalt. På
            utbildningsområdet är det av vikt att man vid fördelning av platser
            såväl till som inom t.ex. AMU och högskolan tar regionalpolitiska
            hänsyn. Högsko-
          </p>
          <p>
            Mot. 1994/95 A425
          </p>
          <p>
            14
          </p>
          <pb facs="riksdagen-motions-pdf/data/199495/mot_199495_AU_425/mot_199495_AU_425-003.pdf"/>
          <p>
            lan i Kalmar kan på sina specialområden ta emot fler studenter
            med bibehållen utbildningskvalitet. Fördelning av medel för upphandling
            av arbetsmarknads- utbildning och utveckling av företagens arbetsorganisation
            samt fler platser på Komvux m.m. är andra viktiga områden. Det
            är också angeläget att den höga kompetens som finns på Teleskolan
            utnyttjas bättre. Vi menar att en utveckling i länet endast kan
            åstadkommas om utbildnings- frågorna löses långsiktigt. På detta
            sätt kan också attitydförändringar åstad- kommas och utbildningstraditionen
            långsiktigt stärkas i länet. Detta innebär en offensiv satsning
            på samverkan både inom och utom länet för att få både bredare
            och högre utbildningar till stånd.
          </p>
          <p>
            Turism
          </p>
          <p>
            Turism är en av de viktigaste näringsgrenarna i Kalmar län. Länet
            omfattar några av de mest natursköna områden som finns i Sverige.
            För att göra dessa ännu mer attraktiva för en bredare allmänhet
            både från Sverige och från ut- landet måste länet gemensamt samarbeta
            och utveckla sina marknadsförings- insatser. Vi menar att turismen
            måste utvecklas inom hela länet. På så sätt skapas förutsättningarna
            för en nödvändig stabilisering och förstärkning av bran- schen,
            också under lågsäsong. Genom ett utvecklat samarbete mellan kom-
            munerna i länet kan breda befolkningsgrupper ges tillgång till
            en semester rik på upplevelser.
          </p>
          <p>
            Markanvändning
          </p>
          <p>
            Markanvändningen måste förändras inom många områden beroende
            på två faktorer. Dels ger en intensiv markanvändning oönskade
            miljöeffekter, dels måste vissa av dagens grödor vidareförädlas
            och i några fall ersättas med andra grödor för att tillgodose
            framtidens behov — även inom energiområdet. Vi menar att markbruket
            måste utvecklas så att miljöpåverkan minimeras och dagens överskottsproduktion
            reduceras. Det kan ske genom att utveckla an- vändningsområden
            för befintliga råvaror och genom att nya grödor och föräd- lingsprodukter
            introduceras.
          </p>
          <p>
            Kalmar län — porten till Östeuropa
          </p>
          <p>
            Genom sitt läge har Kalmar län stora möjligheter att delta i
            uppbyggnaden av Östeuropa. Kalmar län med sin industristruktur
            skulle kunna medverka med tillverkning av småhus och jordbruksmaskiner,
            vilket både skulle ge bostäder och mat för bl.a. Östeuropa och
            sysselsättning för svensk industri. Inom mil- jöområdet kan länsindustrin
            hjälpa till med utbyggnaden av reningsverk och sophanteringen.
            Biståndsmedel borde kunna användas för riktade insatser där Kalmar
            läns industrier medverkar. De satsningar som föreslås beträffande
            för- bättringar av länets kommunikationer är helt avgörande för
            att Kalmar län skall kunna spela en viktig roll i svensk handel
            med Östeuropa. Länets nä- ringsliv, kommuner, myndigheter och
            organisationer har ett stort intresse av
          </p>
          <p>
            Mot. 1994/95 A425
          </p>
          <pb facs="riksdagen-motions-pdf/data/199495/mot_199495_AU_425/mot_199495_AU_425-004.pdf"/>
          <p>
            att resurser sätts in strategiskt och samlat. Vi menar att detta
            kan ske med stöd via landets biståndsmedel och att också de egna
            insatserna kan bli avgörande för en väl utvecklad industri i Kalmar
            län.
          </p>
          <p>
            Åtgärder
          </p>
          <p>
            För att höja den tekniska nivån på företagen och för att Kalmar
            län skall bli ett konkurrenskraftigt industrilän bör ett industri-
            och utvecklingscenter till- skapas. Om dessa projekt sätts i gång
            och vi får en regionalpolitiskt motiverad för- delning av olika
            aktuella anslagsposter, skulle arbetslösheten kunna pressas tillbaka.
            Samtidigt skulle länet stå bättre rustat inför framtiden. Staten
            och länsmyndigheterna, kommuner, organisationer och företag måste
            samla sig till kraftfulla insatser med syfte att finna lösningar
            och pröva nya vägar för att bygga Kalmar län för framtiden! Görs
            inte detta kommer länet att tömmas på resurser. Människor tvingas
            flytta och tar med sig kunskaper, erfarenheter och konsumtion.
            Detta drabbar hela servicenäringen och kommunerna som i sin tur
            måste dra in på eller lägga ned sin verksamhet. Ungdomen, som
            är vår framtid, måste snarast kunna se att Kalmar län kan erbjuda
            dem och deras familjer en framtid i trygghet. Utan arbete och
            utbildning flyttar de till andra regioner. Det mödosamma rekon-
            struktionsarbetet måste starta omgående, så att hela landet kan
            leva, också sydöstra Sverige. Staten har ett stort regionalpolitiskt
            ansvar. Hela Sverige skall leva, och därför är det viktigt att
            ta vara på regionens speciella natur- och klimatförutsättningar
            för en utveckling av livsmedelsproduktionen.
          </p>
          <p>
            Sammanfattning
          </p>
          <p>
            Sammantaget representerar de behov och önskemål som redovisas
            en välbe- hövlig satsning på Kalmar län. Många av dessa är karakteristiska
            för regioner medan andra är specifika för länet. Oavsett vilket,
            är det nödvändigt att satsa betydande resurser i länet om man
            vill få en långsiktig positiv utveckling till stånd.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om behovet
            av sysselsättning, projekt och utvecklingsinsat- ser för Kalmar
            län.
          </p>
          <p>
            Stockholm den 25 januari 1995
          </p>
          <p>
            Bengt Kronblad (s) Ann-Marie Fagerström (s) Agneta Ringman (s)
            Håkan Juholt (s) "Krister Örnfjäder (s)
          </p>
          <p>
            gotab 47948, Stockholm 1995
          </p>
          <p>
            Mot. 1994/95 A425
          </p>
          <p>
            16
          </p>
        </div>
      </div>
    </body>
  </text>
</TEI>
