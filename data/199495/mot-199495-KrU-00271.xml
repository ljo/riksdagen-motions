<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-KrU-00271">
  <teiHeader>
    <fileDesc>
      <titleStmt>
        <title>Den örlogsmarina verksamheten vid Sjöhistoriska museet</title>
        <author corresp="i-USjy9qPfM1AoHPrniSWX79 i-USjy9qPfM1AoHPrniSWX79">av Magnus Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den örlogsmarina verksamheten vid Sjöhistoriska museet</title>
          <idno type="rdwebb">GI02Kr271</idno>
          <rs type="number">Kr271</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GI02Kr271/text</ref>
          <ref type="dokument_url_html">http://data.riksdagen.se/dokument/GI02Kr271</ref>
          <ref type="dokumentstatus_url_xml">http://data.riksdagen.se/dokumentstatus/GI02Kr271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-USjy9qPfM1AoHPrniSWX79</idno>
            <name>Magnus Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-LpTxkBd4YXu6ChW6t8S9rX</idno>
            <name>Christer Skoog</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-USjy9qPfM1AoHPrniSWX79</idno>
            <name>Magnus Johansson </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LpTxkBd4YXu6ChW6t8S9rX</idno>
            <name>Christer Skoog </name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uhgq7rS2XqWK4aJWUEfB7W" type="signed"/>
        <correspContext corresp="i-Uhgq7rS2XqWK4aJWUEfB7W">
          <note type="signatory" corresp="i-USjy9qPfM1AoHPrniSWX79"/>
          <note type="signatory" corresp="i-LpTxkBd4YXu6ChW6t8S9rX"/>
          <note type="signatory" corresp="i-UukxhVrpswE5ADBkFe7Q3V"/>
          <note type="signatory" corresp="i-USjy9qPfM1AoHPrniSWX79"/>
          <note type="signatory" corresp="i-UukxhVrpswE5ADBkFe7Q3V"/>
          <note type="signatory" corresp="i-LpTxkBd4YXu6ChW6t8S9rX"/>
        </correspContext>
        <correspAction type="referral" xml:id="i-8aHADJJB7zPPhxjyss97ku">
          <date when="1995-02-08"/>
        </correspAction>
        <correspAction type="dismissal" xml:id="i-EXhYWGb2TraQ9Mkkazwzpv">
          <date when="1995-02-07"/>
        </correspAction>
        <correspAction type="submission" xml:id="i-Xv2du1iRB7RfpCUF1Lr7GJ">
          <date when="1995-01-25"/>
        </correspAction>
        <correspAction type="referral" xml:id="i-8kCAtLkH4xQo4JhfAyXftt">
          <date when="1995-02-08"/>
        </correspAction>
        <correspAction type="dismissal" xml:id="i-MaE6qXyJsgW7VqVnNfjUXY">
          <date when="1995-02-07"/>
        </correspAction>
        <correspAction type="submission" xml:id="i-BHBKuFZo9Msqf4xZhDY7Vk">
          <date when="1995-01-25"/>
        </correspAction>
        <correspAction type="assigned" xml:id="i-7snVFY7EW4y9CHMLMafXsZ"/>
        <correspContext corresp="i-7snVFY7EW4y9CHMLMafXsZ">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_KrU_271/mot_199495_KrU_271-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1994/95:Kr271
          </p>
          <p>
            av Magnus Johansson m.fl. (s)
          </p>
          <p>
            Den örlogsmarina verksamheten vid Sjöhistoriska museet
          </p>
          <p>
            Historik Modellkammaren
          </p>
          <p>
            Marinmuseum, ett av Sveriges äldsta museer, grundades som modellkammare
            1752 efter en statlig förordning i form av ett kungligt brev samma
            år ställt till örlogsstationerna i Stockholm, Karlskrona och Göteborg
            om bevarande av modeller. Brevet föreskrev att ”alla approberade
            modeller så till skepp och galärer, som flera mashiner skola förvaras
            under skepps- eller galärbyggmäs- tarens uppseende”. Detta ledde
            emellertid inte till någon omedelbar efterföljd utom i Karlskrona,
            där modeller funnits långt innan ovannämnda förordning utfärdades.
            Genom förordningen fick modellerna och modelltillverkningen en
            mera officiell prägel och ursprungligen ordnades lokaler för de
            modeller som byggts vid örlogsvarvet i byggmästarkammaren. Betydelsefullt
            för modeller- nas bevarande var de inventarieförteckningar, som
            började föras vid varvet från år 1761. Åren 1758-86 uppfördes
            det av F H af Chapman i samarbete med C A Ehrensvärd som ritade
            mönstersals- och kontorshuset, i vilket in- rymdes en modellsal.
          </p>
          <p>
            Skeppsbyggmästarna
          </p>
          <p>
            Skeppsbyggnadskonsten byggde på engelsk tradition. Den första
            skeppsbygg- mästaren var engelsmannen Robert Turner, som efterträddes
            av Francis Shel- don. Skeppsbyggarsläkten Sheldon verkade på varvet
            i fem generationer och den siste, Gilbert Sheldon, ersattes av
            Chapman, det svenska skeppsbygge- riets store nyskapare, som var
            verksam från 1781 till 1793, en lysande epok i svensk varvshistoria.
          </p>
          <p>
            Sheldon- och Chapmansamlingarna
          </p>
          <p>
            I början av 1800-talet fick modellkammaren stora och värdefulla
            tillskott ge- nom att staten år 1801 köpte Sheldonmodellerna,
            63 stycken från 1600-talet och framåt. År 1810, ett par år efter
            Chapmans död, förvärvades hela Chap- mansamlingen med samtliga
            av honom efterlämnade modeller, ritningar, kar-
          </p>
          <pb facs="riksdagen-motions-pdf/data/199495/mot_199495_KrU_271/mot_199495_KrU_271-002.pdf"/>
          <p>
            tor och böcker. Med dessa förvärv ägde modellkammaren i Karlskrona
            de viktigaste, betydelsefullaste och mest epokgörande modeller,
            som framställts för byggandet av landets örlogsfartyg.
          </p>
          <p>
            Internationell berömmelse
          </p>
          <p>
            Unde de närmast följande decennierna avtog intresset för fartygsmodeller.
            De förföll delvis och nyproduktionen var obetydlig. Med den gryende
            industria- lismen arrangerades runt om i världen internationella
            utställningar och mässor och 1867 inleddes en renässans för de
            svenska örlogsmodellerna genom att ett antal av modellerna visades
            på världsutställningen i Paris. Sverige erhöll medalj i tävlingen
            om bästa utställning i den historiska avdelningen. År 1881 blev
            fartygsmodellerna på nytt uppmärksammade vid en utställning i
            Venedig och i och med en tredje utställning 1893 i Madrid växte
            deras internationella berömmelse ytterligare. Vid ”Allmänna konst-
            och industriutställningen i Stockholm” 1897 fick flottan tillsammans
            med armén en egen paviljong, där originalbåtar och andra äldre
            och nyare marina föremål presenterades. Framför allt kunde den
            fina modellsamlingen visas i all sin prakt. Förutsättningen var
            att en del relativt förfallna modeller restaurerades understundom
            ganska hårdhänt, vilket senare både kritiserats och beklagats.
            Men detta får tillskrivas tidsandan, okunskapen om modellernas
            dokumentära värde i originalskick samt det goda syftet.
          </p>
          <p>
            ”Statens sjökrigshistoriska samlingar”
          </p>
          <p>
            Efter den mycket framgångsrika exponeringen på Stockholmsutställningen
            förstärktes tanken att i Stockholm inrätta ett marinmuseum. Visserligen
            åter- sändes en del av modellerna till Karlskrona, men hämtades
            1907 åter upp till Stockholm i samband med anordnandet av en utställning
            eller ett ”förbere- dande marinmuseum” i Arvfurstens palats vid
            Gustav Adolfs torg. Den 12 november 1907 fattade marinförvaltningen
            beslut att kalla samlingarna ”Sta- tens sjökrigshistoriska samlingar”,
            vilket markerade att de inte längre hörde till Karlskrona. Därmed
            inleddes, trots protester från örlogsvarvets ledning, en systematisk
            åderlåtning av modellsalen i Karlskrona, som i praktiken ledde
            till att Sveriges äldsta museilokal tömdes.
          </p>
          <p>
            Från varvsmuseum till marinmuseum
          </p>
          <p>
            Huvuddelen av galjonsbilderna, liksom en mängd modeller av artilleri
            och andra teknikhistoriskt intressanta föremål, samlingar av vapen
            och sjömilitär materiel av annat slag blev emellertid kvar på
            örlogsvarvet. Under namnet Varvsmuseet bildade dessa samlingar
            grunden för uppbyggnaden av Karls- kronas marina museum. År 1962
            ändrades namnet till Marinmuseet och mo- dellkammaren i Karlskrona.
            År 1976 fick museet sitt nuvarande namn Marin- museum och ingår
            i dag i Statens försvarshistoriska museer, som lyder under försvarsdepartementet.
          </p>
          <p>
            Mot. 1994/95 Kr271
          </p>
          <pb facs="riksdagen-motions-pdf/data/199495/mot_199495_KrU_271/mot_199495_KrU_271-003.pdf"/>
          <p>
            Nytt marinmuseum på Stumholmen
          </p>
          <p>
            Regeringen och riksdagen har fattat beslut om att ett nytt marinmuseum
            skall byggas i Karlskrona, ett hundramiljonersprojekt, som kommer
            att stå färdigt på Stumholmen 1997. Nya Marinmuseum, som byggs
            delvis på land och del- vis över vatten, kommer att bli en enastående
            attraktion och sevärdhet. Utmed museets kajer förtöjs örlogsfartyg
            av olika skepnad och från olika epoker. Närmaste granne blir F
            H af Chapmans mäktiga slup- och barkasskjul, som utgör både båtmuseum
            och verkstad. I närheten på Trossö befinner sig örlogs- varvet
            i full verksamhet med stora delar av 1700-talets varvsstruktur
            intakt. På vardera sidan om inloppet till Karlskrona ligger Drottningskärs
            kastell och Kungsholms fort. Inom ett relativt begränsat område
            kan man följa utveck- lingen av fästningstekniken från slutet
            av 1600-talet till vår tid. En realistisk bedömning är att antalet
            museibesök beräknas att mer än för- dubblas från 50 000-60 000
            till storleksordningen 120 000-150 000 besök per år.
          </p>
          <p>
            Det marina kulturarvet
          </p>
          <p>
            Det marina kulturarvet i Karlskrona i form av flottans anläggningar
            är unikt även med internationella mått mätt. Karlskrona blev 1680
            svenska flottans huvudstation och örlogsvarvet var under lång
            tid Skandinaviens största arbets- plats. Detta faktum tillmäter
            Karlskronas historia ett riksintresse. Karlskrona intar en särställning
            genom att vara Europas och världens i särklass bäst beva- rade
            flottbas från stormaktstiden. Karl XI lät anlägga en helt ny stad
            i den blekingska skärgården, som kunde erbjuda isfri örlogshamn
            för den svenska flottan. Staden byggdes upp med europeiska förebilder
            och många av rikets förnämsta män har varit verk- samma i Karlskrona.
            Här har bland många andra Hans Wachtmeister, Erik Dahlberg, Nicodemus
            Tessin, Christopher Polhem och F H af Chapman ver- kat. Ingen
            annan av Sveriges städer har så starkt som Karlskrona präglats
            av sjömilitär verksamhet. Marinmuseum är alltså långt mer än en
            byggnad med samlingar. Det ingår i en unik levande historisk miljö.
          </p>
          <p>
            Karlskrona, Östersjöns mötesplats
          </p>
          <p>
            Karlskrona har ambitionerna att vara Östersjöns mötesplats. Marinmuseum
            har för närvarande utställningen ”Baltic Heritage” på turné. Den
            har temat ”det marinarkeologiska arvet i Östersjön” och vill utifrån
            tekniska och kultur- historiska aspekter inspirera länderna runt
            Östersjön att skydda fornlämningar under vatten. ”Baltic Heritage”
            exponeras i S:t Petersburg, Rostock, Gdy- nia/Gdansk, Kalipeda,
            Tallinn och Riga.
          </p>
          <p>
            Marin arkeologi och ekologi
          </p>
          <p>
            Marinmuseum förvaltar århundradens kunskap om havet och människans
            ak- tiviteter på och under vattnet. Utgångspunkten för kunskapsinsamlingen
            har varit Östersjön. Det är naturligt att nya Marinmuseum får
            en central roll inom två betydelsefulla forskningsområden, nämligen
            marinarkeologi och Öster- sjöns marina ekologi.
          </p>
          <p>
            Mot. 1994/95 Kr271
          </p>
          <pb facs="riksdagen-motions-pdf/data/199495/mot_199495_KrU_271/mot_199495_KrU_271-004.pdf"/>
          <p>
            Marinarkeologiska fynd
          </p>
          <p>
            I farvattnen kring Karlskrona finns Sveriges största koncentration
            av marinar- keologiska fynd, som också är lättillgängliga. Många
            av stadens hamnar och kustanläggningar är t.ex. byggda på vrak
            sedan trehundra år tillbaka. Detta faktum talar för att marinarkeologisk
            forskning, marinarkeologiska kurser på högskolenivå och avancerade
            kurser i dykeriteknik hör hemma i Karlskrona.
          </p>
          <p>
            Maritimt Centrum
          </p>
          <p>
            Nya Marinmuseum blir i linje med detta centrum för insamling
            och spridning av information om Östersjöns ekosystem. Skälet till
            detta är museets funktion som centralt museum för marinen. Marinens
            verksamhet utgör förutsätt- ningen för museets ekologiska engagemang.
            I Karlskrona finns både Kustbe- vakningens centrala ledning och
            den södra regionledningen. Karlskrona hyser även ett havsfiskelaboratorium,
            Östersjölaboratoriet och flera betydande fis- kehamnar. Östersjöinstitutet,
            ett forum för kontakter och samverkan mellan Östersjöländerna,
            arbetar intensivt sedan några år tillbaka i Karlskrona. Mari-
            nens dykarskola i Karlskrona är i dag ensam om att utfärda A-certifikat.
            Denna betydande kompetens finns samlad i projekt Maritimt Centrum.
          </p>
          <p>
            Utvecklingsmöjligheter för den maritima museiverksamheten
          </p>
          <p>
            Debatten om vårt marina kulturarv har engagerat många, vilket
            är positivt. Just nu gäller det att utveckla en långsiktig lösning
            i ett riksperspektiv. Den maritima museiverksamheten behöver samlas
            under en huvudman. En lång- siktig utvecklingsplan för den totala
            verksamheten måste tas fram. Detta är nödvändiga åtgärder, inte
            minst med hänvisning till en allt mer ansträngd samhällsekonomi.
            Mot bakgrund av Karlskronas unika örlogsmarina kulturarv som ovan
            be- skrivits och den som också nämnts hårt ansträngda samhällsekonomin,
            bör Nya Marinmuseet i Karlskrona ges ansvaret för hela den örlogsmarina
            verk- samheten och Sjöhistoriska museets uppgifter på detta område
            bör således överföras till Marinmuseum i Karlskrona.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om nya
            Marinmuseum i Karlskrona. Stockholm den 25 januari 1995 Magnus
            Johansson (s)
          </p>
          <p>
            Christer Skoog (s) Jan Björkman (s)
          </p>
          <p>
            Karin Olsson (s)
          </p>
          <p>
            Mot. 1994/95 Kr271
          </p>
        </div>
      </div>
    </body>
  </text>
</TEI>
