<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00321">
  <teiHeader>
    <fileDesc>
      <titleStmt>
        <title>Domstolsverket</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Domstolsverket</title>
          <idno type="rdwebb">GV02Ju321</idno>
          <rs type="number">Ju321</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju321/text</ref>
          <ref type="dokument_url_html">http://data.riksdagen.se/dokument/GV02Ju321</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju321</ref>
          <ref type="doc">http://data.riksdagen.se/fil/67886D2A-6EA1-4692-9DC7-4DEDA405B69C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HM9vJW2xch68ggNCVQ5K4i" type="signed"/>
        <correspContext corresp="i-HM9vJW2xch68ggNCVQ5K4i">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction type="referral" xml:id="i-YCqqNSDse9AsYegoLKE7Mw">
          <date when="2007-10-16"/>
        </correspAction>
        <correspAction type="dismissal" xml:id="i-TwQcmEXndnpMwNadezUmX">
          <date when="2007-10-16"/>
        </correspAction>
        <correspAction type="numbering" xml:id="i-3srY1nHnNsE1fNVwP3PgWP">
          <date when="2007-10-05"/>
        </correspAction>
        <correspAction type="submission" xml:id="i-R2zws5Ti5Ps3oDXzBps8vA">
          <date when="2007-10-04"/>
        </correspAction>
        <correspAction type="transfer" xml:id="i-UZBWpqPXdvbPtVvPFzLxgE">
          <date when="2007-10-03"/>
        </correspAction>
        <correspAction type="assigned" xml:id="i-M7GX3STVhthEmpSb3z5Q8i"/>
        <correspContext corresp="i-M7GX3STVhthEmpSb3z5Q8i">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8aJdtbzyDGeDE8hrWdAo5T">
            Förslag till riksdagsbeslut
          </head>
          <p xml:id="i-PsGN2GDe3HRUKxMV5iJTLT">
            Riksdagen tillkännager för regeringen som sin mening vad som
            anförs i motionen om Domstolsverket.
          </p>
        </div>
        <div type="motContent">
          <head type="h1" xml:id="i-Y2armvyipWBGjk2gqvPQ4K">
            Motivering
          </head>
          <p xml:id="i-ELBHApsnGmqKBetRwggJY2">
            Ett rättssamhälle kräver fungerande domstolar. Deras uppgifter
            är att handlägga mål och ärenden på ett rättssäkert och effektivt
            sätt och att avkunna dom inom rimlig tid.
          </p>
          <p xml:id="i-8x8JpL518K4uc9bLw14KyE">
            Den förra regeringen startade för några år sedan ett förändringsarbete
            när det gäller domstolsväsendet. Målsättningen med detta förändringsarbete
            var att skapa större domkretsar med resultatet att många mindre
            tingsrätter lagts ned. Nedläggningen av små tingsrätter runtom
            i landet har varit mycket negativ. I denna motion kommer jag att
            beskriva några av de konsekvenser som den förra socialdemokratiska
            regeringens politik ledde till.
          </p>
          <head type="h2" xml:id="i-7zbFLdxUFs1k4rMkEpLuf4">
            Mindre tingsrätter
          </head>
          <p xml:id="i-E1eZh8JFRUdCs9NExuqDd1">
            Under flera år har det framkommit kritik mot att Domstolsverket
            alltmer strävar efter att utöka sin maktsfär genom att begränsa
            domstolarnas möjligheter att själva bestämma över tilldelade medel.
            Domstolsverkets uppfattning att domstolarnas beredningsorganisation
            bör utvecklas och effektiviseras har intecknats som ett argument
            för nedläggning av mindre tingsrätter runtom i landet. Men detta
            arbete kan ske i såväl små som stora tingsrätter. Önskemålet att
            skapa en effektiv beredningsorganisation kan därför inte användas
            som argument för att lägga ned mindre tingsrätter.
          </p>
          <p xml:id="i-EZteBWs75vLq2QoWLUnixK">
            Önskemål om långt driven specialisering framstår för de allmänna
            domstolarnas vidkommande som mindre relevanta och mer som argument
            konstruerade särskilt till stöd för att lägga ned de små tingsrätterna.
            Just den breda erfarenhet som handläggning av olika slags mål
            och ärenden medför är en nödvändig förutsättning för att behandling
            av de synnerligen varierande juridiska problem som dyker upp i
            verksamheten skall kunna ske på ett säkert sätt. En annan sak
            är att en domare kan få ta ställning till juridiska frågor som
            för sin lösning kräver specialkunskaper och kännedom om praxis
            inom ett visst område. Ett bra sätt att förbättra den enskilde
            domarens förutsättningar för att ta sig igenom sådana situationer
            snabbt och säkert är att utveckla domarnas möjligheter att ta
            del av varandras avgöranden. Inte bara prejudikat utan även precedensfall
            borde vara lätt åtkomliga i datorn.
          </p>
          <head type="h2" xml:id="i-S1YGPYd9QeKqqzvNz1kBtK">
            Domaryrket
          </head>
          <p xml:id="i-M7AuUyH1mC7p16ZmENnZEp">
            Bland annat genom alla omorganisationer av tingsrätterna har
            de unga juristernas intresse för att bli domare minskat betydligt.
            Numera är det sällsynt att en notarie ser domarbanan som förstahandsval
            när den framtida yrkesinriktningen stakas ut. Man bör inte bortse
            från att många som har valt domarbanan har gjort det för möjligheterna
            att komma till en mindre ort med de fördelar det har. Från rekryteringssynpunkt
            finns det skäl som talar för att projektet att lägga samman tingsrätter
            är kontraproduktivt.
          </p>
          <head type="h2" xml:id="i-AjJ7p4wKXNV7ULfyJafgQQ">
            Kompetensutveckling
          </head>
          <p xml:id="i-BNASdA87UbCEDAYn7KjRfa">
            Bland de små tingsrätterna finns det ett utbrett missnöje med
            den utbildning som Domstolsverket erbjuder eftersom den som regel
            inte upplevs hålla måttet, och av budgettekniska skäl är det sällan
            möjligt för personalen att få tillgång till utbildning i extern
            regi. Därför kan inte heller frågan om kompetensutveckling användas
            som ett argument för att lägga ned mindre tingsrätter. Det bör
            även framhållas att Domstolsverket i sina utredningar har underlåtit
            att beakta vikten av att det finns en fungerande advokatverksamhet
            i det samhälle där den nedläggningshotade tingsrätten finns. En
            konsekvens blir att såväl domstolen som all advokatverksamhet
            kommer att försvinna från orten.
          </p>
          <head type="h2" xml:id="i-64rYsjPsU5GU4iPZ5ti5a3">
            Domstolens lokala förankring
          </head>
          <p xml:id="i-3NxbY8XLpYMyBzigkWP7WN">
            Värdet av att domstolen har en lokal förankring får inte underskattas.
            Hos den domare som tjänstgör i en liten domstol ökar med åren
            kunskapen om lokala särdrag i fråga om t.ex. målstruktur, ortsförhållanden
            och kommunikationer, vilket i sin tur främjar möjligheterna till
            en säker bedömning i sådana brottmål och tvistemål där dessa särdrag
            haft en betydelse i skeendet.
          </p>
          <p xml:id="i-TWVU23H1dR84wod7C2Uj1C">
            Alla misstänkta skall betraktas som oskyldiga tills dom har fallit.
            Brott tilldrar sig ett betydande intresse hos allmänheten. Detta
            visar sig inte minst i mediebevakningen av brott och rättegångar,
            såväl på riksplanet som lokalt. Givetvis bidrar sådana påminnelser
            om rättsskipningens existens och närvaro till att upprätthålla
            den allmänna laglydnaden. Man bör noga överväga vad det får för
            konsekvenser att överge den tradition som finns i Sverige med
            lokalt förankrade brottmålsdomstolar.
          </p>
          <head type="h2" xml:id="i-4JjXErmXLTvKjhqL35fpoJ">
            Kvalitet
          </head>
          <p xml:id="i-K11WUapUXgwa525ZNe1sJ2">
            Det har inte påvisats och har inte heller påståtts i Domstolsverkets
            utredningar att de små domstolarna är sämre än de stora på den
            punkt som är helt avgörande i sammanhanget, nämligen kvaliteten
            i dömandet. Medborgarna får alltså vad de kan kräva i de små domstolarna
            likaväl som i de stora. Med en lokal domstol får medborgarna dessutom
            i flera avseenden en bättre service. Det blir kortare restid.
            Därmed blir inkomstförlusterna mindre för dem som kallas till
            domstolarna. Ju fler domstolar det finns desto fler orter finns
            det med advokatbyråer, något som är viktigt inte bara i tingsrättsangelägenheter.
          </p>
          <head type="h2" xml:id="i-Ev7wYo5dqg13Ga8V89qPaJ">
            Domstolarnas organisation
          </head>
          <p xml:id="i-U98AoPyq6C1JsuMZ3zBeKb">
            Den nya alliansregeringen har gett uttryck för att domstolsorganisationen
            bör utvecklas vidare i takt med att kraven från samhället ökar
            och förändras. Regeringen kommer därför att initiera en utvärdering
            av de senaste årens organisationsförändringar av det svenska rättsväsendet.
            Efter denna utredning kommer regeringen att ta ställning till
            den framtida domstolsorganisationen samt Domstolsverkets framtida
            roll. Jag ser mycket positivt på den nya regeringens initiativ
            till en översyn av rättsväsendets organisation.
          </p>
        </div>
        <div type="motSignatures">
          <list>
            <item xml:id="i-FBACpBTWjhSPdCAvhZL3Dt">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
