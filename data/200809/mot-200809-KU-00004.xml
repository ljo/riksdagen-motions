<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00004">
  <teiHeader>
    <fileDesc>
      <titleStmt>
        <title>med anledning av prop. 2008/09:158 Från erkännande till egenmakt – regeringens strategi för de nationella minoriteterna</title>
        <author corresp="i-FnYuSnrPcb2UZaoXY7vjXa">av Mikael Johansson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:158 Från erkännande till egenmakt – regeringens strategi för de nationella minoriteterna</title>
          <idno type="rdwebb">GW02K4</idno>
          <rs type="number">K4</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K4/text</ref>
          <ref type="dokument_url_html">http://data.riksdagen.se/dokument/GW02K4</ref>
          <ref type="dokumentstatus_url_xml">http://data.riksdagen.se/dokumentstatus/GW02K4</ref>
          <ref type="doc">http://data.riksdagen.se/fil/57B92E2B-CFD1-4C99-8B72-C8DE376D9B6C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FvpsLGyVJwy2VnAqBbfthX</idno>
            <name>Maria Wetterstrand</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-USmvPitCDGokJo8byzcgq"/>
        <correspContext corresp="i-USmvPitCDGokJo8byzcgq">
          <ref>Proposition 2008/09:158</ref>
        </correspContext>
        <correspAction xml:id="i-QWHaNt9cnskCWtiFZ8yj42" type="signed"/>
        <correspContext corresp="i-QWHaNt9cnskCWtiFZ8yj42">
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-FvpsLGyVJwy2VnAqBbfthX"/>
        </correspContext>
        <correspAction type="referral" xml:id="i-5c1nuBNL9sVBw5rGvdELgZ">
          <date when="2009-04-15"/>
        </correspAction>
        <correspAction type="dismissal" xml:id="i-2jojV7f6ez8grEMRWjhnXQ">
          <date when="2009-04-14"/>
        </correspAction>
        <correspAction type="dismissal" xml:id="i-PtRgDLN3gnchw5DfQkzenr">
          <date when="2009-04-14"/>
        </correspAction>
        <correspAction type="transfer" xml:id="i-Mx2cuJrzeHq4LRBNJNE7hP">
          <date when="2009-03-25"/>
        </correspAction>
        <correspAction type="submission" xml:id="i-UMkAB2VNQEzHdtxRfQPP6F">
          <date when="2009-03-25"/>
        </correspAction>
        <correspAction type="assigned" xml:id="i-TuKgjk2AjyGVLw9LRPraV2"/>
        <correspContext corresp="i-TuKgjk2AjyGVLw9LRPraV2">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DRb1q7vhuWoW6aUnfxc9UC">
            Förslag till riksdagsbeslut
          </head>
          <list style="ol">
            <item xml:id="i-E83s5BtWJQ2YTNt1wPvwoj">
              Riksdagen tillkännager för regeringen som sin mening vad som
              anförs i motionen om att regeringen för Sveriges räkning bör be
              om ursäkt och ta tydligt avstånd från den assimilationspolitik
              som bedrevs gentemot den samiskspråkiga och finskspråkiga befolkningen
              i Sverige under stora delar av 1900-talet.
            </item>
            <item xml:id="i-Rp6EnFUbEYsaqgSfVhcknk">
              Riksdagen beslutar att 6 § första stycket i lagen om nationella
              minoriteter och minoritetsspråk får följande lydelse: Med förvaltningsområdet
              för finska avses kommunerna Gällivare, Haparanda, Kiruna, Pajala,
              Övertorneå samt samtliga kommuner i Stockholms, Uppsala, Södermanlands
              och Västmanlands län.
            </item>
            <item xml:id="i-P84Yg2eCMmnBqu4Y9x9DMz">
              Riksdagen beslutar att 6 § tredje stycket i lagen om nationella
              minoriteter och minoritetsspråk får följande lydelse: Med förvaltningsområdet
              för samiska avses kommunerna Arjeplog, Arvidsjaur, Berg, Dorotea,
              Gällivare, Härjedalen, Jokkmokk, Kiruna, Krokom, Lycksele, Malå,
              Piteå, Skellefteå, Umeå, Sorsele, Storuman, Strömsund, Vilhelmina,
              Vindeln, Åre, Åsele, Älvdalen, Älvsbyn och Östersund.
            </item>
            <item xml:id="i-obHmxwCB2mwnXezfazNQw">
              Riksdagen tillkännager för regeringen som sin mening vad som
              anförs i motionen om att ta bort kravet på grundläggande kunskaper
              för att få undervisning i minoritetsspråk.
            </item>
          </list>
        </div>
        <div type="motContent">
          <head type="h1" xml:id="i-8WZm31ZiZS3KYe1dBtmvvB">
            Motivering
          </head>
          <p xml:id="i-9wbon25eRVQ1jb5tw1dGpx">
            Miljöpartiet välkomnar regeringens initiativ att stärka de nationella
            minoriteternas rättigheter samt minoritetsspråken. Den nya lagen
            förtydligar samhällets åtaganden att tillgodose de nationella
            minoriteternas tillgänglighet till samhällets viktigaste myndigheter
            på sitt eget språk. Men samtidigt finns det ett antal grundläggande
            brister i regeringens politik, som krävs för att läka såren efter
            Sveriges assimileringspolitik som bedrivits mot de nationella
            minoriteterna under 1900-talet.
          </p>
          <p xml:id="i-Q3fxc7CW2MrT4qyrxr7c3y">
            Det tredje benet i den gröna politiken för lika rättigheter är
            vikten av en modern minoritetspolitik. Majoritetsbefolkningen
            har gratis tillgång till sin kultur och sitt språk. För minoriteter
            är det däremot ett ständigt pågående arbete att upprätthålla de
            egna traditionerna, gruppkänslan och den egna identiteten. Miljöpartiet
            anser att staten har ett ansvar att underlätta det arbetet.
          </p>
          <p xml:id="i-Uo3RDoJYKkifYDS8AX2mLH">
            I dag omfattas de fem nationella minoriteterna romer, judar,
            sverigefinnar, tornedalingar och samer av ett särskilt skydd.
            Sverige bör utveckla en modern minoritetspolitik som skapar förutsättningar
            för alla minoriteter, samtidigt som de nationella minoriteterna
            även fortsättningsvis intar en särställning.
          </p>
          <p xml:id="i-Gesy7bo5hujv9TvkAX78Pj">
            Inom ramen för en modern minoritetspolitik bör samtliga etniska
            minoriteter få möjlighet att värna sin kultur och sitt språk,
            och det bör finnas stöd för denna verksamhet.
          </p>
          <p xml:id="i-MKX7xcvRRzsqrgFBoMGztU">
            I det följande utvecklar Miljöpartiet de områden som regeringen
            till synes väljer att inte åtgärda för att ge de nationella minoriteterna
            fullgoda rättigheter.
          </p>
          <head type="h1" xml:id="i-PEWrkm3iY1iemQ4vmgUtue">
            Miljöpartiet kräver att Sverige ber om ursäkt
          </head>
          <p xml:id="i-BxEq5XRos1mURVwEm1xswR">
            Mark Levengood har på ett komiskt sätt exemplifierat okunnigheten
            med hur han som finlandssvensk invandrare i Sverige skickades
            på kurs i svenska trots att svenska var det enda språk han kunde.
            Mindre komiskt är dock hur det under första delen av 1900-talet
            pågick en effektiv, politiskt sanktionerad insats för att utplåna
            finskan hos den finskspråkiga delen av befolkningen.
          </p>
          <p xml:id="i-UkWqSPqU52xh3bKS7dAHYX">
            I Norrbotten, där undervisningen tidigare bedrivits på barnens
            modersmål, infördes svenskspråkiga statsskolor och barnen förbjöds
            att tala något annat språk än svenska i skolan. Föräldrar uppmanades
            att sluta prata sitt finska modersmål med sina barn, och möjligheterna
            till vidareutbildning på och i finska skars av. Först på 1970-talet
            fick Sverige egentligen en nationell språkpolitik där respekten
            för barnens modersmål stod i centrum.
          </p>
          <p xml:id="i-9r2YH8YmfoEVcWjcbfxpYC">
            Att ta ifrån människan hennes modersmål är att slå undan fötterna
            och göra henne rotlös. Kontakten med den egna kulturen och den
            egna släkten försvåras. Rätten att få använda sitt modersmål anses
            därför vara en mänsklig rättighet. Ett barn som förvägras detta
            får också svårare att lära sig andra språk. Risken är att barnet
            blir sämre i tal och skrift på sitt nya påtvingade språk, när
            kunskapen i modersmålet beskurits. Resultatet kan bli en halvspråkighet
            där kunskapen i båda språken brister. Detta har Sverige utsatt
            finskspråkiga barn för under en stor del av 1900-talet.
          </p>
          <p xml:id="i-5W5t4Xrhgw152yXfuPbd1Y">
            Den politik som bedrevs då har återverkningar i dag. De samiska
            språken drabbades av samma assimileringsiver och har i dag en
            svag ställning. Att finskan inte gått samma öde till mötes beror
            på den stora grupp finska invandrare som kom svensk industri till
            undsättning när vi hade brist på arbetskraft under 196070-talen.
            I dag minskar deltagandet i modersmålsundervisning på finska,
            sannolikt på grund av finskans låga status och negativa attityder
            från omgivningen.
          </p>
          <p xml:id="i-EyviiB9ZMYx7XtJBAD6Zwq">
            Svenska staten bör uttala en offentlig ursäkt och ett tydligt
            avståndstagande från den assimilationspolitik som bedrevs gentemot
            den samiskspråkiga och den finskspråkiga befolkningen i Sverige
            under stora delar av 1900-talet.
          </p>
          <head type="h1" xml:id="i-VqDviN3TgR6g1z7xrb1WfL">
            Utvidga förvaltningsområdet för finskan och samiskan
          </head>
          <p xml:id="i-QCYjaFSewsP3C84y5coWpZ">
            Regeringen frångår utredningens förslag att utvidga finska språkets
            (med status som minoritetsspråk) förvaltningsområde att gälla
            hela Mälardalsregionen. Regeringen yrkar att endast de kommuner
            som för tillfället ställt sig positiva till att ingå i förvaltningsområdet
            ska göra detta.
          </p>
          <p xml:id="i-FvUKcZqeGNLB7AQmDVn4px">
            Miljöpartiet anser att det är beklämmande att tillfälliga politiska
            majoriteter i kommunerna i Mälardalsregionen ska ha rätt att bestämma
            över huruvida en grundläggande mänsklig rättighet åtföljs. Rätten
            till minoritetsspråk ska gälla i de områden som är högaktuella
            med anledning av den andel finlandssvenskar som är bosatta där.
          </p>
          <p xml:id="i-9964d4aEtyU8ZtWmwBwv9n">
            Miljöpartiet anser att Sverige bör utöka det område där finska
            språket har status som nationellt minoritetsspråk till att omfatta
            alla kommuner i Södermanlands, Västmanlands, Upplands och Stockholms
            län, i enlighet med det förslag som lades fram i den statliga
            utredningen Rätten till mitt språk (SOU 2005:40). Med stärkta
            språkliga rättigheter följer också att språket och kulturen får
            en högre status.
          </p>
          <p xml:id="i-D2JY69SbgtrbW4nKyLtTFj">
            I samma utredning föreslås också en utvidgning av förvaltningsområdet
            för samiska som minoritetsspråk till att också gälla kommunerna
            Arvidsjaur, Berg, Dorotea, Härjedalen, Krokom, Lycksele, Malå,
            Piteå, Skellefteå, Sorsele , Storuman, Strömsund, Umeå, Vilhelmina,
            Vindeln, Åre, Åsele, Älvdalen, Älvsbyn och Östersund. Regeringen
            har även här föreslagit en begränsad utvidgning, som inte omfattar
            Dorotea, Krokom, Piteå, Skellefteå, Vindeln, Åsele och Älvsbyn.
            Miljöpartiet anser att riksdagen bör stödja det förslag utredningen
            har lagt fram i detta avseende.
          </p>
          <head type="h1" xml:id="i-HbvirVT7LoepWehsJABehz">
            Kravet på grundläggande kunskaper
          </head>
          <p xml:id="i-dgAAxCDCRqjhB7tQ8K15S">
            I dag ställs krav på grundläggande kunskaper för att få undervisning
            i minoritetsspråk. Utredningen Rätten till mitt språk (SOU 2005:40)
            föreslår att detta krav tas bort. Väsentligt i detta sammanhang
            är behovet av en vitalisering av minoritetsspråken.
          </p>
          <p xml:id="i-HfVTyouMLKgyMzaDt9nb3M">
            Miljöpartiet anser att regeringen ska återkomma till riksdagen
            med ett förslag som innebär att kravet på grundläggande kunskaper
            i minoritetsspråken tas bort.
          </p>
        </div>
        <div type="motSignatures">
          <list>
            <item xml:id="i-3XzSHe62LxwGRHB1PUaBr6">
              Mikael Johansson (mp)
            </item>
            <item xml:id="i-ENmxLuGXmzJjCR1W5zHh81">
              Mehmet Kaplan (mp)
            </item>
            <item xml:id="i-UV5a1RB8yYnxR8NNhyfn3W">
              Jan Lindholm (mp)
            </item>
            <item xml:id="i-EapFtUnHb9gpagt9jsZPC1">
              Maria Wetterstrand (mp)
            </item>
          </list>
        </div>
      </div>
    </body>
  </text>
</TEI>
