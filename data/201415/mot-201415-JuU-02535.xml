<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02535">
  <teiHeader>
    <fileDesc>
      <titleStmt>
        <title>DIKO-lagar</title>
        <author corresp="i-NXkJirA9Eh3xDV8PPU3eVE i-Dkz1KdQBrKqVm9WCptUQaD">av Kent Ekeroth och Adam Marttinen (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2535 av Kent Ekeroth och Adam Marttinen (SD)</title>
          <idno type="rdwebb">H2022535</idno>
          <rs type="number">2535</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022535/text</ref>
          <ref type="dokument_url_html">http://data.riksdagen.se/dokument/H2022535</ref>
          <ref type="dokumentstatus_url_xml">http://data.riksdagen.se/dokumentstatus/H2022535</ref>
          <ref type="docx">http://data.riksdagen.se/fil/B07A93A2-1AC4-476E-A747-E57A275BC6EE</ref>
          <ref type="pdf">http://data.riksdagen.se/fil/C8F2E26C-2598-4A31-A729-90EAE2F5AE96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DLXjdUvCGZSeTjL4knz42n" type="signed"/>
        <correspContext corresp="i-DLXjdUvCGZSeTjL4knz42n">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-Dkz1KdQBrKqVm9WCptUQaD"/>
        </correspContext>
        <correspAction type="submitted" xml:id="i-6FGDJcqfiAgnvvoLMrV3Hc">
          <date when="2014-11-10"/>
          <time when="16:19:00"/>
        </correspAction>
        <correspAction type="reviewed" xml:id="i-9rgsmxJieCuMnVJ1fzfJe3">
          <date when="2014-11-10"/>
          <time when="21:10:24"/>
        </correspAction>
        <correspAction type="referred" xml:id="i-ACGRnD3kpjfcqH3g5n4Ktu">
          <date when="2014-11-12"/>
        </correspAction>
        <correspAction type="assigned" xml:id="i-6tQzzRBGt71VNWCQEMPmM9">
          <date when="2016-10-04"/>
          <time when="11:28:44"/>
        </correspAction>
        <correspContext corresp="i-6tQzzRBGt71VNWCQEMPmM9">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-GKgkUdgDhSd7q6r8phrc6E"/>
        <correspContext corresp="i-GKgkUdgDhSd7q6r8phrc6E">
          <ref type="uppgift">2014/15:JuU15</ref>
          <ref type="ref_dok_id">H201JuU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RBMfTJJr9tummCfQcEAKLA"/>
        <correspContext corresp="i-RBMfTJJr9tummCfQcEAKLA">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WdnKvwkMAVKJ9c1xzgbx3u"/>
        <correspContext corresp="i-WdnKvwkMAVKJ9c1xzgbx3u">
          <ref type="uppgift">2014/15:JuU8</ref>
          <ref type="ref_dok_id">H201JuU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU8</ref>
          <ref type="ref_dok_titel">Strafflindring vid medverkan till utredning av egen brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2HsDyULwjpLY7Djhg59wJk"/>
        <correspContext corresp="i-2HsDyULwjpLY7Djhg59wJk">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2535 av Kent Ekeroth och Adam Marttinen (SD) DIKO-lagar</div>
      </div>
      <div type="motBody">
        <div type="TOC" xml:id="i-AzSNAxNq7s4YHX7AgfCdrj">
          <list>
            </list>
        </div>
        <div type="motProposal" subtype="förslag">
          <head xml:id="i-9Qa4VZV4hA2tFKezR3tbvx">
            Förslag till riksdagsbeslut
          </head>
          <list style="ol">
            <item xml:id="i-KzFu6kENCebLGr7ScC2Mjg">
              Riksdagen tillkännager för regeringen som sin mening vad som
              anförs i motionen om avgörande om DIKO-relaterad brottslighet.
            </item>
            <item xml:id="i-5pURJxdSRc19PPPT9BpDTx">
              Riksdagen tillkännager för regeringen som sin mening vad som
              anförs i motionen om utökade befogenheter för hemliga tvångsmedel.
            </item>
            <item xml:id="i-XEE1ixFudntN1LAVdsHznr">
              Riksdagen tillkännager för regeringen som sin mening vad som
              anförs i motionen om ett nationellt ansvar för DIKO-brott.
            </item>
            <item xml:id="i-VN4qrqLUiVf3cp47jNC8UB">
              Riksdagen tillkännager för regeringen som sin mening vad som
              anförs i motionen om en tillsynsmyndighet för kontroll av DIKO-befogenheter.
            </item>
            <item xml:id="i-RsVuekEvdpAndmKVcJdYTq">
              Riksdagen tillkännager för regeringen som sin mening vad som
              anförs i motionen om införandet av en ny brottskategori.
            </item>
            <item xml:id="i-SfvSjjqJsEr1jpCco7j57i">
              Riksdagen tillkännager för regeringen som sin mening vad som
              anförs i motionen om att åtala och fälla någon för organiserad
              brottslighet utan att binda denne vid ett specifikt brott.
            </item>
            <item xml:id="i-3RPkjkdNQeQ7pfCyLK4wFu">
              Riksdagen tillkännager för regeringen som sin mening vad som
              anförs i motionen om skärpta straff för övergrepp i rättssak.
            </item>
            <item xml:id="i-8n4BZSWfJBoPXt8MDUU751">
              Riksdagen tillkännager för regeringen som sin mening vad som
              anförs i motionen om att införa ett kronvittnessystem.
            </item>
            <item xml:id="i-NDA9BBR5vAXYmD8UM4utZ4">
              Riksdagen tillkännager för regeringen som sin mening vad som
              anförs i motionen om att utreda möjligheten att använda anonyma
              vittnen.
            </item>
            <item xml:id="i-LPXRD1wWYAw58yXBPkp2F8">
              Riksdagen tillkännager för regeringen som sin mening vad som
              anförs i motionen om att göra det lättare att förverka tillgångar
              för personer dömda för DIKO-brott.
            </item>
          </list>
        </div>
        <div type="motContent">
          <head type="h1" xml:id="i-HAHbCpEwc61anKuTJbzpe3">
            Motivering
          </head>
          <p xml:id="i-B64rzU3LAdJZY1JxB2LHUW">
            Med anledning av händelser i Malmö specifikt och utvecklingen
            i Sverige generellt hölls våren 2012 en debatt i riksdagen om
            organiserad brottslighet. Aktualiteten i denna fråga understryks
            även av Rikspolisstyrelsen som tog beslut om att situationen var
            av ”särskild nationell angelägenhet”.
          </p>
          <p xml:id="i-N3pnCMourrj327upWg3Fp4">
            I den nämnda debatten presenterade vi ett program för att bekämpa
            den organiserade brottsligheten, Särskilda Metoder mot Organiserad
            Kriminalitet. Syftet med programmet är att kraftfullt slå ned
            mot den organiserade brottsligheten nu, innan den fått sådan utbredning
            att den blivit ett landsomfattande hot snarare än främst koncentrerad
            till vissa städer och områden. Det är också vår förhoppning att
            detta program inte bara ska förhindra framtida samhällsutbredning
            utan även att eliminera flertalet av de kriminella nätverk och
            organisationer som redan är verksamma idag.
          </p>
          <p xml:id="i-jzYgyX2Lnq4nD5BXS7gho">
            Vi föreslår att en ny lag införs som kriminaliserar delaktighet
            i organiserad brottslighet, kriminellt nätverk eller organisation;
            Deltagande i Kriminell Organisation (DIKO).
          </p>
          <head type="h1" xml:id="i-s2pkgvHp67Rt6xYyKv4cS">
            Inledning
          </head>
          <p xml:id="i-EswXT3aZuusi4ZxAeofc14">
            Rättsprocessen kan tematiskt delas upp i tre faser: den förberedande
            fasen, rättegången och den efterföljande fasen.
          </p>
          <p xml:id="i-SWjRME7aTtk67muL4UqyPU">
            Den förberedande fasen utgörs i princip av brottsutredningen
            som inkluderar förhör, gripande/anhållande, häktning och bevissäkring.
          </p>
          <p xml:id="i-TR9xkCxZwjByMJdxnAxxRD">
            Rättegångsfasen kan sägas innehålla åtalet samt själva rättegången
            med tillhörande dom.
          </p>
          <p xml:id="i-STVnRcCobc6fHQ1ZCLfZfM">
            Den sista fasen är vad som händer efter dom, det vill säga avtjänande
            av det utdömda straffet för brottslingen, skydd och stöd för brottsoffer
            och vittne, eventuell förverkan av pengar och egendom samt frågan
            om skadestånd eller brottsskadeersättning.
          </p>
          <p xml:id="i-HPzfbeGYTfZF8Kg3PYJVRU">
            För att komma tillrätta med en eskalerande organiserad brottslighet
            föreslår vi nytänkande och långtgående åtgärder som utökar rättsväsendets
            befogenheter att komma åt denna typ av brottslighet med kännbara
            straff som följd.
          </p>
          <p xml:id="i-LT27hrCUHHvpEmkP17mkH9">
            1. Den förberedande fasen – utökade befogenheter för rättsväsendet
          </p>
          <p xml:id="i-9Nqv5QiRZUVq4djYXi9jNy">
            För att DIKO-befogenheterna ska träda in måste det först avgöras
            om det är ett DIKO-ärende:
          </p>
          <p xml:id="i-CJZrwATYRttntcxf5cpjhs">
            Avgörande om det är DIKO-relaterad brottslighet
          </p>
          <p xml:id="i-DPcgT87wc9kHXPKgEAQTP5">
            Åklagaren ska till domstol lämna in begäran om att klassa en
            viss utredning som DIKO-relaterad. Domstolen ska då höra åklagarens
            framställning för att avgöra om det är rimligt att betrakta detta
            som DIKO-brottslighet. Finner domstolen att så är fallet träder
            DIKO-befogenheterna in för utredningen. I brådskande fall kan
            åklagaren fatta interimistiskt beslut som då snarast ska prövas
            i domstol.
          </p>
          <p xml:id="i-QyQYaHxFqk267LUp51ZPCY">
            Utökade befogenheter vid DIKO-fall
          </p>
          <p xml:id="i-8HGYXLTreQNwLdTvVZRaby">
            Hemliga tvångsmedel är ett nödvändigt och effektivt verktyg för
            brottsbekämpande myndigheter att komma åt grov brottslighet i
            allmänhet och organiserad brottslighet i synnerhet.
            <ref target="i-Ko9NoWAMKoJWzppuFezwHu">
              [1]
            </ref>
            Av olika skäl, inte minst integritetsaspekten, är användningen
            starkt reglerad. Även användning av information som tillkommer
            genom hemliga tvångsmedel regleras, bl.a. med avseende på överskottsinformation
            om andra brott än det tvångsmedlet beviljats för.
          </p>
          <p xml:id="i-2ebUWQd1sx3PXXXJTUh4vW">
            Tyvärr är dessa brottsbekämpande verktyg alldeles för snävt reglerade
            för att kunna användas effektivt mot just organiserad brottslighet.
            Detta kommer till uttryck genom att effektiva tvångsmedel huvudsakligen
            beviljas för att utreda narkotikabrott eftersom det inte krävs
            en särskilt omfattande narkotikahantering för att uppfylla domstolens
            krav för användning.
            <ref target="i-36u2TE3x65ac5XYhMWVRrS">
              [2]
            </ref>
            Högsta domstolen sänkte dock praxis för straffen vid narkotikabrott
            vilket medför att det även här blir svårt att använda tvångsmedlen.
          </p>
          <p xml:id="i-TLrQU4mw6jYXReKkDb4vHi">
            Vid misstanke om DIKO-brott behöver lagstiftningen modifieras
            så att tvångsmedlen kan användas mer effektivt genom en angreppsyta
            som slår mot hela den organiserade brottslighetens verksamheter.
          </p>
          <p xml:id="i-WmdubbZqZ4yNkmYC1sVSLh">
            Nya alternativa rekvisit bör tilläggas i de lagrum som reglerar
            samtliga hemliga tvångsmedel när det gäller att utreda DIKO-brott.
            Dessa rekvisit bör ha innebörden att hemliga tvångsmedel får användas
            utan villkor rörande straff, straffvärde, misstankegrad och vikt
            för utredningen för att utreda DIKO-brott. Vidare bör alternativa
            rekvisit tilläggas i de lagrum som reglerar användning av överskottsinformation.
            Dessa bör ha innebörden att all överskottsinformation om samtliga
            brott som kan kopplas till DIKO får användas för utredning och
            bevisning.
          </p>
          <p xml:id="i-EiQW4nTWiadFhkS11tE1U2">
            Genom att underlätta användningen av dessa tvångsmedel ges rättsväsendet
            större möjligheter att komma åt organiserad brottslighet.
          </p>
          <p xml:id="i-MhWXA44L8NW9CY7MqkNXKJ">
            Nationellt ansvar
          </p>
          <p xml:id="i-CuXM2TRo1EK8Mf8yhXetdk">
            Organiserad brottslighet som dels är internationell, dels även
            landsomfattande inom Sverige, bekämpas bäst av en del inom polisen
            som har ett övergripande nationellt ansvar för bekämpande av organiserad
            brottslighet. Det får ankomma på den nya polismyndigheten att
            avgöra detta, men exempelvis kan huvudansvaret ligga under den
            nya Nationella operativa avdelningen (Noa).
          </p>
          <p xml:id="i-RgVAoeUwtfbxUmK32F7bqS">
            För att underlätta och effektivisera ska den sekretess som ibland
            finns mellan myndigheter ej gälla när Noa efterfrågar information
            i fall kopplade till organiserad brottslighet.
          </p>
          <p xml:id="i-9RizkdemQpbWGCqq2uZDzg">
            Tillsynsmyndighet
          </p>
          <p xml:id="i-Y85BJNw2M3ei38PrQCsE7H">
            För att säkerställa att de utökade befogenheterna inte missbrukas
            ska en tillsynsmyndighet följa upp användningen av hemliga tvångsmedel
            i relation till DIKO-brottslighet. Tillsynsmyndigheten kan vara
            en som redan existerar eller om behov finns, en ny tillsättas.
          </p>
          <p xml:id="i-F7Z58edCgWpr5ehtGe6Cys">
            2. Rättegångsfasen – Deltagande i Kriminell Organisation (DIKO)
          </p>
          <p xml:id="i-LkV2nWwEm4Grsuk6KkQ8CA">
            Ny brottskategori
          </p>
          <p xml:id="i-HvuJxqHjxf5mKABY2TMdt6">
            En ny lagstiftning mot ”Deltagande i kriminell organisation”
            (DIKO) bör införas. Denna ska innefatta deltagande i kriminell
            organisation eller nätverk samt uppvisande av kriminellt mönster.
            Miniminivån på straffvärdet ska vara högt och maxstraffet för
            grovt DIKO ska kunna ge riktigt livstidsstraff. Vidare ska inte
            villkorlig frigivning tillämpas. Utvisning efter avtjänat straff
            ska göras obligatoriskt om den dömde är utländsk medborgare.
          </p>
          <p xml:id="i-XfFH8sS7PbQP4d8BoWqCgs">
            Inför möjlighet att åtala och fälla för organiserad brottslighet
            utan att binda vid specifikt brott
          </p>
          <p xml:id="i-Gfeb9fpkjXFx4af8ERPZD">
            Det centrala i vårt förslag handlar om att införa möjligheten
            att åtala och fälla en person utan att denna behöver bindas vid
            ett specifikt brott. Istället ska det, i fall av organiserad brottslighet,
            kunna räcka med att personen i fråga uppvisar ett kriminellt mönster
            av deltagande i en kriminell organisation eller nätverk (DIKO-brott).
          </p>
          <p xml:id="i-BdDoLvop1E1Uu3S5gBKyuG">
            Idag är det ofta det så kallade ”fotfolket” som fälls i domstol
            medan de drivande bakom ett kriminellt nätverk ofta slipper undan
            då domstolen inte kan binda personerna vid något specifikt brott.
            För att ta krafttag mot den organiserade brottsligheten behöver
            vi införa nya möjligheter att komma åt ledande och nyckelpersoner
            i den kriminella världen, och ovanstående åtgärd är ett led i
            detta.
          </p>
          <p xml:id="i-JkusC4W4C4qAP4LX5G6Ry4">
            Med vårt förslag blir det således olagligt att vara medlem i
            en kriminell organisation såväl som att vara en del av dess verksamhet
            eller aktiv i ett kriminellt nätverk. Denna typ av lagstiftning
            finns sedan 70-talet i bland annat USA och går där under beteckningen
            Racketeer Influenced and Corrupt Organizations (RICO). RICO-lagar
            har bland annat används effektivt för att bekämpa de kriminella
            nätverk som tidigare härjade i New York. Enligt uppgifter som
            framkommit från den amerikanska kongressens utredningstjänst utgör
            RICO den enskilt viktigaste lagen i USA rörande bekämpande av
            organiserad brottslighet.
          </p>
          <p xml:id="i-SwU2ij99gTYTqRw2Thu5eE">
            Förslaget måste utredas och på vilket sätt mönstret av deltagande
            i organiserad kriminalitet ska definieras måste noga framgå av
            lagstiftningen.
          </p>
          <p xml:id="i-EJMSvbkAtz6GCzh5TdGevD">
            Skärpta straff för övergrepp i rättssak
          </p>
          <p xml:id="i-AKks7FA2GDJesWavmsWxVa">
            Antalet anmälda övergrepp i rättssak har ökat markant under 2000-talet.
            <ref target="i-SnuMoMWTAWqmj1xHd3PuW4">
              [3]
            </ref>
            Samtidigt, såsom Åklagarmyndigheten framhållit
            <ref target="i-27m5nNcRD1P5pQB7UbtFg2">
              [4]
            </ref>
            , är det en grundläggande förutsättning för en effektiv brottsbekämpning
            och lagföring att målsägande och vittnen inte drar sig för att
            infinna sig till förhandling.
          </p>
          <p xml:id="i-KTgDjezjeoxLr7SE1wftNt">
            Övergrepp i rättssak bör när det handlar om organiserad brottslighet
            i ännu högre utsträckning klassas som allvarligt än vad som nu
            är fallet. Detta eftersom kriminella nätverk och organisationer
            har, eller kan uppfattas ha, större möjligheter att sätta sina
            hot i verket och därmed också större möjlighet att påverka viljan
            att polisanmäla brott, avlägga vittnesmål och liknande.
          </p>
          <p xml:id="i-AFkaxA7PQrhkHSyGGUuccj">
            I nuläget har varken ringa eller normalgraden av övergrepp i
            rättssak något minimistraff. För att öka tryggheten för brottsoffer
            och vittnen, samt för att markera skarpt mot dem som överväger
            att begå övergrepp i rättssak, bör lagstiftningen modifieras angående
            straffpåföljden. Lagändringens betydelse bör göra gällande att
            för övergrepp i rättssak vid DIKO-rättegång bör minimistraffet
            för ringa brott alltid leda till fängelsestraff, d.v.s. minst
            ett års fängelse. Normalgraden bör därmed ha ett ännu högre minimi-
            och maxstraff och så bör även grovt övergrepp i rättssak justeras.
          </p>
          <p xml:id="i-CpXbvV2MdxdinsxwqEHhGz">
            Inför kronvittnessystem
          </p>
          <p xml:id="i-MeNWBimBJQQguAEy4iQQQB">
            Ett kronvittnessystem bör upprättas för tillämpning vid misstanke
            om organiserad brottslighet. Kronvittnessystem används av många
            europeiska länder, närmast oss Danmark, Norge och även till viss
            del Finland, och medger strafflindring beträffande kronvittnets
            egna brott. En av systemets största fördelar är att det ökar incitament
            för brottsbelastade uppgiftshållare att träda fram och bidra till
            att lösa svårutredd organiserad brottslighet. Mot kronvittnessystem
            kan invändas att bevisvärdet och i förlängningen också systemets
            effektivitet minskar vid angivelser av andra eftersom detta kommer
            att bli ett incitament till att tillskansa sig fördelar genom
            falska vittnesmål. Men systemet kan utformas så att uppgifterna
            främst ska handla om konkreta och kontrollerbara uppgifter för
            att undvika falska vittnesmål.
          </p>
          <p xml:id="i-P8hrFp8fLvwL4SvTGwqDKj">
            Dessutom tar kronvittnet samtidigt en mycket stor risk i form
            av en påtaglig hotbild från den kriminella organisationen och
            att eventuellt aldrig mer kunna leva ett normalt liv. Falska vittnesmål
            blir därigenom också mindre attraktiva att ge, vilket försvagar
            invändningen om falska vittnesmål.
          </p>
          <p xml:id="i-8Fje2ev3Ek67eh4eQKnaXq">
            Kronvittnet ska åtnjuta två fördelar. För det första ska strafflindring
            ges om vittnesmålet lett till verifierbara resultat. Strafflindringen
            bör i somliga fall inte medges vid vålds- och sexualbrott på grund
            av vikten av upprättelse för brottsoffret. För det andra ska kronvittnet
            kunna uppgå i polisens personskyddsprogram och inom rimliga gränser,
            baserat på värdet av vittnesmålet och vikten för utredningen,
            få ekonomisk ersättning för kostnader för nyetablering vid ny
            ort samt för inkomstbortfall till följd av hot och risker som
            samarbetet med rättsväsendet har medfört.
          </p>
          <p xml:id="i-Lvqk9RVshLbKcD6H8ZCDzx">
            Kronvittnen ska användas restriktivt men möjligheten bör finnas
            för att skapa incitament för att vittna mot organiserad brottslighet.
          </p>
          <p xml:id="i-4Q8sHviqiGDGKNuV28usqx">
            Utred användning av anonyma vittnen
          </p>
          <p xml:id="i-PsCEusSYF2dY6SvAxRT8KS">
            Målsägande och vittnen har alltid haft en utsatt position i rättsprocessen.
            De uppgifter de lämnar är inte sällan förenade med obehag och
            rädsla över den egna säkerheten. Vittnesmål utgör också ett av
            de viktigaste bevismedlen för domstolarna. Anonyma vittnen syftar
            till att skydda vittnet från negativa konsekvenser av vittnesmålet,
            t.ex. hämndaktioner från den tilltalade eller personer knutna
            till denne. Möjligheten att avge ett vittnesmål anonymt antas
            påverka ett potentiellt vittne positivt och kan innebära att en
            person som annars inte vågat vittna lämnar viktig information
            i målet. Samtidigt kan användningen av anonyma vittnen innebära
            att försvarets möjlighet att granska de bevis som läggs fram emot
            den tilltalade blir kringskurna.
          </p>
          <p xml:id="i-Y2t865Hsy2BiJ4PV6TY27f">
            Europakonventionen ställer inte upp något absolut förbud mot
            användningen av uppgifter från anonyma vittnen. Sådana vittnen
            kan tillåtas undantagsvis. Det förutsätter ett konstaterat behov
            av skydd. Uppgifterna från ett anonymt vittne får inte heller
            läggas till grund för en fällande dom om det är den enda/avgörande
            bevisningen i målet. Om försvaret inte har möjlighet att höra
            ett anonymt vittne någon gång under processen skulle detta förfarande
            strida mot Europakonventionen. I fall där uppgifter från anonyma
            vittnen används krävs därför stöd för uppgifterna i övrig bevisning.
          </p>
          <p xml:id="i-8nQp2yoXM2DKhpxURECbsr">
            Av fyra länder som till RUT inkom med svar, närmare bestämt Finland,
            Storbritannien, Danmark och Nederländerna, var det endast Finland
            som svarade att de inte tillåter anonyma vittnen. I övriga länder
            som inkommit med svar tillåts anonyma vittnesmål under vissa förutsättningar.
          </p>
          <p xml:id="i-TUUtJNjzCnQ9rHrUkX1voh">
            Som ett led i kampen mot organiserad brottslighet vill vi att
            regeringen utreder möjligheterna att införa anonyma vittnen i
            vissa fall.
          </p>
          <p xml:id="i-98u8wube1eYoYjVugSBa1r">
            3. Efter domen
          </p>
          <p xml:id="i-7RBfSoChRpbe6eiNbSCaeh">
            Utvidgat förverkande vid DIKO
          </p>
          <p xml:id="i-RLGiqf3deSDGoxqvKhygRB">
            Lagstiftningen om förverkande är idag alldeles för snäv. Tillgångar
            som är utbyte av en icke närmare specificerad brottslig verksamhet
            får endast förverkas om någon döms för ett brott för vilket är
            föreskrivet sex års straffvärde eller för ett fåtal specificerade
            brott med endast en aning sänkt bevisbörda (36 kap 1 b § BrB).
          </p>
          <p xml:id="i-ShPV7Tg17reNcWkWUJh7r5">
            Vi föreslår att förverkande en DIKO-dömd persons tillgångar underlättas.
          </p>
          <p xml:id="i-8WQTtuyoTV5PuBoeph5J4G">
            Dessa förslag är nödvändiga för att rättsväsendet ska kunna agera
            mot grovt kriminella som flagrant gör stora vinster på sin kriminella
            livsstil men i nuläget ligger steget före rättvisan. De utökade
            befogenheterna är inte tänkta att drabba vanliga medborgare som
            vare sig är grovt kriminella eller befattar sig med tillgångar
            från grov kriminell verksamhet. De är dock menade att drabba grova
            brottslingar kraftfullt och markera att det inte ska löna sig
            att ägna sig åt brott.
          </p>
          <p xml:id="i-YPfRy9BGgZ7E3cgARqKoEU">
            Det får ankomma på regeringen att återkomma med konkreta förslag
            på hur det kan göras lättare att förverka tillgångar vid fällande
            dom för DIKO-brott.
          </p>
          <p xml:id="i-AYmWuDEjhJqgbuhzXKmSX">
            Utökat vittnes- och brottsoffersskydd
          </p>
          <p xml:id="i-EridLBYEqBMz14ws7k8UsK">
            Det finns en utbredd vilja inom rättsväsendet att kraftigt förbättra
            omhändertagandet av vittnen och offer. Detta är av särskild vikt
            i fall där man ska bekämpa organiserad brottslighet, eftersom
            ett vittne i sådana fall är ännu mer utsatt.
          </p>
          <p xml:id="i-WRyQiBuZ1qt3ALCfd4y1cf">
            För att bättre komma tillrätta med de brister som bland annat
            Advokatsamfundet gett uttryck för bör Nationella operativa avdelningen
            få ansvar för uppgiften att hantera hela processen för vittnen
            rörande DIKO-fall. Detta ska innefatta personskydd, transport
            till och från rättegång, vittnesskyddsprogram och bemötande i
            allmänhet. Det blir då Nationella operativa avdelningens uppgift
            att ta hand om vittnet under hela processen och också, i de fall
            det behövs, efter avslutad rättegång. Detta innefattar en uppgradering
            i hanteringen av dessa ärenden där ett vittne och/eller ett brottsoffer
            ska få kraftigt utökat stöd och bli ledsagad i hela processen.
            Vid behov ska speciella enheter inrättas just för detta ändamål.
          </p>
        </div>
        <div type="motSignatures">
          <list>
            <item xml:id="i-7SKqLjky24qeg9mufEppSD">
              Kent Ekeroth (SD)
            </item>
            <item xml:id="i-QQ5EydBf3QW8Pd42ZKZy3s">
              Adam Marttinen (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-Ko9NoWAMKoJWzppuFezwHu">
              [1] Se ex. BRÅ, Rappport 2011:20, s. 9 &amp; 51 &amp; Regeringsskrivelse
              2011/12:39
            </note>
            <note xml:id="i-36u2TE3x65ac5XYhMWVRrS">
              [2] Se ex. BRÅ, Rappport 2011:20, s. 9 &amp; 51 &amp; Regeringsskrivelse
              2011/12:39
            </note>
            <note xml:id="i-SnuMoMWTAWqmj1xHd3PuW4">
              [3] SOU 2009:78, s. 97–98.
            </note>
            <note xml:id="i-27m5nNcRD1P5pQB7UbtFg2">
              [4] Regeringens proposition 2011/12:63, s. 12.
            </note>
          </noteGrp>
        </div>
      </div>
    </body>
  </text>
</TEI>
