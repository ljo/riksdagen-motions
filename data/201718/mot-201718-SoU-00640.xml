<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-00640">
  <teiHeader>
    <fileDesc>
      <titleStmt>
        <title>Förstatligande av vården genom att använda sjukvårdsregionerna</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:640 av Penilla Gunther (KD)</title>
          <idno type="rdwebb">H502640</idno>
          <rs type="number">640</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H502640/text</ref>
          <ref type="dokument_url_html">http://data.riksdagen.se/dokument/H502640</ref>
          <ref type="dokumentstatus_url_xml">http://data.riksdagen.se/dokumentstatus/H502640</ref>
          <ref type="docx">http://data.riksdagen.se/fil/5C6932AD-E985-4C4B-8F67-049CE89C28ED</ref>
          <ref type="pdf">http://data.riksdagen.se/fil/0F740EBA-5056-49B5-8813-4B81504BBDAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QVC6Py2uSdDLd6GwQH8ubY" type="signed"/>
        <correspContext corresp="i-QVC6Py2uSdDLd6GwQH8ubY">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction type="submitted" xml:id="i-Tf4JMojy1hB5vBe2t55Nmy">
          <date when="2017-09-29"/>
          <time when="13:44:24"/>
        </correspAction>
        <correspAction type="reviewed" xml:id="i-T4Gpdyd5m2zb3k57UcyTvq">
          <date when="2017-09-29"/>
          <time when="16:20:07"/>
        </correspAction>
        <correspAction type="referred" xml:id="i-616ubVThX2v3n7wPYHfm6C">
          <date when="2017-10-13"/>
        </correspAction>
        <correspAction type="assigned" xml:id="i-MTsCVzqcey71CSYjx284BY">
          <date when="2018-05-17"/>
          <time when="16:34:14"/>
        </correspAction>
        <correspContext corresp="i-MTsCVzqcey71CSYjx284BY">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-9XaRGz5hMkkuxk1CYth2ZT"/>
        <correspContext corresp="i-9XaRGz5hMkkuxk1CYth2ZT">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:640 av Penilla Gunther (KD) Förstatligande av vården genom att använda sjukvårdsregionerna</div>
      </div>
      <div type="motBody">
        <div type="TOC" xml:id="i-YBVNs5sBa5WMV4BHD9ztbn">
          <list>
            </list>
        </div>
        <div type="motProposal" subtype="förslag">
          <head xml:id="i-KdF8ALK5gR2cQ37RjgsHqz">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-UuHYgEx6j64LT9H6tbC2mv">
              Riksdagen ställer sig bakom det som anförs i motionen om att
              utreda möjligheten att genom sjukvårdsregionerna överföra ansvaret
              för vården till staten och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6LckFB4MNGdfrK9C6wto2U">
            Motivering
          </head>
          <p xml:id="i-XD2si9PHQcscx7f646dFz1">
            Den diskussion som tidigare fanns om regionindelning i Sverige
            är sedan en tid tillbaka helt borta. Att inte komma överens om
            geografisk indelning från de län som skapades av Axel Oxenstierna
            för flera hundra år sedan är uppseendeväckande. Där har alla partier
            på alla nivåer ett ansvar att ta upp frågan igen, men istället
            för att börja med geografin, titta på vad som redan finns och
            vad som är viktigast att prioritera för den enskilde medborgarens
            jämlika behandling.
          </p>
          <p xml:id="i-Ro2ipFa4dVPHJmHjgsKaDJ">
            Vi svenskar är uppfostrade med en känsla av att ha rätt till
            en jämlik behandling, oavsett område eller ålder. Det är få områden
            i samhället som är jämlika, därför att det uppstår nya definitioner
            och behov, men ett område där vi alla vet att jämlikheten kommer
            till korta är vården. Trots hälso- och sjukvårdslagens portalparagraf,
            Socialstyrelsens, Vårdanalys eller andra myndigheters intentioner
            är inte vården jämlik. Det kan vara förlossningsvården, sällsynta
            diagnoser, ms, väntetider på akutmottagningar eller mycket annat
            som syns och hörs i medier med jämna mellanrum.
          </p>
          <p xml:id="i-C1vXNigXVusYhnYsX1gz1a">
            Det finns sedan ett antal år tillbaka, sex sjukvårdsregioner.
            Det är
          </p>
          <list style="ol">
            <item xml:id="i-XNTkdhUBXUQqrUFSXLQ86c">
              Norra med Norrbottens, Västerbottens och Västernorrlands landsting
              och Region Jämtland
            </item>
            <item xml:id="i-NcwxbyQB1f7uG8JnSoLUGf">
              Uppsala-Örebro med landstingen i Dalarna, Uppsala, Värmland,
              Västmanland och Sörmland samt regionerna Gävleborg och Örebro
            </item>
            <item xml:id="i-JPNygR9h5inQnyeBGzLcKw">
              Stockholm med landstinget i Stockholms län och Region Gotland
            </item>
            <item xml:id="i-CJcS2GYbjaxjdvH6ndDbTc">
              Sydöstra sjukvårdsregionen med regionerna Östergötland och Jönköping
              samt landstinget i Kalmar län
            </item>
            <item xml:id="i-WQyXT8sSHynrHRAAuhfVJe">
              Västra sjukvårdsregionen med regionerna Västra Götaland och halva
              Region Halland (norra delen med Kungsbacka, Varberg och Falkenberg)
            </item>
            <item xml:id="i-WAmvwjuxNn1QJgLDEFSXck">
              Södra sjukvårdsregionen med regionerna Kronoberg, Skåne och halva
              Region Halland (södra delen med Halmstad, Hylte och Laholm), och
              landstinget i Blekinge.
            </item>
          </list>
          <p xml:id="i-wPA6HZTDmkXB9hZq79Pkr">
            Varje sjukvårdsregion är ett kommunalförbund med landsting/regioner
            som samverkar kring nyttjandet av regionens sjukvårdsresurser.
            Vilken sjukvårdsregion en patient tillhör, avgör exempelvis vilket
            universitetssjukhus denne remitteras till när det erfordras specialistvård.
          </p>
          <p xml:id="i-UKKApu7n87fjqc4xDkygpL">
            Inom varje sjukvårdsregion finns det minst ett universitetssjukhus,
            vars resurser utgör dess regionsjukhus. Uppsala-Örebro sjukvårdsregion
            har dock regionsjukhus i både Uppsala och Örebro, och Skånes universitetssjukhus
            finns i Lund och Malmö. I de län där det inte finns något regionsjukhus
            finns det istället länssjukhus som utgör resurs inom respektive
            landsting.
          </p>
          <p xml:id="i-2Xmv9Y6YHnxEhdbkAmFj3p">
            Genom regionsjukvården utgör varje universitetssjukhus ett resurscentrum
            för regionen, men utöver detta tillkommer en specialisering mellan
            de olika enheterna på nationell nivå där man tillhandahåller den
            mest avancerade vården inom olika riksspecialiteter, exempelvis
            hjärtkirurgi, behandling av allvarliga brännskador, hjärttransplantationer
            etc. Rikssjukvården bedrivs av ett landsting eller en region och
            har hela landet som upptagningsområde genom tillstånd av Socialstyrelsen
            och samordning av Rikssjukvårdsnämnden.
          </p>
          <p xml:id="i-BqYxqc5JNV3F3hVMqjGP7a">
            Kristdemokraterna har uttalat ett stöd för överförande av vård
            till statlig nivå, från regioner och landsting, i första hand
            specialistsjukvården. Det kan man säga redan finns genom regionsjukvården
            på de sju regionsjukhusen dit patienter kan skickas inom regionerna
            eller genom avtal mellan närliggande landsting eller genom rikssjukvården.
            Men det går att förbättra och förtydliga uppdraget till sjukvårdsregionerna
            så jämlika åtgärder vidtas vid exempelvis införande av nya läkemedel
            och andra behandlingar.
          </p>
          <p xml:id="i-FTWQFv5DLWKyEBWbcvxNJc">
            De 21 landstingen har idag en autonom ställning och behöver inte
            följa nationella riktlinjer eller vårdprogram om man inte vill.
            De nationella kvalitetsregistren som idag ligger utspridda över
            landet på olika enheter är en fantastisk fördel för Sverige som
            land, då forskning möjliggörs genom att se utveckling över tid
            på olika tillstånd och diagnoser, men de är inte nationellt finansierade.
          </p>
          <p xml:id="i-6BJu3avgVVfCr3Tiz7kVLK">
            Ska vi fortsätta att ha internationella företag inom Life Science
            intresserade av att bedriva kliniska studier i Sverige, kunna
            använda våra kvalitetsregister och få enhetliga införanden av
            behandlingar för små som stora patientgrupper eller att patienter
            förstår att deras cancer eller andra sjukdomar behandlas på liknande
            sätt oavsett var i Sverige man bor, behöver de sex sjukvårdsregionerna
            utgöra stommen för en ny, statligt styrd sjukvård till fromma
            för både landet i sin helhet och för den enskilde patienten. Detta
            bör snabbt utredas för sig – utan inblandning av andra geografiska
            eller ekonomiska intressen från kommuner, landsting, regioner
            eller staten.
          </p>
          <p xml:id="i-W8iZ4mQM961g5Ee1L1PDXw">
            Sex kompetenta sjukvårdsregioner med universitetssjukhusen som
            nav och länssjukhusen som ekrar borde kunna styras bättre än 21
            landsting och regioner genom att man redan känner till varandra
            i hög grad. Detta bör utredas.
          </p>
        </div>
        <div type="motSignatures">
          <list>
            <item xml:id="i-Hbmi618wJuybbTqnH4U8MC">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
