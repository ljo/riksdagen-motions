<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-02149">
  <teiHeader>
    <fileDesc>
      <titleStmt>
        <title>Hyresrätt och allmännytta</title>
        <author corresp="i-Xte2hVf6qgEgJA6sWB1cDH">av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2149 av Momodou Malcolm Jallow m.fl. (V)</title>
          <idno type="rdwebb">H7022149</idno>
          <rs type="number">2149</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H7022149/text</ref>
          <ref type="dokument_url_html">http://data.riksdagen.se/dokument/H7022149</ref>
          <ref type="dokumentstatus_url_xml">http://data.riksdagen.se/dokumentstatus/H7022149</ref>
          <ref type="docx">http://data.riksdagen.se/fil/B6586F51-3296-4BD7-B2BC-A11A1D3930AB</ref>
          <ref type="pdf">http://data.riksdagen.se/fil/F9F08E2C-1438-48C3-9F73-50994C2AB67B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-C7t78H8zLxY43rezBApYW5" type="signed"/>
        <correspContext corresp="i-C7t78H8zLxY43rezBApYW5">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-8SuPASmVLTainSeUC2zbNA">
          <date when="2019-10-03"/>
          <time when="08:32:50"/>
        </correspAction>
        <correspAction type="reviewed" xml:id="i-5PQYGB13rDJJH8KXZNq96F">
          <date when="2019-10-03"/>
          <time when="08:52:53"/>
        </correspAction>
        <correspAction type="referred" xml:id="i-U7nj3L6TgTN8mru51eEHU8">
          <date when="2019-10-11"/>
        </correspAction>
        <correspAction type="assigned" xml:id="i-7Fp4gPypy8YrzbEL8nAH6K">
          <date when="2020-05-18"/>
          <time when="10:55:50"/>
        </correspAction>
        <correspContext corresp="i-7Fp4gPypy8YrzbEL8nAH6K">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-ARzV5idPVgDQapRKYgVuhN"/>
        <correspContext corresp="i-ARzV5idPVgDQapRKYgVuhN">
          <ref type="uppgift">2019/20:CU9</ref>
          <ref type="ref_dok_id">H701CU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7rR7aK5y5XtN1ddH6ca4xu"/>
        <correspContext corresp="i-7rR7aK5y5XtN1ddH6ca4xu">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-C5SKifLJaSf9ScAwMpc8hH"/>
        <correspContext corresp="i-C5SKifLJaSf9ScAwMpc8hH">
          <ref type="uppgift">2019/20:CU10</ref>
          <ref type="ref_dok_id">H701CU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2149 av Momodou Malcolm Jallow m.fl. (V) Hyresrätt och allmännytta</div>
      </div>
      <div type="motBody">
        <div type="motProposal" subtype="förslag">
          <head xml:id="i-KuMbu8DcU2NDhevyo15eqp">
            1 Förslag till riksdagsbeslut
          </head>
          <list style="ol">
            <item xml:id="i-B3E5WbEtMmVtScTgqcmCLY">
              Riksdagen ställer sig bakom det som anförs i motionen om att
              det bör finnas minst ett allmännyttigt bostadsbolag i varje kommun
              och att regeringen bör återkomma med förslag kring hur detta ska
              genomföras och tillkännager detta för regeringen.
            </item>
            <item xml:id="i-M4nsUWPz5RbUiUW7Sjm9jS">
              Riksdagen ställer sig bakom det som anförs i motionen om att
              det bör införas ett förfarande där det krävs tillstånd från länsstyrelsen
              vid försäljning av bostäder ägda av kommunala bolag och tillkännager
              detta för regeringen.
            </item>
            <item xml:id="i-Aej278GS67phVJSKxrzPQP">
              Riksdagen ställer sig bakom det som anförs i motionen om att
              det bör införas ett tioårigt moratorium för ombildningar av allmännyttiga
              hyresrätter till bostadsrätter och tillkännager detta för regeringen.
            </item>
            <item xml:id="i-4wRfPdVpbqkqUwZpHeZzGv">
              Riksdagen ställer sig bakom det som anförs i motionen om att
              lagen (2010:879) om allmännyttiga kommunala bostadsaktiebolag
              bör ändras så att begreppet ”affärsmässiga principer” utgår och
              tillkännager detta för regeringen.
            </item>
            <item xml:id="i-PWKuerCKwNb9JtxG4w2Tdr">
              Riksdagen ställer sig bakom det som anförs i motionen om att
              alla kommuner ska vara skyldiga att i egen regi, eller genom regional
              samverkan, tillhandahålla en bostadsförmedling som genom transparenta
              regler förmedlar de flesta såväl allmännyttiga som privata lägenheter
              och tillkännager detta för regeringen.
            </item>
            <item xml:id="i-Fw3ez1eRPi9MB5vferetBp">
              Riksdagen ställer sig bakom det som anförs i motionen om att
              det bör införas ett krav på privata fastighetsägare att fördela
              80 procent av sitt bostadsbestånd, såväl lediga som nybyggda lägenheter,
              genom en kommunal eller regional bostadsförmedling och tillkännager
              detta för regeringen.
            </item>
            <item xml:id="i-KKTRDwPehwBseDrBuw1Fy1">
              Riksdagen ställer sig bakom det som anförs i motionen om att
              regeringen bör återkomma med ett lagförslag som innebär att hyresvärdar,
              såväl privata som allmännyttiga, inte ska kunna ställa orimligt
              höga inkomstkrav som exkluderar stora grupper av människor vid
              uthyrning av bostäder och tillkännager detta för regeringen.
            </item>
            <item xml:id="i-67neg1zkneWD1LqPvzLARd">
              Riksdagen ställer sig bakom det som anförs i motionen om att
              regeringen bör tillsätta en utredning om hur skattefria underhållsfonder
              kan användas och tillkännager detta för regeringen.
            </item>
            <item xml:id="i-54cM2zgzAcYtSorWoJ5jaH">
              Riksdagen ställer sig bakom det som anförs i motionen om att
              hyresvärdar bör åläggas att på förhand ge en uppskattning av hur
              hög hyran kommer att bli efter en ombyggnation och tillkännager
              detta för regeringen.
            </item>
            <item xml:id="i-2SNSwB5gDThYZNR4uWqmQ6">
              Riksdagen ställer sig bakom det som anförs i motionen om att
              hembudsrätten bör avskaffas vid försäljning av hyresfastigheter
              och tillkännager detta för regeringen.
            </item>
            <item xml:id="i-2DfMwHwgvrBq5usNBZpmBa">
              Riksdagen ställer sig bakom det som anförs i motionen om att
              regeringen bör återkomma med förslag på förbättringar av rättssäkerheten
              vid ombildningar och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Dou4mMLAhEV3odqVPRehmR">
            2 Inledning
          </head>
          <p xml:id="i-F4G5TgNeUpNWRmU24hstZX">
            Omkring en tredjedel av Sveriges befolkning bor i en hyresbostad.
            Ungefär hälften av hyresbostäderna ägs av ett allmännyttigt kommunalt
            bostadsföretag och hälften av en privat fastighetsägare. Hyresrätten
            har många viktiga och positiva egenskaper. Det är en upplåtelseform
            som inte är marknadsprissatt och därför är tillgänglig för alla
            löntagar­grupper, till skillnad från privatägda bostäder och bostadsrätter
            där högsta pris är den styrande faktorn. Hyresrätten underlättar
            dessutom rörlighet, ger låga transaktionskost­nader och stimulerar
            till professionell fastighetsförvaltning. Med rimliga förmedlings­tjänster
            är hyresrätten ett av de viktigaste verktygen för att motverka
            segregation, diskri­minering och orättvis fördelning av bostäder.
            Hyresrätten är därmed en viktig del av den svenska välfärdsmodellen.
          </p>
          <p xml:id="i-Meb641EJDMBHZp7HaKingz">
            Över tid har hyresrättens villkor försämrats i relation till
            privatägda bostäder och bostadsrätt. För byggherrar har det länge
            varit mer lönsamt att bygga andra upplåtelse­former. Under lång
            tid har det därför byggts för få hyresrätter. Parallellt har stora
            mängder hyresrätter, såväl privata som allmännyttiga, ombildats
            till bostadsrätter.
          </p>
          <p xml:id="i-RSBxSrwXXoWiTbXSKNsjtH">
            Vänsterpartiet värnar hyresrätten som upplåtelseform och allmännyttan
            som ägandeform. Vi behöver fler hyresrätter och en starkare allmännytta.
            I denna motion lägger vi fram förslag för att stärka allmännyttan
            som ägandeform och hyresrätten som upplåtelseform.
          </p>
          <head type="h1" xml:id="i-DCjFuLZBNe2hcuuiet9tmd">
            3 Värna och utveckla allmännyttans ställning
          </head>
          <p xml:id="i-SvLonHuDGmpW6xMsw7xmxJ">
            De kommunala bostadsföretagen, allmännyttan, äger i dag drygt
            800 000 lägenheter. Allmännyttan har länge haft en särställning
            på den svenska bostadsmarknaden och är sedan många år en viktig
            del av välfärdssamhället. Allmännyttan ägs av medborgarna gemensamt
            och har till uppgift att tillhandahålla hållbara och prisvärda
            bostäder för alla. De allmännyttiga bostadsföretagen har över
            tid tagit ett stort samhällsansvar i rollen som bostadsbyggare,
            förvaltare och utvecklare av bostadsområden.
          </p>
          <p xml:id="i-SBXMkUZf1tubxyD46YBTBi">
            Under alliansregeringen förändrades allmännyttans förutsättningar.
            2011 infördes lagen (2010:879) om allmännyttiga kommunala aktiebolag
            (allbolagen). Lagen innebär att allmännyttan ska kombinera affärsmässighet
            med samhällsansvar. Samtidigt ändrades hyreslagstiftningen – allmännyttan
            sätter inte längre taket för hyrorna på orten.
          </p>
          <p xml:id="i-Nj1EtivAZxbYTCuFANgQYz">
            Vänsterpartiet värnar allmännyttans roll och framtid. En stark
            allmännytta är avgö­rande för en social bostadspolitik och för
            att klara bostadsförsörjningen. I egenskap av demokratiskt ägda
            företag ska de verka för allmännyttiga mål. För att värna och
            utveckla allmännyttans ställning föreslår vi ett antal åtgärder.
          </p>
          <head type="h2" xml:id="i-LvLPj6QEJmEEBw5webfTbp">
            3.1 Fler allmännyttiga bostadsbolag i kommunerna
          </head>
          <p xml:id="i-GF9FCB6f2oCihnbZEnBkoJ">
            De höga byggkostnaderna är ett av skälen till att det inte byggs
            tillräckligt mycket, trots en omfattande bostadsbrist. De allmännyttiga
            bostadsbolagen har en viktig roll att spela när det gäller att
            pressa ned de höga byggpriserna i syfte att bygga mer. De har
            kapa­citeten att utmana de privata byggherrarna på orten. Ett
            bra exempel på detta är Sveriges Allmännyttas (tidigare Sabo)
            upphandlingar av s.k. kombohus där byggbranschen har sporrats
            att bygga allmännyttiga bostäder till en viss maxkostnad per kvadratmeter
            boarea. Kombohusen finns i flera olika utföranden och har ett
            fast pris som ligger ca 25 procent under marknadspris. Hittills
            har det byggts närmare 10 000 lägenheter runt om i Sverige enligt
            kombohusmodellen. En ny enkät visar att de allmännyttiga bostads­företagen
            planerar att bygga runt 25 000 bostäder under 2020 och 2021 –
            och nästan hälften av dem som kombohus (Sveriges Allmännytta 2019-07-01).
          </p>
          <p xml:id="i-MpZe86S5qURzk8hDoA4ciN">
            För att bra och billigt byggande ska kunna bli verklighet på
            fler ställen bör det i varje kommun finnas minst ett allmännyttigt
            bostadsbolag eller att behovet uppfylls genom regional samverkan.
            I syfte att uppnå detta bör de kommuner som i dag saknar ett allmännyttigt
            bostadsbolag ha ansvar för att ett sådant på sikt byggs upp i
            kommunen.
          </p>
          <p xml:id="i-4WgULkMuinAQUdYp5wgnci">
            Det bör finnas minst ett allmännyttigt bostadsbolag i varje kommun
            och regeringen bör återkomma med förslag kring hur detta ska genomföras.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-Hz9scgErCPQuZUFHuZZ8z9">
            3.2 Motverka utförsäljning och ombildning av allmännyttan
          </head>
          <p xml:id="i-L4dpf4H9Ayus7Jz6LxALN5">
            Under de senaste decennierna har politiker runt om i landet sålt
            ut stora delar av vår gemensamma egendom, däribland allmännyttiga
            lägenheter. Många gånger har dessa privatiseringar och utförsäljningar
            skett till långt under marknadspris och ofta har det inneburit
            att samhällsnyttiga funktioner slagits sönder. Detta i kombination
            med att utförsäljningarna är mer eller mindre oåterkalleliga gör
            situationen allvarlig. När egendomen väl har sålts ut är det mycket
            svårt att köpa tillbaka den. Det som tar flera decennier för det
            offentliga att bygga upp kan säljas ut på bara något år. Vänsterpartiet
            vill därför införa ett grundlagsskydd för det vi äger tillsammans
            (se motion 2019/20:125). I väntan på att en sådan lagstiftning
            införs har vi två förslag för att motverka utförsäljning och ombildning
            av allmännyttiga lägenheter.
          </p>
          <p xml:id="i-DXk2Lb5Wjz68bZMD3oRGMZ">
            De senaste åren har allmännyttiga bostadsbolag sålt tiotusentals
            hyresbostäder till privata bostadsbolag, s.k. beståndsförsäljning.
            Enbart under 2016 och 2017 såldes sammanlagt 25 240 allmännyttiga
            lägenheter. Omfattande försäljningar har bl.a. genomförts av de
            allmännyttiga bostadsbolagen i Umeå, Linköping och Göteborg. Utförsäljningarna
            har mötts av starka protester från de boende då besluten i regel
            har tagits utan dialog med hyresgästerna. Kommunernas huvudargument
            för försäljningarna är att få in kapital till renoveringar och
            nybyggnationer (Dagens Samhälle #8 2018).
          </p>
          <p xml:id="i-DD9pDJrVRof7fxpLRsnwzm">
            Vänsterpartiet är starkt kritiskt till dessa utförsäljningar.
            De är ett sätt för kommu­nerna att avsäga sig bostadsförsörjningsansvaret
            i en tid när de skulle behöva ta ett betydligt större ansvar.
            Vi kan även konstatera att byggandet av nya allmännyttiga hyresbostäder
            inte motsvarar de omfattande avyttringar som gjorts. För varje
            ny bostad som byggs så säljs två. Sammantaget bidrar utförsäljningarna
            till att försvaga allmän­nyttan och därmed kommunernas möjligheter
            att tillhandahålla bra bostäder med rimliga hyror till kommunens
            invånare.
          </p>
          <p xml:id="i-8bueCMRu1TagLPgWUNuUTx">
            För Vänsterpartiet är det viktigt att kommunerna stärker sina
            bostadsföretag och utvecklar möjligheterna att tillhandahålla
            bra bostäder till kommunens invånare till rimliga hyror och enligt
            bruksvärdesprincipen. Utifrån ett mer regionalt och nationellt
            perspektiv måste det kunna säkerställas att det sammantaget finns
            tillräckligt stor andel allmännyttiga bostäder. Kort sagt: Vi
            behöver fler allmännyttiga hyresrätter – inte färre.
          </p>
          <p xml:id="i-PA78gMa3r9sHysdSV2ZSz3">
            För att motverka utförsäljning av allmännyttiga hyresrätter införde
            den socialdemo­kratiska regeringen den s.k. stopplagen 2002. Lagen
            innebar att det krävdes tillstånd från länsstyrelsen för överlåtelse
            av fast egendom respektive aktier och andelar i kommunala bostadsföretag.
            Enligt lagen skulle tillstånd till en överlåtelse inte lämnas
            om det kan befaras att de kommunala bostadsföretagens hyror till
            följd av överlåtelsen inte kommer att få tillräckligt genomslag
            vid tillämpningen av bruksvärdesreglerna i 12 kap. 55 § jordabalken
            (hyreslagen) eller vid de hyresförhandlingar som förs enligt hyresförhandlingslagen
            (1978:304). Lagstiftningen upphävdes av alliansregeringen 2007.
            Vänsterpartiet har sedan dess yrkat på att återinföra kravet på
            tillstånd från länsstyrelsen vid försäljning av allmännyttiga
            bostäder.
          </p>
          <p xml:id="i-5YQmFqyq2zuRUUeXNJ4SAL">
            Det bör införas ett förfarande där det krävs tillstånd från länsstyrelsen
            vid försäljning av bostäder ägda av kommunala bolag. Detta bör
            riksdagen ställa sig bakom och ge regeringen till känna.
          </p>
          <p xml:id="i-35yz2BwVHdE4GYSiyLwM2k">
            Utöver att sälja sina allmännyttiga lägenheter till privata hyresvärdar
            kan de kommunala bostadsbolagen ge hyresgästerna möjlighet att
            ombilda lägenheterna till bostadsrätt. Vid ombildning av allmännyttiga
            lägenheter till bostadsrätt säljs lägenheten många gånger till
            långt under marknadspris, ofta till bokfört värde, vilket skapar
            starka incitament för hyresgästen att bidra till ombildningen.
            När lägenheterna väl ombildats till bostadsrätt minskar andelen
            hyresrätter.
          </p>
          <p xml:id="i-2jh4AJFFzYUU9uKAREnhVP">
            Ombildning till bostadsrätt, främst i Stockholmsområdet men även
            i Göteborg och Malmö, har kraftigt minskat andelen hyresrätter
            samtidigt som behovet av hyresrätter är större än på lång tid.
            2006–2014, då Alliansen styrde Stockholms kommun, ombildades omkring
            30 000 allmännyttiga hyresrätter till bostadsrätt. I flera delar
            av Stockholms innerstad är allmännyttan i det närmaste utraderad.
            Ombildningarna stoppades av den röd-grön-rosa majoriteten 2014.
            Den nuvarande majoriteten i Stockholms kommun, bestående av de
            borgerliga partierna och Miljöpartiet, har återigen öppnat upp
            för ombildningar av allmännyttan, denna gång med fokus på ytterstaden.
            Om dessa ombildningar genomförs kommer antalet allmännyttiga hyresbostäder
            i Stockholm att minska ytterligare. Det skulle minska tillgången
            på billiga hyresrätter och försvåra möjligheterna för många att
            få en bostad till en rimlig kostnad.
          </p>
          <p xml:id="i-U1JJXdquAQuShykCqhhfUX">
            För att motverka ytterligare ombildningar av allmännyttiga hyresrätter
            till bostadsrätter vill vi införa ett tioårigt moratorium. Under
            denna period ska inga ombildningar från hyresrätt till bostadsrätt
            ske.
          </p>
          <p xml:id="i-MvmD8FZ3Z7rbR2YzEMF89b">
            Det bör införas ett tioårigt moratorium för ombildningar av allmännyttiga
            hyresrätter till bostadsrätter. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-BbbBi7reVWLhUudWC539G1">
            3.3 Ändra lagen (2010:879) om allmännyttiga kommunala bostadsaktiebolag
          </head>
          <p xml:id="i-TE1zfQf3oNBEWhcfSvLht3">
            Den 1 januari 2011 trädde lagen (2010:879) om allmännyttiga kommunala
            bostads­aktiebolag (allbolagen) i kraft. Lagen slår fast att allmännyttiga
            kommunala bostads­aktiebolag ska verka i ett allmännyttigt syfte
            och samtidigt bedriva verksamheten i enlighet med affärsmässiga
            principer. Enligt lagen ska bolagen ha marknadsmässiga avkastningskrav
            vilket innebär att de undantas från självkostnadsprincipen och
            förbudet mot att driva företag i vinstsyfte i kommunallagen.
          </p>
          <p xml:id="i-432xrCeCCEYRe3k3ZbpnkW">
            Vänsterpartiet yrkade avslag på proposition 2009/10:185 som låg
            till grund för nuvarande lagstiftning. I vår följdmotion framhöll
            vi att allmännyttiga kommunala bostadsaktiebolag ska bedrivas
            utifrån mål om social nytta och samhällsansvar – inte utifrån
            marknadsmässiga principer och avkastningskrav (motion 2009/10:C21).
          </p>
          <p xml:id="i-DpPvuwzxRDFXBfcUuEYcx4">
            Vi kan konstatera att kravet på att allmännyttiga kommunala bostadsaktiebolag
            ska bedriva sin verksamhet enligt affärsmässiga principer har
            fått allvarliga konsekvenser för allmännyttans bostadsförsörjningsuppdrag.
            Ökade krav på avkastning skapar en förändrad finansiell situation
            för bostadsbolagen där de allmännyttiga bostadsbolagens möjligheter
            att trygga bostadsförsörjningen, i synnerhet för människor med
            låga och normala inkomster, förändras. Nyproduktionsplaner har
            i vissa fall stannat av p.g.a. de höga avkastningskrav som ställs.
            Avkastningskraven försvårar också upprustning av eftersatta miljonprogramsfastigheter.
            Bostadsbolagen har svårt att genomföra större upprustningar utan
            att höja hyrorna kraftigt vilket gör att vissa hyresgäster inte
            har råd att bo kvar. Lagstiftningen innebär, kort sagt, att de
            kommunala bostadsbolagen styrs av marknadens kortsiktiga logik
            vilket står i konflikt med allmännyttans samhällsansvar, i synnerhet
            dess bostadsförsörjningsansvar.
          </p>
          <p xml:id="i-9wQRtXm73Y65gYE6VwVmtM">
            Om allmännyttan återigen ska kunna fullgöra sitt lagstadgade
            bostadsförsörjnings­ansvar behöver lagen om allmännyttiga kommunala
            bostadsaktiebolag ändras så att begreppet ”affärsmässiga principer”
            utgår.
          </p>
          <p xml:id="i-Lajoiyx4UZNfLTuFLM9JKF">
            Lagen (2010:879) om allmännyttiga kommunala bostadsaktiebolag
            bör ändras så att begreppet ”affärsmässiga principer” utgår. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-PHKBkH5pWxeEEjMXi7s83c">
            4 Bostadsförmedling på medborgarnas villkor
          </head>
          <p xml:id="i-ANrwaCFyznJNQR34uDQFmK">
            Man ska inte vara beroende av kontakter för att få tag på en
            hyresrätt. Förutom att det behöver byggas fler hyresrätter måste
            dessa fördelas på ett rättvist och förutsägbart sätt. För detta
            ändamål är kommunala bostadsförmedlingar ett bra verktyg.
          </p>
          <head type="h2" xml:id="i-UVyVPYRvdjnx1DVLGdJdfH">
            4.1 Obligatoriska bostadsförmedlingar
          </head>
          <p xml:id="i-9VxgF83S6bBpsk6oPkEpTJ">
            I dag är det bara ett fåtal kommuner som har en kommunal bostadsförmedling,
            exempelvis Stockholm, Göteborg och Malmö. Förutom att bostadsförmedlingar
            kan fördela bostäder på ett rättvist och förutsägbart sätt kan
            de vara ett betydelsefullt instrument för boendeplanering genom
            att statistik över önskade bostäder avseende läge och storlek
            blir tillgänglig.
          </p>
          <p xml:id="i-DjBCFsBuSkKSNPEyYEmMDB">
            Enligt 7 § lagen (2000:1383) om kommunernas bostadsförsörjningsansvar
            ska en kommun anordna bostadsförmedling om det behövs för att
            främja bostadsförsörjningen. Om två eller flera kommuner behöver
            gemensam bostadsförmedling ska dessa kommuner enligt lagen anordna
            sådan. Regeringen har möjlighet att förelägga en kommun att anordna
            en kommunal bostadsförmedling.
          </p>
          <p xml:id="i-RKvTXY2sbYxFhnWvgKaFpC">
            Vänsterpartiet anser att lagen inte ger den önskvärda effekt
            som medborgarna kan förvänta sig. För att förtydliga kommunernas
            bostadsförsörjningsansvar och skapa möjligheter för en rättvis
            och förutsägbar fördelning av hyresrätter bör kommunerna vara
            skyldiga att tillhandahålla en bostadsförmedling.
          </p>
          <p xml:id="i-Tz6hSwmx9NfWiYSLLTZQhk">
            Alla kommuner ska vara skyldiga att i egen regi, eller genom
            regional samverkan, tillhandahålla en bostadsförmedling som genom
            transparenta regler förmedlar de flesta såväl allmännyttiga som
            privata lägenheter. Detta bör riksdagen ställa sig bakom och ge
            regeringen till känna.
          </p>
          <head type="h2" xml:id="i-HGpc6mcspqY6DXbiWYbRjY">
            4.2 Krav på privata fastighetsägare
          </head>
          <p xml:id="i-ph4ofAg9Xx7S9MpZbUeD4">
            Enligt bostadsanvisningslagen (1980:94) hade kommunerna tidigare
            möjlighet att kräva in hyreslägenheter från privata värdar. Sedan
            lagen avskaffades 1993 har de privata fastighetsägarna kunnat
            förmedla sina lägenheter helt på egna villkor. För att kunna hyra
            en lägenhet hos en privat fastighetsägare krävs det alltför ofta
            goda kontakter, något som utestänger många medborgare. Insynen
            är begränsad och svarthandel med lägenhetskontrakt förekommer.
          </p>
          <p xml:id="i-SYLGbWJLZT8WvUPphVihFa">
            De privata värdarnas medverkan i en bostadsförmedlingstjänst
            har fungerat olika bra i olika kommuner. Exempelvis har Fastighetsägarna
            i Stockholm en frivillig överens­kommelse som säger att deras
            medlemmar ska ge hälften av sina lediga och nybyggda lägenheter
            till Stockholms stads bostadsförmedling. Det är dock långt ifrån
            alla fastighetsägare som följer detta.
          </p>
          <p xml:id="i-VXhJsSPMvstBiZ9MgsBaY">
            Vänsterpartiet anser att de privata fastighetsägarna har ett
            ansvar för att bidra till att fler bostadssökande ska kunna få
            möjlighet att bo i det privata hyresrättsbeståndet. Det ska inte
            enbart vara förbehållet dem med kontakter. Vi anser även att förekomsten
            av svarthandel bör motverkas. Privata hyresvärdar ska inte tillåtas
            utnyttja bostadsbristen för egen vinning.
          </p>
          <p xml:id="i-BDUBp5gW5toYJeWMUgj5JB">
            För att komma till rätta med situationen bör de privata fastighetsägarna
            åläggas att fördela 80 procent av sitt bostadsbestånd, både lediga
            och nybyggda lägenheter, genom en kommunal bostadsförmedling.
            Detta torde även ligga i de privata fastighetsägarnas intresse
            eftersom de med ett sådant krav inte behöver ägna tid och resurser
            åt att förmedla sina lägenheter. De privata fastighetsägarna får
            därmed mer tid och pengar över till sina huvudsakliga verksamheter
            – att förvalta och bygga hyresrätter.
          </p>
          <p xml:id="i-QijtuYjNNGaVhN8snVphoB">
            Det bör införas ett krav på privata fastighetsägare att fördela
            80 procent av sitt bostadsbestånd, såväl lediga som nybyggda lägenheter,
            genom en kommunal eller regional bostadsförmedling. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-4oYETSEPmeusp8VZ7NGmks">
            4.3 Sänk inkomstkraven för hyreskontrakt
          </head>
          <p xml:id="i-6NqTRsdsQ431fhyqaXMYmz">
            Varje enskild hyresvärd bestämmer vilka tillträdeskrav som ska
            ställas vid uthyrning. Enligt en undersökning från Boverket varierar
            hyresvärdarnas krav på de blivande hyresgästerna kraftigt. Många
            hyresvärdar godtar inte underhållsbidrag, sjukpenning, a‑kassa,
            tillfällig anställning eller bostadsbidrag när de utvärderar bostadssökandes
            förutsättningar att klara hyran (Boverket 2017, Rapport 2017:30).
            Sammantaget innebär detta att många bostadssökande sållas bort
            och går miste om möjligheterna till ett hyreskontrakt.
          </p>
          <p xml:id="i-DVTf9qVTZteF16VBHBnojs">
            Även de allmännyttiga bostadsbolagen ställer höga inkomstkrav.
            15 procent av de allmännyttiga hyresvärdarna accepterar exempelvis
            inte försörjningsstöd som inkomst. I Stockholm krävde tidigare
            nästan alla allmännyttiga hyresvärdar en årsinkomst som var tre
            gånger högre än hyresutgifterna. Sedan 1 januari 2015 är dock
            det kravet borttaget i de allmännyttiga bostadsbolagen i Stockholm.
            Även de allmännyttiga bostadsbolagen i Malmö och Göteborg har
            de senaste åren sänkt sina inkomstkrav. Hos privata hyresvärdar
            kan kraven dock fortfarande vara så höga eller ännu högre. Att
            ställa omotiverat höga inkomstkrav ökar bostadssegregationen och
            gör det svårare för många att få ett förstahandskontrakt. Riskerna
            för hyresvärden med att avstå från den här typen av krav har dessutom
            visat sig vara mycket låga. Allmännyttan har ett särskilt ansvar
            att tillhandahålla hållbara och prisvärda bostäder för alla och
            bör därmed inte kunna ställa orimligt höga inkomstkrav.
          </p>
          <p xml:id="i-KA9LRMiNdHFKiox5WBmFSs">
            Våren 2017 tillsatte S-MP-regeringen en grupp med representanter
            från dels regeringen, dels Sveriges Allmännytta och Fastighetsägarna
            i syfte att undersöka möjligheten att ta fram en modell för mer
            flexibla krav på nya hyresgäster. Målet var att skapa ett konkret
            verktyg för hyresvärdarna som samtidigt kan öppna upp hyresmark­naden
            för fler. I september 2018 presenterade Sveriges Allmännytta och
            Fastighets­ägarna en gemensam vägledning för tillträdeskrav vid
            uthyrning av bostäder. Väg­ledningen ska fungera som ett stöd
            för hyresvärdar som vill omarbeta sin uthyrnings­policy för att
            anpassa den till dagens inkomst- och anställningssituationer samtidigt
            som den innehåller rekommendationer om krav som är relevanta och
            effektiva att ställa för att hyran ska betalas i tid.
          </p>
          <p xml:id="i-JdMX4vCzLQwsfe8vBE5kfN">
            Vänsterpartiet välkomnar de allmännyttiga och privata fastighetsägarnas
            initiativ. Det är dock tveksamt om vägledning och rekommendationer
            är tillräckligt för att få hyresvärdar att sänka sina krav på
            nya hyresgäster. Vi anser därför att ytterligare åtgärder krävs.
          </p>
          <p xml:id="i-YMRpkf3LB9iXhTCkomYNY8">
            Vänsterpartiet anser att uthyrningsprocessen ska vara transparent.
            Hyreskontrakt ska, som huvudprincip, fördelas till den som har
            längst kötid. Hyresvärdar, såväl privata som allmännyttiga, ska
            inte kunna ställa orimligt höga inkomstkrav som exkluderar stora
            grupper av människor.
          </p>
          <p xml:id="i-BKxcdvXrxUWsGH2MssaAU9">
            Regeringen bör återkomma med lagförslag som innebär att hyresvärdar,
            såväl privata som allmännyttiga, inte ska kunna ställa orimligt
            höga inkomstkrav vid uthyrning av bostäder som exkluderar stora
            grupper av människor. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-9xCfDjJScCM9zf2YGvkeeP">
            5 Renovera bostadsbeståndet
          </head>
          <p xml:id="i-YaNjYZ5x6g5juE5C4hFAXv">
            En stor del av Sveriges bostadsbestånd är i dag mer än 50 år
            gammalt och upprustningsbehovet är omfattande. Det gäller i synnerhet
            för miljonprogramsområdena från 1960- och 70-talen med en stor
            andel hyresrätter. Hyresgästföreningen räknar med att 300 000
            av miljonprogrammets hyreslägenheter är i behov av omfattande
            ombyg­gnad. För 140 000 lägenheter är renoveringsbehovet akut
            enligt en rapport från det statliga forskningsinstitutet Rise.
          </p>
          <p xml:id="i-7H3obsNMLocuEchNt7YfUH">
            Vänsterpartiet anser att landets hyresgäster ska kunna bo i moderna,
            funktionella lägenheter med hög tillgänglighet och låg energiförbrukning.
            En förutsättning för detta är att det befintliga bostadsbeståndet
            rustas upp för att möta dagens och framtidens behov. Renoveringarna
            ska ske i samråd med hyresgästerna och Hyresgästföreningen med
            rimliga hyreshöjningar som följd. Ingen hyresgäst ska tvingas
            flytta på grund av de renoveringar som genomförs.
          </p>
          <head type="h2" xml:id="i-2YGen78TjGHMgSvTg5NSLL">
            5.1 Rusta upp miljonprogrammet – utan renovräkningar
          </head>
          <p xml:id="i-HkrV2epYVUcE9Hg8N5rS5K">
            I dag har vi en situation där renoveringar och ombyggnationer
            av bostäder å ena sidan knappt alls blir av, å andra sidan kan
            innebära orimligt stora hyreshöjningar. I flera uppmärksammade
            fall har hyran efter genomförd renovering stigit med upp till
            60 procent. Med så höga hyreshöjningar är det många som helt enkelt
            inte har råd att bo kvar. Fenomenet kallas renovräkning: Hyresvärdar
            renoverar och höjer hyran så mycket att hyresgäster tvingas flytta
            – en form av indirekt vräkning. Därmed är hyresgästens besittningsskydd
            i praktiken satt ur spel. Bostadsbristen, i kombination med omfattande
            ombildningar av hyresrätt till bostadsrätt, gör dessutom att det
            på många håll i landet inte finns några lediga lägenheter att
            flytta till för den som inte längre kan bo kvar.
          </p>
          <p xml:id="i-SoUfDNrmHBfzsnP66CF1Zn">
            Enligt Boverket flyttar ca 25 procent av hyresgästerna vid en
            renovering och det är främst ekonomiskt utsatta som drabbas (Boverket
            2014, Rapport 2014:34). Rapporten konstaterar även att behovet
            av bostadsbidrag och ekonomiskt bistånd ökar i samband med renoveringar
            och flyttningar.
          </p>
          <p xml:id="i-3dvX5XvTzeTJKuHjpakGHz">
            Många renoveringar är nödvändiga, särskilt i de fall det löpande
            underhållet brustit, men renoveringarna måste ske med social hållbarhet
            i åtanke. Det är avgörande att hyresgästerna får ta del av planeringen
            redan i ett tidigt skede och möjlighet att påverka. Alla ska ha
            råd och möjlighet att bo kvar i sitt hem utan ekonomiska svårigheter
            även efter en upprustning.
          </p>
          <p xml:id="i-3ZfVfdncD9iwFRdPtxp2N6">
            Vid en tvist mellan fastighetsägare och hyresgäster om hur långtgående
            renoveringar som ska göras kan fallet tas vidare till hyresnämnden.
            Där är det dock i praktiken mycket små utsikter för hyresgästerna
            att vinna. Enligt en sammanställning från Hem &amp; Hyra vinner fastighetsägarna
            i Stockholm nio av tio gånger. Det är en orimlig balans och innebär
            att hyresgästinflytandet i praktiken är satt ur spel.
          </p>
          <p xml:id="i-X3gGru7WaHDPxLpAhmE5BF">
            Hyresgästutredningens betänkande Stärkt ställning för hyresgäster
            (SOU 2017:33) ger förslag på ett antal åtgärder för att stärka
            inflytandet för hyresgäster vid renovering och ombyggnation. Bland
            annat ställs krav på ökad information om åtgärderna och i vilken
            utsträckning man som hyresgäst har möjlighet att påverka dem.
            Vänsterpartiet menar att hyresgästernas makt och inflytande över
            renoveringar man själv berörs av måste öka betydligt.
          </p>
          <p xml:id="i-6gfQKMo1KxLnm33kjh5HUD">
            Det finns också ett stort behov av ökad transparens genom hela
            renoverings­processen. Det ska inte vara möjligt att som fastighetsägare
            genomföra halvhjärtade renoveringar och sedan höja hyrorna avsevärt.
            En ökad insyn leder till bättre kännedom om de faktiska kostnaderna
            och skapar därmed en bättre grund för vilka beslut man som hyresgäst
            väljer att ta.
          </p>
          <p xml:id="i-E62j7cbZ7WLiCcWAWUXDKA">
            I dag har villaägare och de som äger en bostadsrätt möjlighet
            att använda kostsamma subventioner för att renovera sin bostad.
            Motsvarande ROT-avdrag gäller inte för boende i hyresrätt. Det
            är ett ojämlikt förhållande där de som bor i hyresrätt i praktiken,
            via skatten, betalar för villaägares möjlighet att kakla om badrummet.
          </p>
          <p xml:id="i-M8dRR45qppnRYY4wPRMsuJ">
            Vänsterpartiet har länge drivit frågan om att införa ett upprustningsstöd
            riktat till hyresrätter. Under mandatperioden 2014–2018 införde
            vi tillsammans med S-MP-regeringen ett sådant stöd i syfte att
            modernisera äldre hyresrätter på ett socialt och miljömässigt
            hållbart sätt: Stöd för renovering och energieffektivisering i
            vissa bostadsområden. Ett villkor för att ta del av stödet var
            att hyreshöjningen skulle begränsas efter renoveringen i syfte
            att möjliggöra för hyresgäster att bo kvar. Detta stöd avskaffades
            genom budgetpropositionen för 2019. Vi vill återinföra stödet.
            I Vänsterpartiets budgetmotion för 2020 redogör vi för vårt förslag
            (se motion 2019/20:2915).
          </p>
          <p xml:id="i-LEgW94XYahr9x4ZLRUd1YU">
            I ett mer långsiktigt perspektiv behövs dock ytterligare åtgärder
            för att lösa det omfattande renoveringsbehovet i dagens bostadsbestånd.
            En åtgärd som bör utredas är införandet av skattefria underhållsfonder.
            Enligt nuvarande regler kan småhusägare och bostadsrättsföreningar
            göra avsättningar till framtida underhåll utan skattekonsekvenser,
            medan avsättningar för framtida underhåll i hyresfastigheter beskattas
            med 22 procent. Det försvårar möjligheterna för underhåll i hyresfastigheter
            och är ett av flera exempel på att hyresbostäder är skattemässigt
            missgynnade jämfört med ägda bostäder. Hyresgästföreningen har
            länge krävt rättvisa villkor mellan ägt och hyrt boende. De har
            därför bl.a. föreslagit s.k. skattefria underhållsfonder för att
            säkerställa resurser för periodiskt underhåll och upprustning
            av hyresbostäder. Vänsterpartiet delar Hyresgästföreningens uppfattning.
          </p>
          <p xml:id="i-CdTC8Rv5kcFMQmAvWwoHP5">
            Regeringen bör tillsätta en utredning om hur skattefria underhållsfonder
            kan användas. Detta bör riksdagen ställa sig bakom och ge regeringen
            till känna.
          </p>
          <p xml:id="i-QNvp8qFyr3rMfH93HazuiQ">
            Hyresgästutredningen (SOU 2017:33) tar fasta på att många hyresgäster
            upplever information om hyran efter ombyggnaden som viktig. Det
            upplevs som svårt att ta ställning till åtgärder utan att veta
            vad den slutgiltiga hyran kommer att bli. Utredningen menar att
            det skulle underlättas genom att parterna på förhand förhandlar
            om hyran. Även om det finns vissa svårigheter med ett sådant förslag
            menar vi att det är av vikt att ge hyresgästerna bättre information
            än i dag om kommande hyra.
          </p>
          <p xml:id="i-WyGYNp8btaRxgE4dxeESWt">
            Hyresvärdar bör åläggas att på förhand ge en uppskattning av
            hur hög hyran kommer att bli efter en ombyggnation. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-5DEtBxCNBxhY1iz67iw7ez">
            6 Värna hyresrätten som upplåtelseform
          </head>
          <p xml:id="i-6hdYu195HW5zEQ7um4mYjt">
            Bristen på hyresrätter är fortfarande stor samtidigt som allt
            fler saknar eget boende. Många efterfrågar i dag hyresrätter med
            rimliga hyresnivåer. Förutom att bygga fler nya hyresrätter behöver
            det befintliga beståndet av hyresrätter förbli just hyresrätter.
          </p>
          <p xml:id="i-7koQ5hPsWRZpAWigcCzU1A">
            Ett stort problem är att hyresrätter, såväl privata som allmännyttiga,
            säljs och ombildas till bostadsrätter. Mellan åren 2000 och 2010
            ombildades ca 160 000 allmännyttiga och privata hyresrätter till
            bostadsrätter i landet. Av dessa finns en övervägande majoritet
            i Stockholms län. Sedan 1975 har det privata hyresrättsbeståndet
            i Stockholm minskat från ca 280 000 till 180 000 lägenheter trots
            att nyproducerade privata hyresrätter tillförts kontinuerligt.
          </p>
          <p xml:id="i-ELdEkhx3xqUxHE2fZ5WdVg">
            Vänsterpartiet värnar hyresrätten som upplåtelseform. Hyresrätten
            är, till skillnad från bostadsrätten, tillgänglig för alla löntagargrupper.
            När hyresrätter ombildas till bostadsrätter har stora delar av
            befolkningen inte längre möjlighet att efterfråga dessa lägenheter.
            Vi vill därför motverka ombildningar av hyresrätt till bostadsrätt.
            Vi behöver fler hyresrätter – inte färre. I de fall en ombildningsprocess
            inleds måste rättssäkerheten förbättras.
          </p>
          <head type="h2" xml:id="i-MHvswsQ9CSJ4MMM6q4EhRr">
            6.1 Avskaffa hembudsrätten vid försäljning av hyresfastigheter
          </head>
          <p xml:id="i-FMoKQhUMg7vdUcKx5rBozo">
            Hembudsrätten tvingar i dag fastighetsägaren att vid försäljning
            först vända sig till bostadsrättsföreningen om en sådan är bildad
            i fastigheten. Vänsterpartiet anser att fastighetsägaren själv
            ska få välja om en fastighet ska säljas till en bostadsrättsförening
            eller en annan fastighetsägare.
          </p>
          <p xml:id="i-TXkukeg1S6YNYtUsFP5X5s">
            Hembudsrätten bör avskaffas vid försäljning av hyresfastigheter.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-5PQQiCeYSdafcPfsmMhjJM">
            6.2 Förbättra rättssäkerheten under ombildningsprocessen
          </head>
          <p xml:id="i-DBkjgeVLfeZ4HHJzj4wWtG">
            Det finns lagar som reglerar ombildningar till bostadsrätter.
            Rättssäkerheten vid ombildningsprocessen är dock bristfällig och
            förändringar behöver göras. Det behöver t.ex. införas en begränsning
            av antalet omröstningar bland de boende för att försöka få till
            stånd en ombildning inom en avgränsad tidsperiod. Vidare behöver
            kraven skärpas så att det krävs att tre fjärdedelar av de boende
            röstar för en ombildning för att den ska kunna genomföras. En
            regel bör också införas där den som röstar för en ombildning förbinder
            sig till att delta i köpet. Förstärkningar behöver också göras
            för att öka förtroendet för att allt går rätt till under processens
            gång. En opartisk funktion såsom notarius publicus ska delta på
            föreningsstämmorna för att öka rättssäkerheten.
          </p>
          <p xml:id="i-FLGF4cLdZ1bujLw346AG38">
            Regeringen bör återkomma med förslag på förbättringar av rättssäkerheten
            vid ombildningar. Detta bör riksdagen ställa sig bakom och ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-Cb3LCB9cHNsSt3FqBoxp5Z">
              Momodou Malcolm Jallow (V)
            </item>
            <item xml:id="i-EQGFfBV6gfXiss3HK25Mb">
              Maj Karlsson (V)
            </item>
            <item xml:id="i-DWwwTYcJTz8CBMFRh2TT4z">
              Karin Rågsjö (V)
            </item>
            <item xml:id="i-WCmFpvvzhtHNieqSgCs6cU">
              Mia Sydow Mölleby (V)
            </item>
            <item xml:id="i-PVhYDLEwT3jtXKHi4NuwPE">
              Jon Thorbjörnson (V)
            </item>
            <item xml:id="i-FnpLuJyMvf8hPxMzoMp8Ch">
              Vasiliki Tsouplaki (V)
            </item>
            <item xml:id="i-LUrvTiUNypeJoZMTDEbavu">
              Linda Westerlund Snecker (V)
            </item>
            <item xml:id="i-VbvxogzKiF5q965AEbyiQp">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
