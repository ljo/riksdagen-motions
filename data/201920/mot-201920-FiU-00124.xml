<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-00124">
  <teiHeader>
    <fileDesc>
      <titleStmt>
        <title>Det kommunala utjämningssystemet</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:124 av Ulla Andersson m.fl. (V)</title>
          <idno type="rdwebb">H702124</idno>
          <rs type="number">124</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H702124/text</ref>
          <ref type="dokument_url_html">http://data.riksdagen.se/dokument/H702124</ref>
          <ref type="dokumentstatus_url_xml">http://data.riksdagen.se/dokumentstatus/H702124</ref>
          <ref type="docx">http://data.riksdagen.se/fil/801317DC-3584-4573-8511-4BAF621437BC</ref>
          <ref type="pdf">http://data.riksdagen.se/fil/FD483BEA-79D3-4C00-AF8D-9A89DFB96122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CkLfJwiB9HVBDAyMYestzy" type="signed"/>
        <correspContext corresp="i-CkLfJwiB9HVBDAyMYestzy">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-6MJg9kwARDUFef3H4SLUEY">
          <date when="2019-09-20"/>
          <time when="13:48:43"/>
        </correspAction>
        <correspAction type="reviewed" xml:id="i-MdLZSx62fGi7aZwLBDj1B8">
          <date when="2019-09-23"/>
          <time when="08:13:37"/>
        </correspAction>
        <correspAction type="referred" xml:id="i-AAnD2P6dk4wFDt9zPLgDXg">
          <date when="2019-10-11"/>
        </correspAction>
        <correspAction type="assigned" xml:id="i-EU7yXQBMaaiAVzUBdpeZ7j">
          <date when="2019-11-20"/>
          <time when="16:18:40"/>
        </correspAction>
        <correspContext corresp="i-EU7yXQBMaaiAVzUBdpeZ7j">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-BBpGDo9vMcBgHJVkFVeMHe"/>
        <correspContext corresp="i-BBpGDo9vMcBgHJVkFVeMHe">
          <ref type="uppgift">2019/20:FiU26</ref>
          <ref type="ref_dok_id">H701FiU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FLz2J4E3iB5SKnbAJGwUHV"/>
        <correspContext corresp="i-FLz2J4E3iB5SKnbAJGwUHV">
          <ref type="uppgift">2019/20:FiU18</ref>
          <ref type="ref_dok_id">H701FiU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU18</ref>
          <ref type="ref_dok_titel">Ändringar i kostnadsutjämningen för kommuner och landsting</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:124 av Ulla Andersson m.fl. (V) Det kommunala utjämningssystemet</div>
      </div>
      <div type="motBody">
        <div type="motProposal" subtype="förslag">
          <head xml:id="i-C3dRU1p3KW7hjzChSUNmqg">
            1 Förslag till riksdagsbeslut
          </head>
          <list style="ol">
            <item xml:id="i-2FAfeRHAY14DDYj2N9VyyV">
              Riksdagen ställer sig bakom det som anförs i motionen om att
              en parlamentarisk utredning skyndsamt bör tillsättas som får i
              uppdrag att utreda hela det kommunala utjämningssystemet i syfte
              att göra det mer rättvist, och detta tillkännager riksdagen för
              regeringen.
            </item>
            <item xml:id="i-5GwFxYoZU5aTTXkFKT1Ero">
              Riksdagen ställer sig bakom det som anförs i motionen om att
              hela det kommunala utjämningssystemet löpande bör ses över och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-65WBcrdFtmH6aB3w9NmXgf">
            2 Inledning
          </head>
          <p xml:id="i-Y18LVb8eSbiZJ8a2Bxa8JS">
            Systemet för kommunalekonomisk utjämning ska skapa likvärdiga
            ekonomiska förutsättningar för alla kommuner och landsting i landet
            att kunna tillhandahålla sina invånare likvärdig service oberoende
            av kommuninvånarnas inkomster och andra strukturella förhållanden.
            Meningen är att skillnader i kommunalskatt i stort ska spegla
            skillnader i effektivitet och service- och avgiftsnivå och inte
            bero på strukturella skillnader.
          </p>
          <p xml:id="i-P9J7rntxEA5HrVaZTPmnLm">
            Utjämningssystemet består av fem olika delar:
          </p>
          <head type="h1" xml:id="i-Urn4AKM9xJhMXGvZZfwvun">
            (i) Inkomstutjämning
          </head>
          <p xml:id="i-Bg6Yf5g1VY19hrPJ7HAtpb">
            En utjämning av skatteinkomster mellan kommuner och mellan landsting
            där kommu­ner och landsting med en skattekraft under 115 procent
            av medelskattekraften får ett bidrag och kommuner och landsting
            med en skattekraft över 115 procent av medelskatte­kraften betalar
            en avgift.
          </p>
          <p xml:id="i-JQqrRwuENBumygN7LkHPa7">
            (ii) Kostnadsutjämning
          </p>
          <p xml:id="i-7vdW2gwtv7F2qhmVq8ER87">
            Består av flera delmodeller där kommuner och landsting med en
            ogynnsam kostnads­struktur får ett bidrag av staten. De som har
            en gynnsam struktur får i stället betala en avgift till staten.
          </p>
          <p xml:id="i-THg28k57TnLRTG3MQoad6U">
            (iii) Strukturbidrag
          </p>
          <p xml:id="i-VwmC55nzVy2ScNNrxVizhP">
            Utgörs av vissa delmodeller i kostnadsutjämningen som var av
            regionalpolitisk karaktär. Dessutom ingår ett tillskott till de
            kommuner och landsting som i jämförelse med det tidigare systemet
            fick stora intäktsminskningar i och med införandet av det nuvarande
            utjämningssystemet.
          </p>
          <p xml:id="i-3kagwthJhrs2tbXoFrx7eL">
            (iv) Införandebidrag
          </p>
          <p xml:id="i-YJJxafgwr67tN8qvTNxVo1">
            De förändringar i systemet för kommunalekonomisk utjämning som
            trädde i kraft 1 januari 2014 innebar betydande intäktsförändringar
            för vissa kommuner och landsting. För att mildra effekten av förändringarna
            har därför ett införandebidrag införts, som innebär att intäktsminskningar
            till följd av förändringarna fördelas över flera år och begränsas
            till högst 250 kronor per invånare och år. Från och med 2014 ingår
            även en särskild kompensation för förändringarna i inkomstutjämningen
            2014.
          </p>
          <p xml:id="i-Bj4WWEECXkbX93LB3r4tbu">
            (v) Regleringsbidrag/regleringsavgift
          </p>
          <p xml:id="i-RPdjmMyCJudfrdN6bxEkZg">
            Är en restpost som beräknas som skillnaden mellan de av riksdagen
            anvisade medlen och summan av ovan uppräknade bidrag och avgifter,
            samt fördelas mellan kommu­nerna respektive landstingen med ett
            enhetligt belopp per invånare.
          </p>
          <head type="h1" xml:id="i-PdGALy2KdqjaxQMGafwzm6">
            3 Stora skillnader i kommunal skattesats
          </head>
          <p xml:id="i-G8si414m84uiLFBUSEoF3v">
            Riksdagens utredningstjänst (RUT) har på Vänsterpartiets uppdrag
            studerat skillnaderna i total kommunal skattesats (skattesats
            till kommun plus skattesats till landsting) under de senaste 25
            åren. För att belysa detta har skillnaderna i genomsnittlig total
            kommunal skattesats mellan de 5 kommuner som har lägst och de
            5 kommuner som har högst total kommunal skattesats studerats.
            Jämförelsen har gjorts vart femte år fr.o.m. 1995 och framåt.
            Hur denna skillnad utvecklats sedan 1995 visas i figur 1 nedan.
          </p>
          <p xml:id="i-W88vbhgQXbcr6AiMCwQn6U">
            Figur 1 Skillnaden i genomsnitt mellan de 5 kommuner som har
            högst och de 5 kommuner som har lägst kommunal skattesats (procentenheter)
          </p>
          <p xml:id="i-JtDEHMK6vks7QjBRSgWXVP">
            Källa: RUT, Dnr 2019:722.
          </p>
          <p xml:id="i-CMi7ZfDq5egaFkFoG9Frrn">
            Som framgår av figuren minskade skillnaderna i total skattesats
            mellan 1995 och 2005. Från och med 2005 har de dock ökat trendmässigt
            och 2019 uppgår skillnaden (genomsnittet) mellan de 5 kommuner
            med högst skattesats och de 5 kommuner med lägst skattesats till
            ca 5,5 procentenheter. Det finns ett tydligt mönster i vilka kommuner
            som är hög- respektive lågskattekommuner. De högsta skatterna
            finns i glesbygds­kommuner som Dorotea, Sollefteå och Munkedal,
            medan de lägsta återfinns i storstads­nära pendlingskommuner som
            Vellinge, Täby och Österåker. De stora skillnaderna i kommunalskatt
            innebär t.ex. att en undersköterska som bor i Sollefteå och har
            en inkomst på 25 000 kronor i månaden betalar ca 1 000 kronor
            mer i skatt per månad jämfört med en undersköterska som har lika
            lön men som bor i Österåker.
            <ref target="i-EXMsHodJ8CBsBo3j5vVVMS">
              [1]
            </ref>
          </p>
          <head type="h1" xml:id="i-TasFRVoxhB9BHUUzik8u3a">
            4 Vad förklarar skillnaderna i kommunal skattesats
          </head>
          <p xml:id="i-CshjZr4zyEnaLfVbYCifKr">
            Vad förklarar de stora skillnaderna i skattesats mellan olika
            kommuner och landsting? I uppsatsen ”Samma skatt – samma välfärd?
            Effektivitet, service och skatter i kommuner och landsting” studerar
            docent Lars-Fredrik Andersson vid Umeå Universitet denna frågeställning.
            Två hypoteser testas med hjälp av regressionsanalyser. Den första
            hypotesen, ”effektivitetshypotesen”, innebär att skillnader i
            skattesatser helt kan förklaras av skillnader i effektivitet,
            dvs. svag effektivitet balanseras upp av höga skatter. Om denna
            hypotes är giltig når utjämningssystemet målet, men kommunernas
            förmåga att använda resurserna på ett kostnadseffektivt sätt skiljer
            sig åt. Den andra hypotesen, ”servicehypotesen”, innebär att skillnader
            i skattesats förklaras av skillnader i grad av service.
          </p>
          <p xml:id="i-6eqtASgQuaLkSB5hpv2d2n">
            I studien finner Andersson ett visst stöd för effektivitetshypotesen
            inom landstingens hälso- och sjukvårdsverksamhet. Analysen kommer
            fram till att skillnader i servicegrad mellan landstingen kan
            förklara ca 60 öre av den totala skatteskillnaden på 3 kr mellan
            landets landsting under perioden 2000–2009. Beträffande primärkommunernas
            verk­samhet är stödet för såväl effektivitets- som servicehypotesen
            generellt sett svagt. Andersson finner att vald servicenivå förklarar
            ca 1 procent av skillnaderna i skatte­satserna. Inom omsorgsverksamheten
            finns inget stöd för servicehypotesen. Detsamma gäller för grundskolan
            – däremot finns där ett svagt stöd för effektivitetshypotesen.
            I Anderssons studie förklarar skillnader i effektivitet inom grundskolan
            3 procent av variationerna i skattesatser.
          </p>
          <p xml:id="i-Dz3rUQHNQV9CwYZWngbNQE">
            Inom gymnasieskolan visar Anderssons analys inget stöd för effektivitetshypotesen.
            Däremot finner studien ett negativt samband mellan servicenivå
            och skattesats, vilket ju är ett resultat som går tvärtemot servicehypotesens
            antaganden. Detta resultat tyder på att servicen inom gymnasieskolan
            är högre i kommuner med låga skattesatser och lägre i kommuner
            med höga skatter. En förklaring till resultatet kan vara att kommuner
            med höga skatter har en – trots skatterna – mer pressad ekonomi
            p.g.a. strukturella faktorer som utjämningssystemet inte klarar
            av att utjämna.
          </p>
          <head type="h1" xml:id="i-G531NPcThgRkomasPSoTPJ">
            5 Tillsätt en parlamentarisk utredning
          </head>
          <p xml:id="i-BE5Dx5VB5auJcFCbfCaHkc">
            Som vi har kunnat se är skillnaderna i total skattesats stor
            mellan landets lågskatte­kommuner och de med hög skattesats. Dessa
            skillnader har också ökat trendmässigt sedan 2005. Studien ”Samma
            skatt – samma välfärd? Effektivitet, service och skatter i kommuner
            och landsting” av docent Lars-Fredrik Andersson finner inget stöd
            för att någon större del av skillnaderna i kommunal skattesats
            skulle bero på skillnader i vald servicenivå. Studien finner heller
            inget stöd för att någon större del av skillnaderna i skattesats
            förklaras av skillnader i effektivitet. Det ligger nära till hands
            att tro att skillnaderna mellan de kommunala skatterna till stor
            del har strukturella orsaker, som utjämningssystemet inte full
            ut klara av att balansera. Att välfärden i t.ex. Sollefteå skulle
            vara så överlägsen jämfört med Österåker att det är värt fem kronor
            i kommunal­skatt förefaller osannolikt. Tanken bakom organiseringen
            och finansieringen av välfärdstjänsterna är att du ska få likvärdig
            sjukvård, skola och barn- och äldreomsorg var du än bor i landet.
          </p>
          <p xml:id="i-RRt1d1bfAdytNveuTfU788">
            Det kommunala utjämningssystemet har utretts många gånger. Det
            ligger i sakens natur, då det hela tiden sker ekonomiska och demografiska
            förändringar som gör att man behöver modifiera utjämningssystemet.
            Den senaste utredningen, Lite mer lika, Översyn av kostnadsutjämningen
            för kommuner och landsting (SOU 2018:74), lämnade sitt betänkande
            hösten 2018. Utredningen var emellertid avgränsad till att enbart
            analy­sera och lämna förslag på ändringar i kostnadsutjämningen.
            Detta innebar att inkomst­utjämningen, som är den bärande delen
            i det kommunala utjämningssystemet, lämnades åt sidan. Med anledning
            av utredningen lämnade regeringen i augusti lagrådsremissen Ändringar
            i kostnadsutjämningen för kommuner och landsting till lagrådet.
            I lagråds­remissen föreslår regeringen att den grundläggande uppbyggnaden
            av det nuvarande systemet i huvudsak bibehålls, men att vissa
            förändringar och uppdateringar genomförs för att systemet i högre
            grad ska beakta strukturella behovs- och kostnadsskillnader.
          </p>
          <p xml:id="i-6N5PM7h7A2dNfTVjKnexko">
            Vänsterpartiet menar att hela den kommunala utjämningen bör utredas
            förutsätt­ningslöst. En parlamentarisk utredning bör skyndsamt
            tillsättas som får i uppdrag att utreda hela det kommunala utjämningssystemet
            i syfte att göra det mer rättvist. Detta bör riksdagen ställa
            sig bakom och ge regeringen till känna.
          </p>
          <p xml:id="i-F8Q4BHRMxw8Lm64Wq7Ykih">
            Hela det kommunala utjämningssystemet bör också löpande ses över.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-DUPFTZSF1PP6cNACYuBjam">
              Ulla Andersson (V)
            </item>
            <item xml:id="i-NQKf3nnLkR2F5sHMPP2zDW">
              Ali Esbati (V)
            </item>
            <item xml:id="i-XpyN2qDExVRJo8i6vQYNub">
              Ida Gabrielsson (V)
            </item>
            <item xml:id="i-HK1tPTjoevMBY7XKHHsLb">
              Tony Haddou (V)
            </item>
            <item xml:id="i-9JteHKAdCBrf9cSDd15Kfv">
              Christina Höj Larsen (V)
            </item>
            <item xml:id="i-3X5qDhDRm1GucY9j4TCam6">
              Andreas Lennkvist Manriquez (V)
            </item>
            <item xml:id="i-RgV5QtD7Kk1NbNFk6oDGV3">
              Daniel Riazat (V)
            </item>
            <item xml:id="i-8yn4Z8Wmo4bU9Upiv9Q92q">
              Ilona Szatmari Waldau (V)
            </item>
            <item xml:id="i-B3PdvggoVdEwYtYtsZk2k8">
              Ciczie Weidby (V)
            </item>
          </list>
        </div>
        <div type="motNotes">
          <noteGrp>
            <note xml:id="i-EXMsHodJ8CBsBo3j5vVVMS">
              [1] https://www.ekonomifakta.se/Fakta/Skatter/Rakna-pa-dina-skatter/Rakna-ut-din-skatt/.
            </note>
          </noteGrp>
        </div>
      </div>
    </body>
  </text>
</TEI>
