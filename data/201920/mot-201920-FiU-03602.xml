<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03602">
  <teiHeader>
    <fileDesc>
      <titleStmt>
        <title>med anledning av prop. 2019/20:100 2020 års ekonomiska vårproposition</title>
        <author corresp="i-bRyJHEKb5DCkicXkuZwMY">av Ulf Kristersson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3602 av Ulf Kristersson m.fl. (M)</title>
          <idno type="rdwebb">H7023602</idno>
          <rs type="number">3602</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023602/text</ref>
          <ref type="dokument_url_html">http://data.riksdagen.se/dokument/H7023602</ref>
          <ref type="dokumentstatus_url_xml">http://data.riksdagen.se/dokumentstatus/H7023602</ref>
          <ref type="docx">http://data.riksdagen.se/fil/54918E6D-910D-4F44-B4F8-F48CA9440C5F</ref>
          <ref type="pdf">http://data.riksdagen.se/fil/0120E8EE-4DC7-4B21-9B41-AB43C1FBAF98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-RGjzQDp3zKxDWybESyqRTV"/>
        <correspContext corresp="i-RGjzQDp3zKxDWybESyqRTV">
          <ref>Proposition 2019/20:100</ref>
        </correspContext>
        <correspAction xml:id="i-EjW9xCFjQJstenTN9YJbuC" type="signed"/>
        <correspContext corresp="i-EjW9xCFjQJstenTN9YJbuC">
          <note type="signatory" corresp="i-bRyJHEKb5DCkicXkuZwMY"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction type="submitted" xml:id="i-JvaTNeUdpXsBQ8khxubuBy">
          <date when="2020-04-29"/>
          <time when="15:08:31"/>
        </correspAction>
        <correspAction type="dismissed" xml:id="i-R2XdK8XrMrbGRNxJZWpA51">
          <date when="2020-05-05"/>
        </correspAction>
        <correspAction type="reviewed" xml:id="i-J6NnwMc5yYyaZjGBnYWgDj">
          <date when="2020-05-05"/>
          <time when="10:43:43"/>
        </correspAction>
        <correspAction type="referred" xml:id="i-DcagpMqXfZ3FiBVf13Wwn2">
          <date when="2020-05-06"/>
        </correspAction>
        <correspAction type="assigned" xml:id="i-B8XyjTskygGYwhfCjNLVcM">
          <date when="2020-11-04"/>
          <time when="14:11:39"/>
        </correspAction>
        <correspContext corresp="i-B8XyjTskygGYwhfCjNLVcM">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-EMvp4UKAfLN3iF4SpydChr"/>
        <correspContext corresp="i-EMvp4UKAfLN3iF4SpydChr">
          <ref type="uppgift">2019/20:FiU20</ref>
          <ref type="ref_dok_id">H701FiU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3602 av Ulf Kristersson m.fl. (M) med anledning av prop. 2019/20:100 2020 års ekonomiska vårproposition</div>
      </div>
      <div type="motBody">
        <div type="TOC" xml:id="i-R8fDzArp4vpHfsRXtYm259">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Inledning
            </item>
            <item style="indent-level: 2">
              Utgångspunkter för den ekonomiska krishanteringen
            </item>
            <item style="indent-level: 1">
              1 Rädda de svenska jobben
            </item>
            <item style="indent-level: 2">
              1.1 Krisen slår hårdast mot redan utsatta grupper på arbetsmarknaden
            </item>
            <item style="indent-level: 2">
              1.2 Moderaternas ekonomiska strategi för att rädda jobben
            </item>
            <item style="indent-level: 3">
              1.2.1 Slopade arbetsgivaravgifter och egenavgifter
            </item>
            <item style="indent-level: 3">
              1.2.2 Heltidspermittering
            </item>
            <item style="indent-level: 3">
              1.2.3 Stöd för fasta kostnader till följd av inkomstbortfall
            </item>
            <item style="indent-level: 1">
              2 Plan för att öppna upp ekonomin
            </item>
            <item style="indent-level: 2">
              2.1 Internationella exempel
            </item>
            <item style="indent-level: 3">
              2.1.1 WHO:s riktlinjer för att kunna öppna upp ekonomin
            </item>
            <item style="indent-level: 3">
              2.1.2 Europeiska unionen
            </item>
            <item style="indent-level: 2">
              2.2 Sveriges exitstrategi
            </item>
            <item style="indent-level: 3">
              2.2.1 Tydliga kriterier för när smittspridningen är tillräckligt
              kontrollerad så att ekonomin kan öppna
            </item>
            <item style="indent-level: 3">
              2.2.2 Investeringsprogram för ökad testkapacitet
            </item>
            <item style="indent-level: 3">
              2.2.3 Utbyggd vårdkapacitet
            </item>
            <item style="indent-level: 1">
              3 Hela samhället ska fungera – även i kris
            </item>
            <item style="indent-level: 2">
              3.1 Resurser till välfärden
            </item>
            <item style="indent-level: 2">
              3.2 Resurser till rättsväsendet
            </item>
            <item style="indent-level: 3">
              3.2.1 Fler poliser genom högre lön och betald polisutbildning
            </item>
            <item style="indent-level: 3">
              3.2.2 Förstärk hela rättsväsendet – satsning på Åklagarmyndigheten,
              domstolarna och Kriminalvården
            </item>
            <item style="indent-level: 3">
              3.2.3 Särskild satsning mot våld i hemmet
            </item>
            <item style="indent-level: 1">
              4 Offentliga finanser
            </item>
            <item style="indent-level: 2">
              4.1 Sveriges offentliga finanser och förväntad utveckling
            </item>
            <item style="indent-level: 2">
              4.2 Den ekonomiska politiken bör utformas för en uthållig statsskuldsnivå
            </item>
          </list>
        </div>
        <div type="motProposal" subtype="förslag">
          <head xml:id="i-6nNsFoof3SgpBZV47Th6XP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PVoET78QUVSBPD8DGQ8Nx7">
              Riksdagen godkänner de förslag till riktlinjer för den ekonomiska
              politiken och budgetpolitiken som anförs i motionen.
            </item>
          </list>
        </div>
        <div type="motContent">
          <head type="h1" xml:id="i-EoRzDcmX6YbsRzoFkmDFog">
            En ny ekonomisk strategi för att rädda de svenska jobben – Moderaternas
            ekonomiska vårmotion 2020
          </head>
          <head type="h2" xml:id="i-4YBhwPviaggqx1f6Rejd1f">
            Inledning
          </head>
          <p xml:id="i-UBY4oYy53gHZmbaAkQYRb2">
            De politiska beslut som fattas under våren kommer att prägla
            hela det svenska 20-talet. Vilken framtid ska de som i dag går
            i skolan kunna se fram emot? Hur ska de integra­tionsproblem som
            var stora redan innan coronapandemin lösas om hela branscher nu
            slås ut? Hur ska Sverige, som hade lägst tillväxt per person i
            hela EU redan före krisen, kunna finansiera den välfärd vi alla
            vill ska finnas där när vi som mest behöver den? I den här vårmotionen
            föreslår Moderaterna ett strategibyte för att rädda jobben – så
            att ekonomins återhämtning kan ske snabbare.
          </p>
          <p xml:id="i-4xtszZ5W3cjVLoooMmbFfW">
            Den viktigaste uppgiften här och nu är alltjämt att hindra smittspridning
            och att ge sjukvården de bästa förutsättningarna att vårda sjuka.
            Samtidigt är en sak glasklar; gör inte politiken allt som går
            för att rädda svenska jobb nu, i krisens akuta skede, riskerar
            vi massarbetslöshet och att Sverige går in i en djup och långvarig
            recession, i nästa skede.
          </p>
          <p xml:id="i-RCn9Lib1qFADamiBJmBwnN">
            Den ekonomiska krisen har slagit snabbt, hårt och brett. Mellan
            den 1 mars och 24 april blev över 100 000 svenskar arbetslösa.
            Under samma period varslades även fler än 60 000 personer om uppsägning,
            vilket är de högsta varseltalen någonsin. April månad innebär
            också rekord i antal konkurser för hela 2000-talet. Familjeföretag
            som funnits i flera generationer har fått se alla intäkter förvinna
            över en natt. Det är inte deras fel. Det är inte dåliga investeringar
            eller smartare konkurrenter som slår ut dem. I vanliga fall skulle
            deras tjänster och produkter efterfrågas. Men det här är ingen
            vanlig kris, det är en pandemi. Och därför krävs ett helt annat
            angreppssätt. Vi moderater tänker inte ge oss när det gäller detta.
            Vi vill gå längre än regeringen. Vårt förslag till strategibyte
            innebär satsningar på 100 miljarder kronor per månad – för att
            rädda de svenska jobben.
          </p>
          <p xml:id="i-m8RYAuGgAmUVf5dCVW15d">
            Utgångspunkten är att åtgärderna ska vara rejäla och lösningarna
            enkla. Moderaternas strategi för att rädda jobben innebär helt
            slopade arbetsgivaravgifter och egenavgifter i två månader. Den
            innebär att företagen ges möjlighet till korttidspermitte­ring
            på heltid. Och att staten går in och täcker fasta kostnader för
            företag med inkomst­bortfall som uppstår till följd av coronakrisen.
          </p>
          <p xml:id="i-9WUPgna8XemU2bQbZmdwzs">
            Det är omöjligt att sätta ett datum för när den akuta fasen av
            krisen är över. Det är dock inte bara möjligt – utan helt nödvändigt,
            att redan nu bygga upp en exitstrategi för vad som behöver göras
            för att vi ska kunna öppna upp den svenska ekonomin. Moderaterna
            pekar i denna vårmotion på tre huvudsakliga områden där den ekonomiska
            politiken behöver växla upp. Det handlar om att få smittspridningen
            under kontroll, att utöka den svenska testningen och att bygga
            ut sjukvårdens kapacitet.
          </p>
          <p xml:id="i-Gvp9irAyTHcmWwdLnvdGKB">
            Hela samhället ska fungera – även i kris. De samhällsproblem
            Sverige hade innan pandemin har inte försvunnit. Tvärtom. Välfärden
            är under än större press och dess finansiering är än mer otillräcklig
            till följd av krisen. I Moderaternas vårmotion föreslås att resurserna
            till välfärden ökar med 5 miljarder kronor, vilket sammantaget
            innebär att de generella statsbidragen till välfärden skulle öka
            med 27,5 miljarder kronor under 2020. Det möjliggör särskilda
            insatser för personalen som nu står i frontlinjen under coronakrisen,
            täcker upp för det kraftiga fallet i skatteintäkter och ser till
            att välfärden inte behöver stå tillbaka bara för att Sverige är
            i kris.
          </p>
          <p xml:id="i-UVrE3PdtvE21LshwQ7eWHj">
            Antalet skjutningar ökar jämfört med samma period förra året.
            Samtidigt som rekordmånga platser står tomma på polisutbildningen.
            Moderaternas vårmotion beskriver våra förslag för att göra polisyrket
            mer attraktivt genom höjda polislöner och betald polisutbildning.
          </p>
          <p xml:id="i-3qeZcYFPotbN2zDAwqTDG2">
            En nedslående effekt av coronakrisen är att våld i nära relationer
            ökar. I denna vårmotion gör Moderaterna bl.a. en särskild satsning
            på landets kvinnojourer för att de ska kunna öka sina stödinsatser.
          </p>
          <p xml:id="i-6r23marh6E8gBmqK6mhZ8n">
            De beslut som fattas – och inte fattas – de närmaste veckorna
            kommer att påverka oss alla under hela 20-talet. Att begränsa
            smittspridning och ge sjukvården rätt förut­sättningar att vårda
            sjuka är politikens viktigaste uppgift och helt avgörande för
            när vi kan återgå till något som liknar ett normaltillstånd. Att
            dämpa krisens effekter på ekonomin är helt avgörande för vilket
            tillstånd det blir. Därför behöver Sverige byta strategi. För
            att rädda jobben.
          </p>
          <head type="h2" xml:id="i-5U2BadSSHinjVy6CH57S4R">
            Utgångspunkter för den ekonomiska krishanteringen
          </head>
          <head type="h1" xml:id="i-BwaKXnLy8bc5KfKZV15dds">
            De ekonomiska åtgärderna för att hantera coronakrisens effekter
            delas upp i tre faser.
          </head>
          <list style="ul">
            <item xml:id="i-3GdQrZiyZqzC21Ke3pfGEW">
              I den första fasen – vilken Sverige befinner sig i nu – handlar
              det om att motverka det fria fallet i ekonomin, att rädda jobb
              samt att förhindra konkurser. I denna fas är åtgärderna inriktade
              på att så många jobb som möjligt ska kunna övervintra.
            </item>
            <item xml:id="i-R2fZQBBqBKwnGrcWdGkX7D">
              I den första fasen handlar det också om att säkerställa att det
              finns resurser att utöka vård- och testkapacitet. Detta i syfte
              att dels kunna ge den vård som behövs, dels kunna hantera, spåra
              och övervaka den nuvarande smittspridningen. Utbyggd vård- och
              testkapacitet gör det också möjligt att bygga upp motståndskraft
              inför en möjlig andra våg av smittspridningen.
            </item>
            <item xml:id="i-6XwmJDUDTceXj7hdU4dSaZ">
              Det är också viktigt att de resurser som skjuts till sjukvården
              och äldreomsorgen är tillräckliga för att klara kostnader kopplade
              till covid-19. Pandemin ska inte medföra kraftiga besparingar
              inom andra delar av den kommunala och regionala verksam­heten.
              Om staten inte ger tillräcklig kompensation för extraordinära
              kostnader riskerar det medföra att ökningen av arbetslöshet i
              den privata sektorn förstärks av ökad arbetslöshet från den offentliga
              sektorn, vilket ytterligare förstärker den ekonomiska nedgången.
            </item>
            <item xml:id="i-MWUZPLbpPaTi5S2tGyWVk6">
              I den andra fasen handlar det fortsatt om att motverka arbetslöshet
              och hålla uppe sysselsättningen samt att återstarta ekonomin genom
              stimulanspaket. Det är viktigt att åtgärderna som genomförs är
              strukturellt riktiga samt tillväxtdrivande för att lägga grunden
              för en stabil återhämtning. Reformer som kan vara aktuella är
              strukturellt riktiga förstärkningar av hushållens ekonomi, reformer
              för att underlätta för omställningen, samt tidigareläggande av
              genomförbara infrastrukturinvester­ingar. Även i denna fas finns
              troligen behov av att skjuta till ytterligare resurser till kommuner
              och regioner, för att hålla uppe sysselsättningen i ekonomin.
            </item>
            <item xml:id="i-SSJpftCdAm9nnNMfnbhjer">
              I den tredje fasen är fokus att säkerställa en långsiktigt hög
              tillväxtbana. Reformer för höjd kvalitet i utbildningsväsendet
              samt förbättringar av Sverige som invester­ingsland är aktuella
              i denna fas. Även reformer för att hantera integrations­problemen
              kommer fortsatt att vara viktiga.
            </item>
          </list>
          <p xml:id="i-K73dEQczD7QmAMBoLZ9S48">
            Moderaternas ekonomiska vårmotion fokuserar på hur Sverige bör
            hantera den första fasen och vilka förberedelser som bör göras
            för att kunna gå över till den andra fasen.
          </p>
          <p xml:id="i-Tb7bWGzKRWhoCZpewVn2PX">
            Utöver de förslag för att rädda de svenska jobben som Moderaterna
            redan har presenterat återfinns följande kostnadssatta förslag
            i den ekonomiska vårmotionen.
          </p>
          <p xml:id="i-7MCtyZ4WjHkDWP8vCRiED6">
            Tabell 1 Kostnadssatta förslag i den ekonomiska vårmotionen utöver
            redan presenterade förslag för att rädda de svenska jobben
          </p>
          <table>
            <row style="label" xml:id="i-X91dVc2SSDH8s543cb8moN">
              <cell>
                Förslag
              </cell>
              <cell>
                (miljoner kr)
              </cell>
            </row>
            <row xml:id="i-2KznLysijSYv49UN1zY6gk">
              <cell>
                Investeringsprogram för ökad testning
              </cell>
              <cell>
                6 000
              </cell>
            </row>
            <row xml:id="i-97tbNM5rk2EbxyEh5s3y52">
              <cell>
                Resurser för att täcka extraordinära kostnader för covid-19
              </cell>
              <cell>
                5 000
              </cell>
            </row>
            <row xml:id="i-QujqoWssKmWzbhf77yo2VR">
              <cell>
                Ökade generella resurser till välfärden
              </cell>
              <cell>
                5 000
              </cell>
            </row>
            <row xml:id="i-KB7tteib1FSwTGWcqYsSvU">
              <cell>
                Ökade resurser till kvinnojourerna
              </cell>
              <cell>
                100
              </cell>
            </row>
            <row xml:id="i-HYv73Q2Jqb99XSHH3JfWY9">
              <cell>
                SUMMA
              </cell>
              <cell>
                16 100
              </cell>
            </row>
          </table>
          <head type="h1" xml:id="i-N9kJzJTrrCpSkxMedgMjMA">
            1 Rädda de svenska jobben
          </head>
          <p xml:id="i-U5JYXgh9UARF6MFnbEUXyB">
            Ju fler jobb som kan räddas nu – desto snabbare blir ekonomins
            återhämtning. Krisen kommer att få stora effekter på ekonomin
            oavsett hur staten agerar. Men den ekonomi­ska politiken kan påverka
            både hur djup krisen blir, hur utdragen återhämtningen blir och
            hur bördorna fördelas. Moderaterna anser att stora ansträngningar
            ska göras för att den svenska produktionsapparaten, svenska industri-
            och tjänsteföretag, kommer så oskadda ur krisen som möjligt. Om
            de anställda fortfarande är anställda, om under­leverantörer och
            kunder finns kvar och övriga produktionsfaktorer är intakta kommer
            återstarten att gå mycket fortare och den långsiktiga kostnaden
            för krisen bli mindre. Vi är övertygade om att det är det samhällsekonomiskt
            mest lönsamma. Dessutom är ett närmast totalt intäktsbortfall
            inte något som någon kunnat förutse eller förbereda sig för. Det
            går därför inte att hävda att det finns någon form av rättvisa
            för de som drabbas. Därför anser vi att det mest effektiva och
            det mest rättvisa är att staten tar en betydligt större del av
            de kostnader som krisen ger upphov till.
          </p>
          <head type="h2" xml:id="i-275CzKSuUyxR5J8k2HRBRQ">
            1.1 Krisen slår hårdast mot redan utsatta grupper på arbetsmarknaden
          </head>
          <p xml:id="i-4y4y7fjDj2vWRVPmPH8hG9">
            Den pågående pandemin ger nu tydliga avtryck på den svenska arbetsmarknaden,
            och arbetslösheten ökar i snabb takt. Detta riskerar att få mycket
            allvarliga konsekvenser. Det gäller inte minst för dem som redan
            tidigare befunnit sig utanför arbetsmarknaden och som nu riskerar
            permanent utanförskap. Redan före coronakrisen försörjde sig en
            av sju i arbetsför ålder i Sverige helt på bidrag.
          </p>
          <p xml:id="i-4K6J6oYAkhKBhC5d3urjDr">
            Trots den långvariga högkonjunkturen med rekordhög sysselsättning
            bland många grupper har antalet långtidsarbetslösa ökat i Sverige.
            Under hösten 2019 hade närmare 150 000 arbetslösa varit utan arbete
            i mer än ett år. Även antalet arbetslösa som varit utan arbete
            ännu längre tid ökade. Prognoser visar också att antalet långtidsarbetslösa
            väntades öka till de klart högst uppmätta nivåerna efter millennieskiftet
            redan innan coronakrisen var ett faktum. Sammantaget visar detta
            att Sverige även före krisen hade stora problem på arbetsmarknaden.
            Problem som nu förvärras och riskerar att bestå under lång tid.
          </p>
          <p xml:id="i-QxwW1nU2yDus1S3UfMuYKU">
            De flesta bedömare tycks eniga om att arbetslösheten når 10 procent
            under sommaren. Regeringens prognoser visar också att arbetslösheten
            riskerar att stiga till 13,5 procent i år om pandemins effekter
            blir utdragna. Inbromsningen på arbets­marknaden är tydlig. Mellan
            den 1 mars och 24 april blev närmare 100 000 svenskar arbetslösa.
            Under samma period varslades även 60 000 personer om uppsägning,
            vilket är de högsta varseltalen någonsin. Utvecklingen framöver
            beror på hur långvarig krisen blir, men också på omfattningen
            av krisåtgärderna. Moderaternas strategi baseras på det faktum
            att ju mer vi investerar i krisåtgärder nu, desto mer finns kvar
            av jobb och företag när smittspridningen är under kontroll. Desto
            snabbare blir också återhämtningen.
          </p>
          <p xml:id="i-7ydGLhZphQnqYcHaLhpQaS">
            Den minskade efterfrågan på arbetskraft innebär att den långvariga
            arbetslösheten framför allt riskerar att öka bland dem som är
            nya på arbetsmarknaden och bland dem som varit utanför under lång
            tid. Många av de jobb som kan komma att försvinna finns exempelvis
            i branscher med viktiga instegsjobb för invandrare, men också
            för ung­domar. Det stora antalet personer som redan innan krisen
            varit arbetslösa kommer nu att få det ännu svårare i konkurrensen
            om jobben och riskerar att hamna i ett permanent utanförskap.
          </p>
          <p xml:id="i-RzgrzFUJVM4pxfwXyZswDj">
            En nyligen publicerad studie från Entreprenörskapsforum visar
            att det ekonomiska utanförskapet före coronakrisen är betydligt
            mer omfattande än vad den officiella sysselsättningsstatistiken
            visar. Detta gäller inte minst bland invandrare.
          </p>
          <p xml:id="i-RQmHHhoGoU3UMbFTj8gETH">
            Sverige har under lång tid haft hög invandring och i dag är andelen
            invandrade nästan 20 procent av befolkningen. En stor andel av
            dessa har aldrig etablerat sig på den svenska arbetsmarknaden,
            vilket medfört att Sverige har bland de högsta sysselsätt­ningsgapen
            i Europa mellan inrikes födda och invandrade. Historiskt har det
            igenom­snitt tagit sju till åtta år för 50 procent av flyktingarna
            i arbetsför ålder att nå syssel­sättning. Självförsörjningsgraden
            är dock betydligt lägre än sysselsättningsgraden. Nya siffror
            visar att det tar omkring 13 år innan hälften av invandrarna kan
            försörja sig själva. Det betyder att stora delar av den invandrade
            befolkning som finns i Sverige i dag inte är självförsörjande.
            Detta under en högkonjunktur som nu tagit slut.
          </p>
          <p xml:id="i-5BQJs9UcxGzycuJZp867vK">
            Vi vet också att det är de invandrade kvinnorna som har det allra
            svårast. En majoritet av kvinnorna från de största asylländerna
            hade enligt SCB under förra året en inkomst på noll kronor. Det
            finns nu anledning att tro att de invandrade kvinnornas möjlighet
            till egen försörjning kommer att försvåras ytterligare.
          </p>
          <p xml:id="i-WvDrinupt47tPLYjS3wYLm">
            De ekonomiska effekterna av den pågående coronakrisen kommer
            att göra en redan svår situation än svårare. Tidigare kriser,
            både den i början på 90-talet och den globala finanskrisen, har
            medfört tydliga och långsiktiga ekonomiska försämringar för dem
            med sämst förutsättningar på arbetsmarknaden. Men aldrig tidigare
            har förutsättningarna för dessa grupper varit lika dåliga redan
            innan en kris slog till. Sverige riskerar nu utbredd arbetslöshet
            som kommer att drabba de som redan i dag står långt från arbetsmarknaden
            eller som är nya i vårt land allra hårdast. Vikten av kraftfulla
            åtgärder för att förhindra, och bryta, utanförskap har aldrig
            varit större. En viktig grundprincip för de integrations­satsningar
            som görs efter den akuta krisen bör vara att tydligt ta sikte
            på självförsörj­ning. En bättre integrationspolitik, med språkkrav
            och förändringar av bidragssystemen som viktiga hörnstenar, behöver
            så fort som möjligt komma på plats. Inte minst för att färre barn
            ska växa upp och ärva sina föräldrars utanförskap.
          </p>
          <head type="h2" xml:id="i-VQxe6WrG8iVCeEPBpZrEVU">
            1.2 Moderaternas ekonomiska strategi för att rädda jobben
          </head>
          <p xml:id="i-Fivs1mZioguD6go24Q7aWu">
            Det är ingen vanlig kris som nu slår ut svenska jobb. Under de
            senaste 30 åren har Sverige genomgått tre större kriser med negativa
            effekter på ekonomin. Alla tre har startat med obalanser i ekonomin,
            ofta inom kreditmarknaderna.
          </p>
          <list style="ul">
            <item xml:id="i-TBZFSHYTbxwCeuancAy758">
              90-talskrisen bröt ut till följd av spekulationer inom fastighetsbranschen
              som sedan spred sig in i det finansiella systemet till följd av
              kreditförluster. En långvarigt dysfunktionell svensk ekonomi ledde
              även till att krisen blev såväl långvarig som djup.
            </item>
            <item xml:id="i-TQmQ64FFBUg1dC6WJMTWSD">
              It-bubblan byggdes upp till följd av spekulation i it-bolag och
              sprack när orealistiska förväntningar inte kunde infrias.
            </item>
            <item xml:id="i-52WycdkffEv7zqq4zjm8KV">
              Finanskrisen bröt ut till följd av skuldproblem på den amerikanska
              bostadsmark­naden som spreds vidare in i det globala finansiella
              systemet. När denna turbulens sedan slog in över dysfunktionella
              europeiska ekonomier blev krisen till en bred eurokris.
            </item>
          </list>
          <p xml:id="i-SLmvtUMQrksoD8ydArM5eq">
            Bubblor, spekulationer på kreditmarknaderna och dysfunktionella
            ekonomier – ett mönster som går igen när det gäller vad som i
            vanliga fall utlöser ekonomiska kriser. Så är dock inte fallet
            den här gången. Det Sverige nu står inför är snarare att likna
            vid en naturkatastrof och därför bör fokus på krispolitiken vara
            att ekonomin ska kunna övervintra och att vi sedan när ekonomin
            öppnas upp kan lägga all kraft på att lösa de strukturella problem
            vi redan vet att Sverige har. Vi gick ju exempelvis in i den här
            krisen med en arbetslöshet som var en av EU:s högsta och en tillväxt
            som var EU:s lägsta per capita. De underliggande problemen som
            orsakade hög arbetslöshet och låg tillväxt har inte försvunnit
            utan har snarare förstärkts.
          </p>
          <p xml:id="i-4MojquV2j3V1evryhRLbiA">
            Att det är en svår kris och en ny situation Sverige nu står inför
            är vi ödmjuka inför. Men Moderaternas utgångspunkt, när det gäller
            att rädda svenska jobb, är att hellre göra för mycket än för lite.
            Moderaterna är därför redo att gå betydligt längre för att rädda
            jobb än regeringen. Görs inte tillräckligt nu så riskerar både
            människor, företag och hela branscher att slås ut och Sverige
            skulle då få massarbetslöshet och gå in en djup och långvarig
            recession. En extrem situation kräver, som beskrivits tidigare,
            en helt annan strategi än vi använt vid tidigare kriser. I denna
            vårmotion presenteras en ny strategi som innebär att staten går
            in med tydligare direkta stöd under den akuta fasen för att överbrygga
            den akuta krisen. Det innefattar bl.a. helt slopade arbetsgivaravgifter
            och egenavgifter. Att korttidspermittering på heltid möjliggörs.
            Och att staten betalar de fasta kostnaderna för de företag som
            sett inkomsterna rasa.
          </p>
          <p xml:id="i-T9Fzk4PbAmwCfsQU7ZTozR">
            De senaste veckorna har många viktiga beslut för att rädda jobb
            fattats i riksdagen. Att företagen får uppskov med betalningar
            av arbetsgivaravgifter, källskatt och moms förbättrar många företags
            likviditetssituation. För många företag är detta dock inte tillräckligt.
            Svenska företag betalar varje månad ca 100 miljarder kronor i
            löneutgifter och utöver dessa och utgifter för insatsvaror såsom
            råvaror och handelsvaror betalas ytterligare omkring 160 miljarder
            kronor månatligen i externa kostnader.
          </p>
          <p xml:id="i-JWw9RC2NAWmGBWoXuY65Gs">
            Eftersom uppskoven ska betalats tillbaka med ränta om ett år
            kommer företag till exempel inte att kunna behålla anställda om
            framtiden är så oviss som nu. Det är inte heller självklart, eller
            ens troligt, att intäktstappet under det första halvåret kommer
            att kompenseras med en tillräckligt stor uppgång under det andra
            halvåret. För dessa företag kommer återbetalningen att bli mycket
            svår att klara av. För ett stort antal företag är problemet inte
            bara likviditet utan i allt större utsträckning soliditet, alltså
            företagens långsiktiga överlevnadsförmåga. Dessutom ökar bolagets
            skulder till staten. Eftersom skatteskulder har högst prioritet
            i en konkurs kan dessa lån också göra det svårare att få andra
            lån, eftersom andra långivare är efterställda staten.
          </p>
          <p xml:id="i-SP8xHxRX6EsUBYe8hcGnWt">
            Det behövs därför också åtgärder för att minska företagens förluster
            om omfattande uppsägningar ska kunna begränsas. Eftersom krisen
            drabbar näringslivet brett och åtgärderna behöver komma på plats
            snabbt bör åtgärderna i huvudsak vara generella.
          </p>
          <head type="h3" xml:id="i-HfJ72MngDfkmzkAdQYxqeb">
            1.2.1 Slopade arbetsgivaravgifter och egenavgifter
          </head>
          <p xml:id="i-M9viX79bkXhAQfvc3eUTcQ">
            För de flesta företag är lönekostnaderna de största utgifterna.
            Uppskoven som hittills kommit på plats, tillsammans med de sänkta
            arbetsgivaravgifter som regeringen genomfört, lättar på likviditetsproblemen
            men är inte tillräckliga. Krisen är så bred att det är få företag
            som inte har drabbats alls. Antingen av att konsumenternas efterfrågan
            på företagens varor och tjänster har minskat, att leveranserna
            för utlandet uteblivit och därmed stoppar produktionen – eller
            av att den allmänna oron minskat företagens investeringar och
            inköp. Detta är en generell ekonomisk kris, och då behövs också
            generella åtgärder. Stödet till företagen måste vara enkelt och
            rejält för att få bäst effekt. Givet att krisen slår så brett
            och drabbar de flesta arbetsgivare anser Moderaterna att inga
            arbetsgivaravgifter ska betalas in under två månader.
          </p>
          <p xml:id="i-EnVe15Ge5cE1SRHCuvfjjP">
            Regeringens sänkning av arbetsgivaravgifterna är begränsad till
            små företag. Medelstora företag får bara tillbaka några enstaka
            procent av arbetsgivaravgifterna med regeringens politik. Med
            förslaget i denna vårmotion får de tillbaka hela arbetsgivar­avgiften.
            Inga företag, inte ens de små, får tillbaka mer än två tredjedelar
            av arbetsgivar­avgifterna med regeringens förslag. Med Moderaterna
            får de tillbaka hela arbetsgivar­avgiften. Företag som betalar
            medellön får inte ens tillbaka hälften av arbetsgivar­avgifterna
            med regeringens nedsättning. Med Moderaterna får de tillbaka hela
            arbetsgivaravgiften. För ett genomsnittligt, litet företag är
            Moderaternas injektion dubbelt så stor. För ett medelstort företag
            10 eller 20 gånger så stor. Det skulle göra skillnad på riktigt.
          </p>
          <p xml:id="i-BZnxthsdAubPRFxPy9fyWZ">
            Figur 1 Arbetsgivaravgiftssänkning efter antalet anställda
          </p>
          <p xml:id="i-L3XfmvXf57BkHiAv7rdhZp">
            Källa: Egna beräkningar.
          </p>
          <p xml:id="i-VRrK8dF2otjUwJ8hbjUqsy">
            Många av Sveriges egenföretagare gynnas inte av de åtgärder som
            hittills genomförts och som föreslås i regeringens vårproposition.
            De omfattas inte av systemet för korttidsarbete och kommer att
            få svårt att få lån. Samtidigt är det många vars livsverk hotas
            till följd av coronakrisen och som inte kan få tillgång till a-kassa
            innan företaget har gjorts vilande. För att underlätta deras situation
            föreslår Moderaterna att inga egenavgifter betalas in under två
            månader.
          </p>
          <head type="h3" xml:id="i-AFAA1Ak61e25vBntC4ghPT">
            1.2.2 Heltidspermittering
          </head>
          <p xml:id="i-VJ9dQYifL3N5TCi6PRF7K1">
            Syftet med stödet för korttidsarbete, även kallat korttidspermittering,
            är att företag som drabbas av en extern oförutsedd kris, som exempelvis
            covid-19, ska ha ekonomiska möjligheter att behålla sin personal
            och kunna växla upp snabbt igen när läget förbättras. Svårigheterna
            ska alltså vara orsakade av ett förhållande utom arbetsgivarens
            kontroll och specifikt drabba företagets verksamhet.
          </p>
          <p xml:id="i-LKnBj255KvpkWghPTZQYa8">
            Arbetsgivare kan få stöd i sex månader, med möjlighet till förlängning
            i ytterligare tre månader. Lönetaket för stödet är 44 000 kronor
            i månaden. Det fanns från början tre fasta nivåer för arbetstidsminskning:
            20, 40 eller 60 procent som innebar minskade kostnader med 19,
            36 respektive 53 procent för arbetsgivaren i de tre olika fallen.
            Regeringen har därefter utökat stödet till korttidsarbete till
            att omfatta även en permittering motsvarande 80 procent.
          </p>
          <p xml:id="i-ArPwtukLjYa1SXxd3Sv278">
            Utökningen av permitteringen till 80 procent är välkommen eftersom
            det ökar flexibiliteten i systemet. Inom flera branscher är det
            dock svårt att permittera på deltid och det behövs därför ett
            system som tillåter att viss personal permitteras i större utsträckning,
            medan annan personal kan jobba vidare. Det är nu centralt att
            så många som möjligt behåller sina anställningar och sin förankring
            i arbetsmarknaden. Moderaterna vill därför att stödet till korttidsarbete
            utvidgas till att också gälla heltidspermitteringar. Det innebär
            att stödet blir mer flexibelt och kan anpassas efter fler arbetsgivares
            behov.
          </p>
          <p xml:id="i-NKdV5TgeSTJijoGnj6Jh3Q">
            I den här vårmotionen föreslås därför att stödet till korttidsarbete
            utvidgas till att också göra det möjligt att heltidspermittera,
            där staten står för 75 procent av kostnaden. Arbetsgivare och
            arbetstagare delar på resten av kostnaden.
          </p>
          <head type="h3" xml:id="i-LepPUx9GLrdwxTiG1QxxQa">
            1.2.3 Stöd för fasta kostnader till följd av inkomstbortfall
          </head>
          <p xml:id="i-AEHp5NwufgKYBGm5jjxv5F">
            Intäktsbortfallet för många företag är nu så stort att stödet
            för att hantera lönekostnaderna behöver kompletteras med ett stöd
            som täcker upp för de fasta kostnaderna. Moderaterna föreslår
            därför i denna vårmotion att företag ska kunna få ersättning för
            att täcka sina fasta kostnader under tre månader.
          </p>
          <p xml:id="i-8Vr22HrqdnjLS645SqMQJq">
            Liknande system finns på plats i Norge och Danmark. Moderaternas
            förslag är modellerat efter hur ersättningar betalas ut i s.k.
            avbrottsförsäkringar som ersätter fasta kostnader som t.ex. löner,
            sociala avgifter, lokalhyror, kostnader för elektricitet och telefoni
            vid till exempel en nyckelanställds sjukdom eller epidemiavbrott
            (gäller dock inte denna typ av pandemi). Företaget får ersättning
            för intäktstappet i april så att det har täckning för sina fasta
            kostnader. Ett företag som normalt har intäkter på 1 miljon och
            fasta kostnader på 800 000 kronor per månad och som får ett intäktstapp
            på 30 procent, skulle då få 100 000 kronor per månad från staten.
            Andra direkta krisstöd såsom sänkta arbetsgivaravgifter och permitteringsersättning
            avräknas. Genom att ersättningen beräknas för en månad som redan
            passerats minimeras företagens möjligheter att påverka den ersättning
            som ges. I arbetet med att utforma stödet bör ett tak för den
            maximala storleken på det totala direktstödet ses över.
          </p>
          <p xml:id="i-KbFiDEQHgSZumd5vLye8a9">
            Via ett automatiskt system där företagens bokföring görs tillgänglig
            för Skatteverket räknas en ersättning ut för varje företag. Överföringen
            sker via skattekontot. En mer genomarbetad coronaredovisning kommer
            att krävas när väl krisen är slut för att undvika fusk och överutnyttjande,
            men först när krisen är över. En omfattande granskning kommer
            att genomföras av Skatteverket i syfte att identifiera fusk.
          </p>
          <p xml:id="i-RncxHjG1pKZp1JwcpAzHRM">
            Bidraget är inte ett lån utan en intäkt som minskar företagets
            förlust och därmed stärker både likviditet och soliditet. Företagen
            kommer alltså jämfört med lån att ha starkare förutsättningar
            att överleva även när den akuta krisen är över. Företag som tar
            emot stöd kommer inte att få göra utdelningar under 2020. Koncernbidrag
            bör dock vara möjligt.
          </p>
          <head type="h1" xml:id="i-5EyxWLEPZPY2ibBUVqkwHt">
            2 Plan för att öppna upp ekonomin
          </head>
          <p xml:id="i-2b9e7fVZ3Mz3LUG5hFVyiN">
            Det är omöjligt att sätta ett datum för när den akuta fasen av
            den här krisen är över. Det är dock möjligt och nödvändigt att
            redan nu bygga upp en exitstrategi som tydliggör vad som behöver
            vara uppfyllt för att vi över tid ska kunna öppna upp den svenska
            ekonomin. Moderaterna ser i det hänseendet tre huvudsakliga områden
            där den ekonomiska politiken behöver växla upp. Det handlar om
            att få på plats kriterier för när smittspridningen kan bedömas
            vara under kontroll, att kraftigt utöka den svenska testningen
            och att säkerställa att resurser finns för att bygga ut sjukvård
            och omsorg.
          </p>
          <head type="h2" xml:id="i-XEs96u2cxYgCziC4sLY3Vw">
            2.1 Internationella exempel
          </head>
          <p xml:id="i-2XonCGnppzHtgjJkXnCMFw">
            Många andra länder brottas med samma problematik som Sverige.
            Givet att smittspridningen är ett globalt problem bör Sverige
            ta inspiration från internationella resonemang vad gäller hur
            en plan för att öppna upp ekonomin kan utformas.
          </p>
          <head type="h3" xml:id="i-3Y9X5oM1kXKNE242hvQZ7c">
            2.1.1 WHO:s riktlinjer för att kunna öppna upp ekonomin
          </head>
          <p xml:id="i-ELeTj1c4iaFHkYX15nCNDZ">
            WHO publicerade i början av april en uppdaterad strategi för
            att hantera pandemin. En central del av den uppdaterade strategin
            var vilka parametrar världens länder bör ta hänsyn till innan
            en lättnad av restriktionerna kan bli aktuell. Dessa listas nedan.
          </p>
          <list style="ol">
            <item xml:id="i-KfcJRJLd9NYMcRSLQGgjEV">
              Att smittspridningen i landet är under kontroll.
            </item>
            <item xml:id="i-4RCEMm9PrsGVg7ZUmuh4AC">
              Att sjukvården har kapacitet att upptäcka, testa, isolera och
              vårda varje fall och varje kontakt.
            </item>
            <item xml:id="i-Y5bUHStdtXNVmsfUGDR3s">
              Att risken för smitta är minimerad på känsliga platser som vårdinrättningar
              och vårdhem.
            </item>
            <item xml:id="i-8xzxMJRcoP4hDy3tfTY5p3">
              Att det finns förebyggande åtgärder i skolor, på arbetsplatser
              och andra ställen där människor måste kunna vistas.
            </item>
            <item xml:id="i-VdDyXgnU3xw3s7xcHFcZzt">
              Att risken för smitta från andra länder kan hanteras.
            </item>
            <item xml:id="i-L4zPRzfvFWiF9aLVayTxFA">
              Att alla delar av samhället är fullt utbildade och beslutsamma
              att följa de nya reglerna.Europeiska unionen
            </item>
          </list>
          <p xml:id="i-7S4PChnStGRnSjTaxj7Bpy">
            EU-kommissionen och Europeiska rådet presenterade i mitten av
            april en exitstrategi för hur medlemsländerna successivt kan lätta
            på krisrestriktionerna. Strategin utgår i stor utsträckning från
            WHO:s rekommendationer. I strategin listar EU-kommissionen och
            Europeiska rådet tre huvudsakliga kriterier som bör beaktas när
            länderna bedömer om det är dags att lätta på restriktionerna:
          </p>
          <list style="ol">
            <item xml:id="i-Pvqa2ccYvaRx762V9BsPUT">
              Epidemiologiska kriterier som visar att antalet fall som kräver
              sjukhusvård och/eller antalet nya fall har minskat stadigt och
              stabiliserats under en längre tid.
            </item>
            <item xml:id="i-TzpBexR6VD9kXnrZXdUW1N">
              Tillräcklig kapacitet i sjukvården t.ex. i fråga om vårdplatser,
              läkemedel och utrustning.
            </item>
            <item xml:id="i-SMjJ8PVZSCbaLnymkQfL1C">
              Lämplig övervakningskapacitet, bl.a. kapacitet för testning i
              stor skala för att snabbt upptäcka och isolera smittade personer
              samt kapacitet att spåra och kartlägga smittade personer.
            </item>
          </list>
          <head type="h1" xml:id="i-MEpbvuidkcPV3iWia3GsZV">
            Kommissionen och rådet listar även kompletterande åtgärder att
            beakta för alla medlemsländer:
          </head>
          <list style="ol">
            <item xml:id="i-GebHzd7H4L84kYpCbskWzb">
              Samla in data och utveckla ett robust rapporteringssystem. Det
              är viktigt att folkhälsomyndigheterna på ett enhetligt sätt samlar
              in och delar data på nationell och regional nivå för att man bättre
              ska kunna hantera upphävandet av åtgärderna.
            </item>
            <item xml:id="i-8sHGNaiTkjMf9shsAmJdx">
              Skapa ett regelverk för kontaktspårning och varning med hjälp
              av mobilappar som följer dataskyddsbestämmelserna.
            </item>
            <item xml:id="i-JcfCrny59NdLSyQi74hKef">
              Utöka testningskapaciteten och standardisera testerna. Snabb
              och tillförlitlig testning är avgörande för att snabbt ställa
              diagnos och mäta befolkningens immunitet. Kommissionen har lagt
              fram riktlinjer för coronavirustester.
            </item>
            <item xml:id="i-Smj5ypQnAvVNN8AZ2MDoa5">
              Stärka sjukvårdens kapacitet och resiliens. Det behövs för att
              man ska kunna hantera den förväntade ökningen av antalet smittade
              efter att ha lättat på restriktionerna.
            </item>
            <item xml:id="i-QEgBkdvtmTccYxjzecNVbw">
              Öka tillgången på sjukvårds- och skyddsutrustning. EU-kommissionen
              stöttar medlemsländerna genom att lagra och distribuera förnödenheter
              och utrustning genom rescEU och gemensam upphandling.
            </item>
            <item xml:id="i-4UeukXWRFYLBzCkDcE4rdw">
              Snabbt utveckla och börja använda vacciner, behandlingar och
              läkemedel. Utvecklingen av ett säkert och effektivt vaccin är
              avgörande för att sätta stopp för coronautbrottet. EU har investerat
              47,5 miljoner euro för 17 olika projekt för vaccin och behandling
              via EU:s forskningsprogram Horisont 2020.Sveriges exitstrategi
            </item>
          </list>
          <p xml:id="i-Ko2TTVrGogSYDzE5ov7K6j">
            En svensk exitstrategi bör utgå från de internationella rekommendationerna
            från exempelvis Världshälsoorganisationen samt EU-kommissionen
            och Europeiska rådet och ta lärdom från de länder där arbetet
            med att formulera en exitstrategi har kommit längre. Att etablera
            en exitstrategi är ingen garanti för att coronakrisen får ett
            snabbt förlopp med ett snabbare avslut men det skulle ge en tydlighet
            i hur den ekonomiska politiken samverkar med smittskyddsstrategin.
            Genom att tydliggöra vilka smittskydds­kriterier som styr utvecklingen
            av de ekonomiska restriktionerna skapas en förut­sebarhet för
            den ekonomiska politiken. Denna förutsebarhet saknas i regeringens
            nuvarande ekonomiska krishantering.
          </p>
          <p xml:id="i-7rpnz7PtCprzcRXbuimxa9">
            För även om vägen tillbaka till normaltillståndet blir mycket
            lång är det tydligt att dagens restriktioner inte kan pågå hur
            länge som helst. Det behövs därför en konti­nuerlig bedömning
            av huruvida de fortfarande är välavvägda i takt med att kunskaperna
            om coronaviruset och covid-19 ökar. Det är nödvändigt att skapa
            en strategi för det skede då Sverige kan återstarta ekonomiska
            och sociala aktiviteter och samtidigt minimera effekterna på människors
            hälsa och inte överbelasta hälso- och sjukvårdssystemen.
          </p>
          <p xml:id="i-N3JpZ4cJHyFGindGQx8dTi">
            Målsättningen med den svenska exitstrategin bör vara att närmare
            knyta samman den svenska smittskyddsstrategin med den ekonomiska
            krisbekämpningen. Självfallet ska insatserna för att bekämpa smittspridningen
            ha företräde, men regeringen behöver bli tydligare i hur den ekonomiska
            krisbekämpningen samordnas med den övergripande smittskyddsstrategin.
          </p>
          <p xml:id="i-LhS727tiyxb3awXJ95qBfF">
            Den svenska exitstrategin bör enligt Moderaterna vila på tre
            ben:
          </p>
          <list style="ul">
            <item xml:id="i-MEwet9cPR54vuXNQhQsV33">
              tydliga kriterier för när smittspridningen är tillräckligt kontrollerad
              så att ekonomin kan öppna upp
            </item>
            <item xml:id="i-6JRSxBjTGc7snuU5nskidb">
              utbyggd testkapacitet
            </item>
            <item xml:id="i-RR3C824o3vMJ4NtR7RHm8q">
              utbyggd vårdkapacitet.Tydliga kriterier för när smittspridningen
              är tillräckligt kontrollerad så att ekonomin kan öppna
            </item>
          </list>
          <p xml:id="i-B5N5jSAZoUKNHKiPTxv1cT">
            Många länder runt om i världen ser nu över hur restriktionerna
            ska kunna rullas tillbaka utan att riskera en kraftig ökning av
            smittspridningen. Utifrån de internationella erfarenheter som
            finns bör den svenska regeringen presentera egna kriterier för
            vilken utveckling som möjliggör att ekonomin kan öppnas upp igen.
            Det är självfallet så att en minskad smittspridning och en minskning
            av antalet bekräftade fall kommer att vara kärnan i denna typ
            av kriterier men för att skapa en robusthet behövs mer detaljerade
            kriterier för bättre kunna anpassa den ekonomiska politiken till
            smittspridningsläget.
          </p>
          <p xml:id="i-B6rtmXQALEtWA2uTC9hMbV">
            De uppsatta kriterierna är att se som en styråra för planeringen
            av den ekonomiska politiken, men det är ingen garanti för att
            det i närtid går att sätta upp exakta datum kring när olika restriktioner
            kan komma att rullas tillbaka.
          </p>
          <p xml:id="i-PtBZyxBMCj9sbohJ3kWVmH">
            I dagsläget är det oklart vilken typ av utveckling som styr den
            svenska regeringens agerande vad gäller hur den ekonomiska politiken
            anpassas till den svenska smittskyddsstrategin. Därför krävs ett
            strategiskifte. Den svenska regeringen bör således, i samråd med
            expertmyndigheterna, ta fram och presentera tydliga kriterier
            för när de svenska restriktionerna kan öppna så att det blir tydligt
            och förutsebart hur smittskyddsstrategin förhåller sig till den
            ekonomiska.
          </p>
          <p xml:id="i-dvNik8AcvNLeE4Vt5Qfi5">
            De svenska kriterierna bör exempelvis utgå från
          </p>
          <list style="ul">
            <item xml:id="i-GnyU5QFD5WkpjBm3N1VSTR">
              när en långvarigt ihållande nedåtgående trend i antalet bekräftade
              fall kan etableras
            </item>
            <item xml:id="i-RZu3TTC9o5mLYZZb2EJt5m">
              antalet tillgängliga IVA-platser i förhållande till aktuella
              och förväntade fall
            </item>
            <item xml:id="i-HHUgLqeJWwgAE9CPmziLfR">
              sammantagen testkapacitet och att andelen positiva testresultat
              är sjunkande.
            </item>
          </list>
          <p xml:id="i-U65vzn6orWkiCGQo2Gwv3b">
            I arbetet med exitstrategin bör utrymmet för eventuella regionala
            skillnader ses över – för det fall sådana skulle bedömas som lämpliga
            med hänsyn till den fortsatta smittspridningen.
          </p>
          <p xml:id="i-XFqYu19bBnAVohNQEMG7ee">
            För att ännu enklare kunna anpassa den ekonomiska politiken bör
            Sverige även knyta en ekonomisk-politisk expertgrupp till smittskyddsarbetet.
            I Norge har man tillsatt en sådan grupp och det har gjort att
            den norska regeringen har ett betydligt mer genom­arbetat beslutsunderlag
            för hur den ekonomiska politiken bör samspela med smitt­skyddsstrategin.
            Den expertgrupp som den norska regeringen arbetar med har analyserat
            hur det ska gå till att få en god förståelse för de långsiktiga
            effekterna av infektions­förebyggande åtgärder i samverkan med
            de ekonomiska åtgärderna. Framför allt fokuserar expertgruppen
            på att se vilka infektionsbekämpningsåtgärder som bör avskaffas
            innan några efterfrågestimulerande åtgärder genomförs. I Sverige
            bör regeringen skyndsamt tillsätta en sådan grupp under ledning
            av, men inte begränsat till, Finanspolitiska rådet.
          </p>
          <head type="h3" xml:id="i-53TwLsp3gx2kv5xGyE32rS">
            2.2.2 Investeringsprogram för ökad testkapacitet
          </head>
          <p xml:id="i-5NzyHj9AWJu6KpPtT3XPhA">
            I väntan på att ett vaccin finns på plats kommer den svenska
            befolkningen behöva skyddas mot smitta i så hög grad som möjligt.
            Tillgång till testning i stor skala är därför helt nödvändigt
            för att Sverige ska kunna ha snabba och tillförlitliga resultat
            som bas för landets beslutsfattande. Det är också en förutsättning
            för att kunna lätta på restriktionerna, givet att det behövs tillförlitlig
            information om hur smittspridningen har utvecklats för att kunna
            öppna upp ekonomin igen. I takt med att ekonomin öppnas upp igen
            behöver man även kunna utvärdera ifall smittspridningen snabbt
            tar fart, för att kunna bedöma om lättnaden av restriktionerna
            genomförs på ett hållbart sätt.
          </p>
          <p xml:id="i-6uVtacUaoboV2rrdtWopjo">
            Som beskrivits tidigare har Europeiska rådet och EU-kommissionen
            presenterat ett gemensamt europeiskt förslag till färdplan för
            att lyfta coronarestriktioner. I den färdplanen trycker de på
            för vikten av ökad testning. För att restriktioner ska kunna lättas
            och samhället kunna återgå till ett mer normalt läge krävs kontinuerlig
            övervakning och en beredskap att anpassa sig och återinföra restriktioner.
          </p>
          <p xml:id="i-DYcL3rCEh88Ln24beKjPCV">
            Sverige ligger tyvärr efter de övriga nordiska länderna vad gäller
            testning i förhållande till befolkningsmängd. Enligt den senast
            tillgängliga statistiken sker här drygt nio tester per tusen invånare.
            Norge testar tre gånger mer än vad Sverige gör, och Danmark testar
            mer än dubbelt så mycket. Finland testar ungefär 30 procent mer.
            Slutsatsen är att Sverige – trots den strategi som regeringen
            har tagit fram – har misslyckats med att skala upp testningen.
            I tabell 2 visas hur det nordiska testningsläget såg ut den 24
            april.
          </p>
          <p xml:id="i-YN8hVyo8MeadVbbYi3XimN">
            Tabell 2 Jämförelse mellan genomförda tester per tusen invånare
            i de nordiska länderna
          </p>
          <table>
            <row style="label" xml:id="i-Rna17pqqbns8xKGj5f5UAD">
              <cell>
                Genomförda tester
              </cell>
              <cell>
                Tester per tusen invånare
              </cell>
            </row>
            <row xml:id="i-LMv5B1dW7kK6m5R9kMGrUU">
              <cell>
                Sverige
              </cell>
              <cell>
                94 900
              </cell>
              <cell>
                9,2
              </cell>
            </row>
            <row xml:id="i-BzrW1xqh5ojERMqG8NdhfB">
              <cell>
                Norge
              </cell>
              <cell>
                155 125
              </cell>
              <cell>
                28,9
              </cell>
            </row>
            <row xml:id="i-R4PSTXo2xG2DZhQRXzoZe">
              <cell>
                Danmark
              </cell>
              <cell>
                125 329
              </cell>
              <cell>
                21,5
              </cell>
            </row>
            <row xml:id="i-RkcmF1tgBzQx3uhz4aBYay">
              <cell>
                Finland
              </cell>
              <cell>
                71 000
              </cell>
              <cell>
                12,8
              </cell>
            </row>
          </table>
          <p xml:id="i-SAvzx5UM4zB3kg4kTY7YTo">
            Det land i Europa som har kommit allra längst vad gäller att
            införa storskalig testning är Tyskland. I Tyskland har man sedan
            tidigare genomfört 1,7 miljoner tester och hade redan i slutet
            av mars en testomfattning på ca 350 000 tester i veckan. I Tyskland
            talas det dock om att öka testningen ytterligare med sikte på
            att kunna genomföra ca 200 000 provtagningar om dagen. Den tyska
            regeringens syfte med att utöka testningen ytterligare är att
            de vill gå från ett läge där testerna bekräftar den nuvarande
            situationen till att man kommer till ett läge där testerna gör
            att man ligger före utvecklingen. Skulle Sverige ha en lika ambitiös
            testverksamhet som Tyskland skulle vi i dagsläget testa drygt
            40 000 personer i veckan för att i närtid öka till 150 000–200
            000 tester i veckan. I dagsläget innebär det att Sverige omedelbart
            skulle behöva fördubbla antalet faktiska tester som utförs varje
            vecka.
          </p>
          <p xml:id="i-4hqjoin3bVfukCyAcJ1pXy">
            I den strategi för att utöka att testningen som regeringen har
            beställt talas det om att kapaciteten över tid ska kunna öka till
            150 000 tester. Den teoretiska kapaciteten säger dock väldigt
            lite om hur många tester som verkligen utförs. I dagens läge använder
            Sverige exempelvis endast hälften av den testkapacitet som finns
            tillgänglig och har legat på den nivån under de senaste veckorna.
          </p>
          <p xml:id="i-KUEiPDzGGjrMvPaMse9pqc">
            Figur 2 Antal genomförda tester och analyskapacitet
          </p>
          <p xml:id="i-BmKWs4brXTzsxAAowpXHUJ">
            Källa: Folkhälsomyndigheten.
          </p>
          <p xml:id="i-Rx9zY54BvBwpTPvD7JeUs1">
            Det är självfallet välkommet att det finns en ambition att utöka
            kapaciteten men den teoretiska kapaciteten skulle också behöva
            omsättas i praktiken. Ett svenskt program för ökad testning skulle
            därför behöva vila på följande två delar:
          </p>
          <list style="ol">
            <item xml:id="i-12AatiPb8Yxj6chEHgdoiU">
              Omsätta den planerade utökningen av testkapacitet i en reell
              utökning av testning. Detta innebär att Sverige – i absolut närtid
              – ska öka testningen till 150 000 tester i veckan. Det är då uppenbart
              att de ekonomiska resurser som regeringen har avsatt för tester
              inte är tillräckliga. Regeringen har i dagsläget avsatt 1 miljard
              kronor, vilket endast skulle räcka för att bekosta den teoretiska
              kapaciteten i fyra till fem veckor. För att klara av att reellt
              utöka testverksamheten skjuter Moderaterna till 6 miljarder kronor
              under 2020.
            </item>
            <item xml:id="i-JaUkGjBEFytjR1CiGsRGg1">
              Även om testverksamheten skulle utökas till den nu planerade
              teoretiska kapaciteten skulle Sverige ändå ligga efter den uppskalning
              som nu talas om i Tyskland. Folkhälsomyndigheten bör därför även
              börja planera för att utöka testkapaciteten ytterligare. En riktlinje
              bör då vara att noga följa den tyska utvecklingen och i ett första
              steg bygga ut kapaciteten för att klara av i alla fall 200 000
              tester i veckan.
            </item>
          </list>
          <p xml:id="i-9TJfhoDwEHCLXGQTvzavay">
            Med ökade resurser kommer också krav på en effektivare organisation.
            För att skala upp antalet tester kommer det att krävas helt andra
            insatser än de vi hittills har sett. Det var en nödvändig början
            när regeringen, efter initiativ från Moderaterna, gav Folkhälso­myndigheten
            i uppdrag att ta fram en nationell strategi för utökad provtagning.
            Nu när strategin finns på plats krävs dock en konkret, operativ
            och detaljerad plan som involverar stora delar av samhället. I
            grunden handlar det om att ta fram en organisation och kapacitet
            för det stora logistiska och organisatoriska projekt som omfattande
            provtagning innebär. Staten, regionerna och kommunerna kommer
            att behöva samarbeta med företag och civilsamhälle på ett sätt
            vi inte är vana vid. Det är regeringens ansvar att en tydlig organisations-
            och ledningsstruktur snarast kommer på plats.
          </p>
          <head type="h3" xml:id="i-XXPXN58WEJj6457q2vNZ23">
            2.2.3 Utbyggd vårdkapacitet
          </head>
          <p xml:id="i-55zBrXyTErTHbLUpa5PvRo">
            Att ge sjukvården möjlighet att klara vårdbehovet till följd
            av pandemin är grund­läggande för hela hanteringen av coronakrisen.
            Ju mer begränsad sjukvårdskapaciteten är, desto svårare har Sverige
            att klara av smittspridningen. Under mycket kort tid har den svenska
            sjukvårdskapaciteten ökat på ett imponerande sätt. Faran är dock
            på inget sätt över och till dess att pandemin har bedarrat och
            ett vaccin finns tillgängligt behöver det finnas en fortsatt god
            kapacitet inom vård och omsorg.
          </p>
          <p xml:id="i-SJGS9Ldaxb9TDpD6EEoXwP">
            Givet att pandemin är en nationell kris är det centralt att det
            är staten som står för de extraordinära kostnader som krisen ger
            upphov till. Skulle så inte vara fallet skulle bekämpningen av
            pandemin behöva genomföras på bekostnad av omfattande nedskär­ningar
            inom den övriga delen av välfärden. Regeringen ställde tidigt
            ut ett löfte om att den skulle ersätta alla de extraordinära kostnader
            som följer av pandemin. Moderaterna välkomnar det beskedet men
            är starkt kritiska till att löftet inte också följs upp av reella
            ekonomiska resurser.
          </p>
          <p xml:id="i-E7PtwXUWT6xqQvN8NV7FqM">
            Utifrån Folkhälsomyndighetens scenario över hur stort vårdbehovet
            är till följd av pandemin, och baserat på genomsnittliga vårdkostnader
            för såväl slutenvården som intensivvården, skulle de totala kostnaderna
            för endast vårdinsatsen bli mellan 6 och 8 miljarder kronor. I
            nuläget ligger det utnyttjade vårdbehovet under Folkhälsomyndig­hetens
            scenario, men även om denna lägre nivå skulle hålla i sig bedöms
            endast sjukvårdens kostnader uppgå till ca 3miljarder kronor.
          </p>
          <p xml:id="i-V6sWYVK2dLKBX33xFGjPqy">
            Utöver det tillkommer kostnader för hela den kommunala omsorgen
            och de omfattande inköp av skyddsutrustning som nu görs. Givet
            att regeringen endast skjutit till 3 miljarder kronor finns det
            en stor risk att kostnaden för att bekämpa covid-19 kommer att
            drabba den övriga välfärden. Risken för att pandemin tvingar fram
            nedskärningar inom andra delar av välfärden förstärks av att den
            förordning som styr regeringens ersättning till kommuner och regioner
            reglerar att ersättning endast ges i mån av medel.
          </p>
          <p xml:id="i-9te7APzZBZKYZzy1EjH3t6">
            Skulle nedskärningar ske inom välfärden får det självfallet stora
            effekter för alla dem som är beroende av välfärdstjänsterna. Det
            riskerar också att driva på den ekonomiska nedgången. Skulle det
            även börja ske åtstramningar i den offentliga konsumtionen kommer
            Sverige att få en procyklisk ekonomisk politik som förstärker
            och fördjupar konjunkturnedgången.
          </p>
          <p xml:id="i-P5HcGLRdVtXoQ4jUoCBhxn">
            Moderaterna föreslår därför att det i ett nytt steg skjuts till
            5 miljarder kronor för att säkerställa att det finns full täckning
            för de extraordinära kostnaderna.
          </p>
          <head type="h1" xml:id="i-VVnUUEebS5yNev2uF7njvd">
            3 Hela samhället ska fungera – även i kris
          </head>
          <p xml:id="i-LrWDBP97LfxeGCGpbRbZMZ">
            De samhällsproblem Sverige brottades med redan innan coronakrisen
            består och har på flera sätt förvärrats. Kraftigt minskade skatteintäkter
            kombinerat med en enorm press på sjukvården till följd av pandemin
            gör att välfärdens finansiering inte räcker till. Brotts­ligheten
            har på vissa sätt ändrat karaktär i krisen – där rånen minskat
            men där våld i hemmet ökat. Samtidigt har antalet dödsskjutningar
            och skjutningar ökat jämfört med samma period ifjol, vilket var
            ett rekordår i negativ bemärkelse.
          </p>
          <head type="h2" xml:id="i-HcjC1dKo4NVRWK7395ix8">
            3.1 Resurser till välfärden
          </head>
          <p xml:id="i-9f6bivsTead6gfUWukZRAq">
            Under 2020 har resultatet av regeringens misslyckade jobbpolitik
            blivit tydligt. Löftet om EU:s lägsta arbetslöshet har resulterat
            i EU:s lägsta tillväxt per capita och att Sverige tillhör de europeiska
            länder som har högst arbetslöshet. Centrala delar av de grundläggande
            samhällsuppgifterna – såsom välfärden – är därför satt under hård
            press.
          </p>
          <p xml:id="i-NgQCVRjQkE6N8PACn3B3iT">
            Resurserna till välfärden är beroende av en stark svensk ekonomi
            där skattepengarna användas effektivt. En svagare ekonomisk utveckling
            leder till lägre intäkter, vilket tillsammans med ökade kostnader
            till följd av den demografiska utvecklingen och bristande integrationspolitik
            har lett till en svårare ekonomisk situation för välfärden.
          </p>
          <p xml:id="i-UtNMdQ2qi7TE1sTJRbDW3z">
            De förslag som regeringen förde fram i budgetpropositionen för
            år 2020 var inte tillräckliga för att möta den akuta situationen.
            Inom välfärdens område pekade SKR på att de förslag som återfinns
            i budgetpropositionen i huvudsak handlade om omflyttningar av
            redan intecknade eller tidigare aviserade medel.
          </p>
          <p xml:id="i-QgzXZeSckjvWseumGwXmGr">
            I början av året blev det därför tydligt att kommuner och regioner
            behövde få ytterligare resurstillskott. Moderaterna samlade därför
            oppositionen för att driva igenom ett räddningspaket för välfärden
            som gav ett tillskott på 7,5 miljarder kronor. Detta tillskott
            var dock anpassat för situationen innan coronakrisen.
          </p>
          <p xml:id="i-Ep8Vfp8BvMu6wHhhxtb5V1">
            Den kraftiga minskning av skatteintäkterna, kombinerat med en
            enorm press på sjukvården, som skett till följd av coronakrisen
            innebär att ytterligare resurstillskott behövs. De resurser regeringen
            presenterat – utöver det som är tänkt att täcka de extra­ordinära
            kostnaderna – räcker troligen endast till att täcka upp för de
            minskade skatte­intäkterna. Moderaterna står bakom det tillskottet
            men givet risken för att en stram ekonomi för välfärden kan leda
            till att konjunkturnedgången förstärks behöver ytter­ligare resurser
            skjutas till. För utöver de minskade skatteintäkterna innebär
            pandemin en rad kostnadsökningar även utanför vården och omsorgen.
            Inom regionernas verksamhet minskar exempelvis intäkterna från
            kollektivtrafiken kraftigt samtidigt som det också byggs upp en
            stor vårdskuld när nu annan vård prioriteras ned till förmån för
            hante­ringen av covid-19. Kommunerna kommer samtidigt att få kraftigt
            ökade kostnader för såväl bidrag som arbetsmarknadspolitiska insatser.
            I år räknade Sveriges Kommuner och Regioner med att kostnaderna
            för försörjningsstöd skulle uppgå till 10 miljarder kronor, exklusive
            administrationskostnader. Under finanskrisen låg kostnaderna för
            försörjningsstöd på uppemot 14–15 miljarder kronor, exklusive
            administrations­kostnader. Givet att den ekonomiska nedgången
            nu är ännu kraftigare än under finanskrisen behöver det således
            finnas beredskap för att inte ökade bidragskostnader ska tränga
            ut välfärden.
          </p>
          <p xml:id="i-AoQXxE2MNxH87V9ubX7CFB">
            Moderaterna vill också skapa ekonomiskt utrymme för sjukvården
            och omsorgen att ge ett coronatillägg – eller genomföra andra
            riktade insatser – till all den personal som nu står i frontlinjen
            för att hantera coronakrisen. Om andra insatser bedöms vara mer
            effektiva beroende på den lokala situationen – exempelvis att
            kunna erbjuda extra ersättning till alla i vården och omsorgen
            som arbetar mer än ordinarie tjänstetid, erbjuda hotellövernattning
            eller taxi hem för personal som jobbar tolvtimmarspass och ska
            arbeta dagen efter igen, eller att ge ersättning för mellanskillnad
            mellan lön och sjukförsäkring för dem som har patientnära arbetsuppgifter
            och blir sjukskrivna – kan statsbidraget självfallet gå till att
            täcka kostnader för det.
          </p>
          <head type="h2" xml:id="i-3LMWGrr454ekzvy7Cq9QGs">
            3.2 Resurser till rättsväsendet
          </head>
          <p xml:id="i-GuvLRXACz3uScSCzTXVGu5">
            Den grova brottsligheten har inte tagit paus i coronakrisen.
            Tvärtom har antalet skjutningar och sprängningar ökat i år jämfört
            med samma period år 2019 – som i sig innebar den högst noterade
            årssiffran sedan mätningarna påbörjades. I denna vårmotion tar
            Moderaterna ytterligare steg för att öka antalet poliser och stärka
            hela rättsväsendet.
          </p>
          <p xml:id="i-9SYBb2XiPuCTJLC8ti42Jr">
            De kriminella gängen håller delar av Sverige i ett järngrepp.
            De hotar inte bara enskilda människors liv och trygghet, utan
            hela det svenska samhällskontraktet. Gängens makt och våld skadar
            det förtroende och den tillit som vårt samhällsbygge vilar på.
            Moderaterna är fast beslutna att knäcka de kriminella gängen och
            återupprätta tryggheten i Sverige. Därför föreslog vi i vår budgetmotion
            för i år den största satsningen på polis och rättsväsen i modern
            tid.
          </p>
          <p xml:id="i-6eNXtxBd2pvUVXejZBbNd2">
            Om Sverige ska bli ett tryggare land att bo och leva i krävs
            en politisk mobilisering mot det grova våldet här och nu. Och
            det kräver en politik som konsekvent stärker polisen genom resurser
            för att få fler polisanställda och goda villkor så att fler väljer
            att bli poliser och så att de som är poliser i dag stannar kvar
            i yrket. En stramare rättspolitik krävs med exempelvis dubbla
            straff för gängkriminella, slopad mängdrabatt och ungdomsrabatt
            samt en uthållig kamp mot terrorismen.
          </p>
          <p xml:id="i-MQ1uFNwwDjw6gPxbufqEx5">
            Att lag och ordning upprätthålls är en förutsättning för att
            samhället ska fungera.
          </p>
          <p xml:id="i-J1bsFEmAPzYqMgSRN8vgmX">
            Brottslighet drabbar både människors faktiska och upplevda frihet
            såväl som hela samhällsekonomin. Centralt för att minska brottsligheten
            är att det finns tillräckligt många poliser och att de kan göra
            tillräckligt noggranna brottsutredningar så att brott kan klaras
            upp och sedan beivras. På grund av regeringens alltför sena och
            otillräckliga satsningar på och styrning av Polismyndigheten är
            upptäcktsrisken för den som begår brott alldeles för låg i dag.
            Polisen upplevs som frånvarande i många delar av landet. Otryggheten
            påverkar människor i vardagen. Utsattheten för brott mot enskild
            person ökar. Såväl personrån som sexualbrott har ökat kraftigt
            de senaste åren. En ny och grövre typ av brottslighet utmanar
            samtidigt svensk polis. Handgranater används i uppgörelser mellan
            kriminella, och enligt rikspolischefen saknar situationen med
            sprängningar motsvarighet internationellt. Gängens våldskapital
            bidrar till att skrämma vittnen och våldet drabbar även helt oskyldiga
            offer. Det grova våldet befinner sig på historiskt höga nivåer.
            Polistätheten är lägre än för tio år sedan och många poliser lämnar
            yrket i förtid samtidigt som en stor andel utbildningsplatser
            vid polisutbildningen står tomma.
          </p>
          <p xml:id="i-A7fbfPGUTsd5ufkdqiiMAP">
            På flera håll ser vi hur man inte har resurser att rycka ut vid
            pågående brottslighet. Polisen behöver bli mer effektiv och koncentrerad
            kring kärnuppgifterna att ingripa mot, utreda och klara upp fler
            brott. Ytterst är målet att minska brottsligheten och att öka
            människors trygghet.
          </p>
          <p xml:id="i-Ei54Mfx5CvzK1TyY6jm2oT">
            Upptäcktsrisken måste öka och utsattheten för brott minska. Den
            upplevda tryggheten ska öka väsentligt i hela landet. Vi vet att
            det går att vända utvecklingen. Vi har gjort det förr när vårt
            land har stått inför stora problem. Inte drabbats av uppgivenhet
            – utan fyllts av beslutsamhet.
          </p>
          <head type="h3" xml:id="i-DVXrwFRmr18MuR5eoze9e4">
            3.2.1 Fler poliser genom högre lön och betald polisutbildning
          </head>
          <p xml:id="i-StAB4yYtwfsBjNphAJUVN9">
            En ökad trygghet kräver inte minst att Sverige får fler synliga
            poliser i alla delar av landet. Ökningen av antalet poliser under
            kommande år ska i första hand ske nära medborgarna, på lokalpolisområdesnivå,
            för att öka polisens synlighet och närvaro i hela landet. Men
            nu gapar fyra av tio platser tomma tre veckor in på vårterminens
            polisutbildning. Av sammanlagt 1 020 platser utnyttjades endast
            606 av blivande poliser. Det gör att andelen tomma platser på
            polisutbildningen under vårterminen 2020 ligger på en rekordnivå.
            Att det står hundratals platser tomma när polisutbildningen har
            byggts ut är inget annat än resursslöseri. För att ändra på detta
            måste polisyrket göras mer attraktivt. Följande reformer kommer
            att vara viktiga.
          </p>
          <list style="ul">
            <item xml:id="i-FPgtgFYuFUgNyd2akmRoyx">
              Höjda polislöner. För att behålla erfarna poliser och attrahera
              fler nya poliser till yrket behöver polisyrket bli mer attraktivt.
              Centralt är att polisernas löner höjs i linje med förslaget från
              Moderaternas och Kristdemokraternas budget.
            </item>
            <item xml:id="i-QJjBb3MfQdLgHwLPShmNLk">
              Betald polisutbildning. Att enbart utöka antalet utbildningsplatser
              räcker samtidigt inte för att klara av målet att få 10 000 fler
              polisanställda. Fler åtgärder behövs för att göra det mer attraktivt
              att arbeta som polis i Sverige. Moderaterna vill därför att den
              som går polisutbildningen ska få sina studielån från utbildningstiden
              avskrivna. Därigenom blir utbildningen betald av staten, vilket
              gör det mer lönsamt att utbilda sig till och arbeta som polis.
              Under de första fem åren som polis skrivs en femtedel av studielånet
              av varje år. Efter fem år är hela lånet avskrivet. Väljer man
              att sluta under de fem åren behöver man inte betala tillbaka de
              redan avskrivna delarna av lånet. Den här utformningen ger incitament
              både att utbilda sig till och arbeta som polis.
            </item>
            <item xml:id="i-3XcQs1dYr23o1HWihEU8op">
              Återrekrytera poliser. Arbetet med att anställa fler civila utredare
              måste intensifieras. Vi vill också se en särskild satsning för
              att rekrytera administrativt stöd till utredningsverksamheten
              för att bistå poliser med enklare men tidskrävande sysslor, såsom
              förhörsutskrifter. En särskild satsning bör också göras för att
              åter­anställa pensionerade poliser och poliser som lämnat yrket.
              Det är ett snabbt och effektivt sätt att öka antalet erfarna poliser,
              fram till dess att nya poliser har utbildats och kommit på plats.Förstärk
              hela rättsväsendet – satsning på Åklagarmyndigheten, domstolarna
              och Kriminalvården
            </item>
          </list>
          <p xml:id="i-BFTe8SLbakm3ULhLGxfqiU">
            När polisen stärks behöver även övriga delar av rättsväsendet
            stärkas. Moderaternas skärpta rättspolitik innebär exempelvis
            att kapaciteten inom Kriminalvården på sikt måste öka väsentligt.
          </p>
          <p xml:id="i-VyRxwAzwqBHnmeiScG3psJ">
            Antalet åklagare måste bli fler. Många brott kräver alltmer komplicerade
            och tidskrävande utredningar. Det är av stor betydelse att Åklagarmyndigheten,
            inte minst på grund av utbildningstiden för åklagare, får långsiktiga
            förutsättningar att anställa fler medarbetare. Annars riskeras
            myndighetens långsiktiga kompetensuppbyggnad, och åklagarna kan
            bli en flaskhals i rättsväsendet. Moderaterna föreslår därför
            att Åklagar­myndighetens anslag ökas.
          </p>
          <p xml:id="i-TjEfEEx4JDu3iK6Bhedrne">
            Domstolarna behöver stärkas väsentligt. Ärendemängden i domstolarna
            har ökat och förväntas öka under de kommande åren. Måltillströmningen
            förväntas stiga ytterligare framöver. Vidare är det helt centralt
            att domstolarna är tillräckligt resurssatta för att kunna bedriva
            sitt arbete på ett både rättssäkert och effektivt sätt.
          </p>
          <p xml:id="i-2bjT4fkZvyDUnrFMetbv1M">
            Coronakrisen har inneburit inställda rättegångar, vilket är allvarligt
            och något som kan få långtgående konsekvenser. Nu behövs åtgärder
            för att rättegångar ska kunna genomföras. Domstolarna har bl.a.
            haft anställningsstopp på grund av regeringens besparingar, vilket
            ytterligare bidragit till att mål lagts på hög. Framöver kommer
            resurser behöva skjutas till domstolarna för att inte ärenden
            ska läggas på hög.
          </p>
          <p xml:id="i-J5macrWnqqkcoqRCKr5M2">
            Kriminalvårdens kapacitet ska öka och det brottsförebyggande
            arbetet intensifieras. Det är uppenbart att det behövs fler platser
            i häkten och på anstalter. Det behövs också en kapacitetsgenomlysning
            av Kriminalvården för att ta fram en konkret och långsiktig plan
            för Kriminalvårdens expansion och framtida fängelseetableringar.
            Moderaterna vill också se ett starkare fokus på de unga personer
            som rekryteras och används av de kriminella gängen. Därför bör
            en ny enhet inrättas hos Kriminalvården för unga mellan 15 och
            18 år som begått grova brott samtidigt som resurser behöver tillföras
            i linje med budgetpropositionen.
          </p>
          <head type="h3" xml:id="i-YFyBiRPm6y8u1nTyx58joN">
            3.2.3 Särskild satsning mot våld i hemmet
          </head>
          <p xml:id="i-5EfqSbrengqT4JtNW3jJmu">
            I spåren av isolering och oro visar larmrapporter att våldet
            i nära relationer ökar. Det är en utveckling som måste tas på
            största allvar och Sverige behöver skyndsamt få på plats bättre
            skydd för våldsutsatta kvinnor. Under pandemin har det blivit
            svårare att söka hjälp när utsatta, ofta kvinnor, tvingas stanna
            hemma med sin förövare. Kvinnojourer och hjälporganisationer runt
            om i Sverige larmar om ett ökat stödbehov.
          </p>
          <p xml:id="i-7RkrBmdySLaJ9ZKTku8Dfs">
            Sverige måste ta detta på stort allvar och skyndsamt ta fram
            konkreta verktyg. Moderaterna föreslår i vårmotionen att ytterligare
            100 miljoner kronor avsätts för att kvinnojourerna ska ha tillräckligt
            med stödinsatser och en god beredskap. Utöver det behöver ytterligare
            åtgärder vidtas för att bättre skydda den som utsätts för våld.
          </p>
          <list style="ul">
            <item xml:id="i-AS7yY36vkrg5prvLdCLPPN">
              Lättare att larma. Under krisens gång har informationsinsatser
              genomförts för att minska smittspridningen bland våra äldre. Moderaterna
              vill även se fler informa­tionsinsatser för våld i nära relationer.
              Regeringen bör skyndsamt se över möjlig­heten att inför nya kontaktvägar
              för den som utsätts för våld. Det kan exempelvis handla om att
              bredda möjligheten att larma via sms i nödsituationer, eller fysiska
              funktioner i form av kodord som nu prövas i andra länder.
            </item>
            <item xml:id="i-CMqxe6mAVG965KV9MG2ZtG">
              Samverkan i akuta situationer. Vid akuta våldshändelser inom
              familjer måste det operativa samarbetet mellan olika samhällsinstanser
              fungera. I Västra Götalands­regionen har ett utvecklings- och
              samverkansprojekt mellan polis, åklagare, social­jour, socialtjänst
              och hälso- och sjukvård prövats med stor framgång vid akuta våldshändelser
              i familjer. Moderaterna vill att tillvägagångssättet utvecklas
              och sprids nationellt för att stärka skyddet och stödet för våldsutsatta
              kvinnor i hela landet.
            </item>
            <item xml:id="i-FWmUefmkg9Gq12HXqpJoxn">
              Skärpta straff. Samhället måste tydligare markera mot våld i
              nära relationer och bättre skydda utsatta. Moderaterna vill skärpa
              straffskalan för grov kvinno­fridskränkning och grov fridskränkning
              så att dagens nio månader till sex års fängelse höjs till ett
              år och tio års fängelse. Bestämmelserna tar sikte på upprepade
              kränkningar som begås i en nära relation.
            </item>
            <item xml:id="i-JLCmwUS9zxW2aoJYtjD17Q">
              Kontaktförbud med fotboja. I dag krävs att en gärningsman bryter
              mot ett kontaktförbud för att kontaktförbud med fotboja ska kunna
              meddelas. Det innebär en otrygghet för brottsutsatta kvinnor och
              riskerar medföra en omotiverad risk. Moderaterna vill att beslutet
              om huruvida kontaktförbud ska förenas med fotboja ska kunna meddelas
              direkt.
            </item>
          </list>
          <head type="h1" xml:id="i-FnM2CXnjskxZkkB4J2ZqoL">
            4 Offentliga finanser
          </head>
          <p xml:id="i-Kgyo2L6YNjxmR6He8mcXHX">
            Sverige och världsekonomin i stort befinner sig nu i ett unikt
            läge, med den djupaste och snabbaste nedgången på 100 år. Nedgången
            beror inte på obalanser i ekonomin, eller på bristande konkurrenskraft
            eller lågt förtroende för den svenska ekonomin i stort. Krisen
            är inte i sig ett tecken på att ekonomin behöver förändras. Till
            skillnad från 1990-talskrisen är förutsättningarna för de offentliga
            finanserna gynnsamma med låg offentligfinansiell skuldsättning.
          </p>
          <p xml:id="i-JHSdL4njRLhkQjqwh1JLYL">
            Moderaterna har därför landat i att det finns starka skäl att
            göra det som krävs för att rädda de svenska jobben och behålla
            näringslivet så intakt som möjligt tills den akuta coronakrisen
            har bedarrat och smittspridningen har minskat. Under inga omständigheter
            får dock åtgärderna leda till att förtroendet för de offentliga
            finanserna försvagas. Det behöver dessutom finnas utrymme för
            de automatiska och semiautomatiska stabilisa­torerna att verka
            fullt ut och det måste också finnas utrymme för att göra betydande
            generella finanspolitiska stimulansåtgärder när väl den akuta
            krisen har avtagit och sådana åtgärder kan förväntas ha effekt.
          </p>
          <p xml:id="i-hPtUJvrjWhLrfucC4MVQx">
            Moderaternas krisåtgärder och motiven för dem beskrivs i mer
            detalj i kapitel 1. I detta kapitel görs en genomgång av Sveriges
            offentliga finanser och vilka förut­sättningar och begränsningar
            de utgör för en ambitiös krispolitik för att rädda jobben.
          </p>
          <head type="h2" xml:id="i-KcQygacV9FLfKTMuaRLgGg">
            4.1 Sveriges offentliga finanser och förväntad utveckling
          </head>
          <p xml:id="i-Wpd9T6gC3ym6D1HXcmXzsH">
            Sverige har bland EU:s starkaste offentliga finanser. Tack vare
            ett starkt finansiellt ramverk och en i huvudsak ansvarsfull ekonomisk
            politik har den svenska offentliga skulden, den s.k. Maastrichtskulden,
            sjunkit från nästan 70 procent i samband med 1990-talskrisen,
            till ca 35 procent 2019 (se figur 3).
          </p>
          <p xml:id="i-G3ppF7pQzFjLXQuV1uh4f8">
            Figur 3 Utveckling av Maastrichtskulden och statens ränteutgifter
            sedan 1993 (procent av BNP)
          </p>
          <p xml:id="i-GJsiVhUvkafyuEVSrdqKsN">
            Källa: Konjunkturinstitutet, konjunkturläget april 2020.
          </p>
          <p xml:id="i-6faXcjTJjbTqAaRufT44ra">
            Det finanspolitiska ramverket och överskottsmålet har haft flera
            syften, men ett har varit att skapa stabiliseringspolitiska marginaler
            som gör att en djup lågkonjunktur eller annan krisartad utveckling
            kan mötas med aktiva finanspolitiska åtgärder utan att statens
            kreditvärdighet ifrågasätts. Exempelvis skrev regeringen i vårpropositionen
            2014:
          </p>
          <p xml:id="i-TSfJkyeuBvWbN1TJGjn92r">
            Överskottet syftar till att bidra till långsiktigt hållbara offentliga
            finanser så att en aktiv finanspolitik ska kunna bedrivas också
            i lågkonjunktur utan att underskotten eller skulden blir så stora
            att styrkan i Sveriges offentliga finanser ifrågasätts. För att
            finanspolitiken ska kunna bidra till att aktivt stabilisera resursutnyttjandet
            krävs att det finns ett grundmurat förtroende för de offentliga
            finanserna hos finansmark­nader, företag och hushåll. Om ett land
            vid varje tidpunkt vill upprätthålla förtro­endet krävs betydande
            säkerhetsmarginaler. Det är nödvändigt både för att de automatiska
            och semi-automatiska stabilisatorerna ska kunna verka fullt ut
            och för att vid behov kunna genomföra ytterligare aktiva åtgärder.
          </p>
          <p xml:id="i-UkrZfitNyryLaNBeGtiM8f">
            Om förtroendet minskar tvingas ett land bedriva åtstramningspolitik
            i en lågkonjunktur, något som innebär stora ekonomiska och sociala
            kostnader. Sverige tvingades göra detta under 1990-talskrisen,
            då bristande förtroende för de offentliga finansernas långsiktiga
            hållbarhet tvingade fram besparingar på 8 procent av BNP under
            perioden 1995–1998. Ytterligare en begränsning av storleken på
            de aktiva åtgärderna är att dessa måste rymmas inom de begränsningar
            som reglerna i EU:s stabilitets och tillväxtpakt samt överskottsmålet
            och utgiftstaket utgör. Erfarenheten visar dessutom att det i
            samband med större globala konjunkturnedgångar och vid oro på
            de internationella finansmarknaderna ofta är små och öppna ekonomier
            med egen valuta som är särskilt utsatta. Att i sådana lägen ha
            ett finanspolitiskt manöver­utrymme i form av överskott i linje
            med överskottsmålet och en låg skuldkvot ger politiken styrka.
          </p>
          <p xml:id="i-V54qJycrjRM7pfYKMEK4n8">
            Till följd av det finanspolitiska ramverket och överskottsmålet
            har den offentligfinansiella skulden minskat och gett politiken
            det manöverutrymme som behövs för att kunna agera under en kris.
            Dels för att skulden är låg, dels för att – som framgår av figur
            3 – kostnaden för skulden är betydligt lägre nu än den var i början
            på 1990-talet. 1995 och 1996 motsvarade statens ränteutgifter
            5,7 procent av BNP. Med offentliga utgifter som motsvarade runt
            50 procent av BNP utgjorde ränteutgifterna mer än 10 procent av
            de totala offentliga utgifterna. 2020 väntas, trots en ökad statsskuld,
            räntorna endast motsvara 0,3 procent av BNP, eller runt 0,6 procent
            av de totala offentliga utgifterna. Räntekostnaderna var alltså
            19 gånger större, med hänsyn taget till ekonomins storlek, efter
            1990-talskrisen än i dag. Erfarenheten visar dock tydligt att
            stora underskott som uppstår i samband med kraftiga konjunkturavmattningar
            kan leda till ett minskat förtroende för finanspolitiken, vilket
            i sin tur kan bidra till försämrad kreditvärdighet, ökande riskpremier
            och därmed stigande upplåningskostnader för den offentliga sektorn.
            Därför bör krisinsatserna hela tiden ligga inom ramen för vad
            som kan vara en acceptabel skuldutveckling.
          </p>
          <p xml:id="i-5E4SgKLcf8ir2kWsRw88X1">
            I den kanske snabbaste och djupaste nedgången på 100 år är prognoserna
            för underskott och statsskuld betydligt mer osäkra än vanligt.
            De uppdaterade prognoser som finns är dock relativt samstämmiga
            (se tabell 3). Statsskulden väntas öka med mellan 5 och 7 procentenheter
            i år för att sedan börja sjunka något 2021. I kronor räknat ökar
            skulden, som var 1 800 miljarder kronor både 2014 och 2019, med
            ca 200 miljarder kronor eller ca 4 procent av BNP (den övriga
            skuldökningen som andel av BNP beror på minskad BNP). Statsskulden
            hamnar då strax över 40 procent, på samma nivå som den nådde under
            finanskrisen 2009. Trots detta väntas inte räntekostnaderna öka,
            till följd av lägre genomsnittliga räntekostnader.
          </p>
          <p xml:id="i-R5bAzJr9Yca1FJVR5g6WFw">
            Tabell 3 Sammanställning av olika prognosmakares bedömningar
            av den svenska skuldutvecklingen
          </p>
          <p xml:id="i-8zxpyc84Q4CQhPbzicZnPv">
            Procent av BNP
          </p>
          <table>
            <row xml:id="i-6P8GhextMJwPUX6TK4jpXN">
              <cell>
                2019
              </cell>
              <cell>
                2020
              </cell>
              <cell>
                2021
              </cell>
            </row>
            <row xml:id="i-2X1zXGbXrDRQ6EejFVJKNL">
              <cell>
                Finansiellt sparande
              </cell>
              <cell>
                Maastricht-skuld
              </cell>
              <cell>
                Finansiellt sparande
              </cell>
              <cell>
                Maastricht-skuld
              </cell>
              <cell>
                Finansiellt sparande
              </cell>
              <cell>
                Maastricht-skuld
              </cell>
            </row>
            <row xml:id="i-PTz694kioxNGBoZYBLHg2U">
              <cell>
                Regeringen
              </cell>
              <cell>
                0,4
              </cell>
              <cell>
                35,1
              </cell>
              <cell>
                –3,8
              </cell>
              <cell>
                39,9
              </cell>
              <cell>
                –1,4
              </cell>
              <cell>
                38,3
              </cell>
            </row>
            <row xml:id="i-N2XB3kGiAynHWGvgZ73iL2">
              <cell>
                Konjunktur-institutet
              </cell>
              <cell>
                0,4
              </cell>
              <cell>
                35,9
              </cell>
              <cell>
                –3,5
              </cell>
              <cell>
                40,9
              </cell>
              <cell>
                –1,9
              </cell>
              <cell>
                39,7
              </cell>
            </row>
            <row xml:id="i-Szub5jAAgH9Zw9Rd3SuXjZ">
              <cell>
                IMF
              </cell>
              <cell>
                0,4
              </cell>
              <cell>
                34,8
              </cell>
              <cell>
                –5,3
              </cell>
              <cell>
                42,4
              </cell>
              <cell>
                –1,6
              </cell>
              <cell>
                41,1
              </cell>
            </row>
            <row xml:id="i-QqGTDSsdDgRVE2x86Fwu5"/>
          </table>
          <p xml:id="i-JDEJRWLkrhfWzWJ3GemJsU">
            Underskotten hamnar på mellan 4 och 5 procent av BNP, jämfört
            med prognosen före corona som indikerade ett litet överskott på
            0,1 procent enligt Finansdepartementets januariprognos. Det är
            ett större underskott än under finanskrisen och man får gå tillbaka
            till 1995 för att hitta underskott på denna nivå i Sverige. Jämfört
            med andra liknande länder är det förväntade underskottet relativt
            måttligt. Enligt IMF:s prognoser kommer Sverige att ha det minsta
            underskottet bland de utvecklade EU-länderna 2020 och endast marginellt
            högre än Schweiz. Förändringen av statsskulden antas också bli
            lägst bland de gamla EU-länderna (se figur 4).
          </p>
          <p xml:id="i-CHoDcSuQXMGVGYvFjq2WwD">
            Figur 4 Förändring av offentlig skuld mellan 2019 och 2020 för
            vissa jämförbara länder i Europa (procentenheter av BNP)
          </p>
          <p xml:id="i-E2vjrAgBGcZeDrDVE3QL7Q">
            Källa: IMF, Fiscal Monitor 2020.
          </p>
          <p xml:id="i-CPqBF46ofyEFPLHdCHY92D">
            Åtgärder i den pågående krisen får inte leda till att statsskuld
            och underskott blir så stora att förtroendet för Sveriges offentliga
            finanser ifrågasätts. Det skulle kunna leda till högre lånekostnader
            och krav på besparingar i lågkonjunktur. Det skedde under 1990-talskrisen
            när statens räntekostnader nådde 5 procent av BNP och det fanns
            investerare som ifrågasatte Sveriges möjlighet att betala av skulderna.
            Skandia gav exempelvis beskedet att de inte tänkte köpa några
            svenska obligationer innan svenska politiker gav ett trovärdigt
            svar på hur den skenande svenska statsskulden skulle hanteras.
            Marknadens brist på förtroende tvingade i sin tur fram omfattande
            sparpaket – åtgärder som var riktiga och som bidrog till den starka
            svenska återhämtningen, men som konjunkturellt inte var vältajmade.
            Där ska Sverige inte hamna igen. Att upprätthålla förtroendet
            för att offentliga finanser är långsiktigt hållbara är finanspolitikens
            enskilt viktigaste bidrag till konjunkturstabiliseringen.
          </p>
          <p xml:id="i-JsL8SQY5feeVxZvVM5drtX">
            I regeringens huvudscenario uppgår skulden till ca 40 procent
            av BNP. Vid en uppskattning av behovet av säkerhetsmarginaler
            krävs dock en betydligt försiktigare ansats. Regeringen redovisar
            i den ekonomiska vårpropositionen också ett mer pessimistiskt
            scenario som beskrivs så här:
          </p>
          <p xml:id="i-MdccBmvAxKZ2yv1B6Uo7jW">
            I scenario 2 bidrar de direkta och indirekta negativa effekterna
            av virusutbrottet till att produktionen och BNP-tillväxten i Sverige
            faller mer 2020 än vad som antas i huvudscenariot. Detta leder
            till att resursutnyttjandet i Sverige blir mycket lägre jämfört
            med huvudscenariot, vilket får till följd att arbetslösheten blir
            högre och inflationstrycket i ekonomin blir lägre jämfört med
            huvudscenariot. Som en konsekvens av den lägre aktiviteten i ekonomin
            blir den offentliga sektorns finansiella sparande lägre än i huvudscenariot,
            främst till följd av lägre inkomster från skatter men också i
            viss mån på grund av ökade offentliga utgifter när arbetslösheten
            stiger. De försämrade offentliga finanserna antas finansieras
            med lån vilket tillsammans med en lägre BNP får till följd att
            den offentliga sektorns konsoliderade bruttoskuld som andel av
            BNP ökar.
          </p>
          <p xml:id="i-QzYonKV4JjSe9vBtPBT87X">
            Tillväxten faller i det scenariot med 10 procent, arbetslösheten
            når 13,5 procent, underskottet i offentliga finanser hamnar på
            –9 procent och Maastrichtskulden når 49 procent av BNP 2020 och
            53 procent av BNP 2021. Efter att vårpropositionen presenterades
            har finansministern sagt att sannolikheten för detta pessimistiska
            scenario har ökat. I en uppskattning av Sveriges behov av säkerhetsmarginaler
            bör därför detta pessimistiska scenario anses bli alltmer aktuellt.
          </p>
          <head type="h2" xml:id="i-XxmV2DS41m863YUqRYC9Hu">
            4.2 Den ekonomiska politiken bör utformas för en uthållig statsskuldsnivå
          </head>
          <p xml:id="i-BMXzi7P1jqjg9t9aJvmJhj">
            I utgångsläget har Sverige starka offentliga finanser. Det ger
            oss ett betydligt större utrymme att hantera krisen jämfört med
            många andra länder. Den relativa positionen är inte oviktig eftersom
            det högst sannolikt kommer att finnas en efterfrågan från investe­rare
            att även fortsättningsvis investera i statspapper. För de länder
            som framstår som mer stabila och mindre skuldsatta relativt andra
            kommer de ländernas statspapper också att framstå som mer attraktiva
            investeringsobjekt. Risken för ett minskat förtroende blir då
            också mindre.
          </p>
          <p xml:id="i-QWpUCDSE9pkMFha2kvEJCi">
            Figur 5 Offentlig skuld 2019 för EU-länder och andra större ekonomier
            (procent av BNP)
          </p>
          <p xml:id="i-SKC8MPKbkDYU9th462n2u3">
            Källa: IMF, Fiscal Monitor 2020.
          </p>
          <p xml:id="i-Ac6g2bginst2KXLcMCTDws">
            Enligt IMF utgår den svenska statsskulden inte bara från en stark
            position utan ökar också långsammare än andra liknande EU-länder.
            Inte ens om man räknar med regeringens pessimistiska scenario,
            se figur 6, tappar Sverige särskilt många positioner. Så länge
            investerarna inte tappar förtroende för statspapper generellt
            är det därför högst troligt att Sverige fortfarande kommer att
            ha förtroende på statsskuldsmarknaden.
          </p>
          <p xml:id="i-Xu4m88b3Duu5U6GPpEncU">
            Figur 6 Offentlig bruttoskuld för EU-länder och andra större
            ekonomier (procent av BNP)
          </p>
          <p xml:id="i-4rDUSy8x8dt57PrTeiZTZg">
            Källa: IMF, Fiscal Monitor 2020.
          </p>
          <p xml:id="i-P4tXudLaTnVfEKeNbQHVYs">
            Styrkan blir ännu tydligare om man också beaktar Sveriges nettoskuldsättning,
            alltså där man också tittar på statens tillgångar. Bortsett från
            Norge finns det inget jämförbart land som har en bättre nettoställning
            än Sverige (se figur 7).
          </p>
          <p xml:id="i-AuK7EN7UWedG9ePM99A5w5">
            Figur 7 Finansiell nettoställning för vissa EU-länder och andra
            större ekonomier. Negativ nettoställning innebär att tillgångarna
            överstiger skulderna (procent av BNP)
          </p>
          <p xml:id="i-LVtDgF2C5Y5MbcPYCnfeFg">
            Källa: IMF, Fiscal Monitor 2020.
          </p>
          <p xml:id="i-K8ZceNxR19RdZFMZ84qZdx">
            Sverige ska normalt leva upp till regelverket i EU:s stabilitets-
            och tillväxtpakt för de offentliga finanserna. EU-ländernas finansministrar
            konstaterade dock redan i mars 2020 att villkoret – en allvarlig
            ekonomisk nedgång i euroområdet eller unionen som helhet – är
            uppfyllt för att använda den allmänna undantagsbestämmelsen i
            EU:s finanspolitiska ram.
          </p>
          <p xml:id="i-ANQ8vnqrJwxmhC4VhJCmp4">
            Undantagsbestämmelsen ska säkerställa den flexibilitet som behövs
            för att vidta alla åtgärder som krävs för att stödja sjukvården
            och civilskyddet och ytterligare åtgärder för att stimulera ekonomin.
            En majoritet av EU-länderna väntas nu bryta mot gränsvärdena.
          </p>
          <p xml:id="i-2fvL5bgdkaaKDFkjfPUUKk">
            Givet Sveriges låga statsskuld innan coronakrisen finns det goda
            möjligheter för oss att bedriva en mer omfattande krispolitik
            och ändå ligga under de krav som ställs i stabilitets- och tillväxtpakten.
            Situationen är väsentligt bättre än på 90-talet. Då var Sveriges
            position betydligt sämre. Länder som Finland, Tyskland, Storbritannien,
            Frankrike, Spanien och Portugal hade alla en lägre statsskuld
            än Sverige, vilket gjorde Sverige mer utsatt. I dag är rollerna
            ombytta.
          </p>
          <p xml:id="i-7wJ4gpdnaqRM8AjNQvAUxr">
            Dessutom var statsskulden snabbt växande. Sverige hade den snabbast
            växande statsskulden av alla OECD-länder. Dessutom berodde en
            stor del av underskottet, ca 40 procent, på faktorer som inte
            hade direkt med krisen att göra och som inte kunde förväntas försvinna
            i takt med att konjunkturen stärktes. I nuläget beräknas hela
            skuldökningen bero på antingen konjunkturella faktorer eller på
            tillfälliga åtgärder för att hantera konjunkturen. De offentliga
            finanserna kan alltså förväntas vara betydligt mer långsiktigt
            uthålliga.
          </p>
          <p xml:id="i-T6UMcjxphMNDSg6WVX6ppG">
            Sveriges starka utgångsläge indikerar att vi kommer att ha råd
            med de åtgärder som krävs för att motverka coronakrisens effekter,
            utan att säkerhetsmarginalerna utraderas eller att förtroendet
            för uthålligheten i offentliga finanser ifrågasätts. Det betyder
            inte att det är oproblematiskt att öka skulden eller att högre
            skuldnivåer inte kommer att få negativa effekter på tillväxten
            och på möjligheten att bedriva en aktiv stabiliserings­politik
            i nästa kris. Däremot anser Moderaterna – likt regeringen – att
            en högre skuld är en oundviklig kostnad för att motverka den snabbaste
            ekonomiska nedgången på många årtionden och som troligen får långtgående
            och varaktiga effekter på svensk ekonomi. Det är därför viktigt
            att krispolitiken utformas med två bärande villkor:
          </p>
          <list style="ul">
            <item xml:id="i-D8KbtYCjVCGHdfQgKQ6SVC">
              De akuta krispaketen bör ha en tydlig tidsgräns eller i vart
              fall tydliga avstämnings­punkter. Därför har Moderaterna sagt
              att de ytterligare stödpaket för att rädda jobben som föreslås
              i motionen är utformade för att gälla under två månader. Därefter
              bör en avstämning göras så att krispolitiken kan anpassas till
              det då rådande läget. Om krisen blir mycket långvarig behöver
              hela den ekonomiska politiken – såväl för regeringen som för Moderaterna
              – ses över ytterligare.
            </item>
            <item xml:id="i-iVEEBVrcmy6rerNW4yLYM">
              När ekonomin lämnar den akuta fasen bör en tydlig bana för hur
              ekonomin ska komma tillbaka till balans utarbetas.
            </item>
          </list>
        </div>
        <div type="motSignatures">
          <list>
            <item xml:id="i-PGNbY9XBkNDjqX55km2dXd">
              Ulf Kristersson (M)
            </item>
            <item xml:id="i-QCH42AYuiEaweSCsysTVeh">
              Tobias Billström (M)
            </item>
            <item xml:id="i-SwooMZmVW5ZZ3JsC7MBicR">
              Hans Wallmark (M)
            </item>
            <item xml:id="i-FMgzcTq72NQWFx9aVv7ubK">
              Jessika Roswall (M)
            </item>
            <item xml:id="i-MTCttA1aTpbpKDk9aDyjra">
              Karin Enström (M)
            </item>
            <item xml:id="i-8YoZeoawqTvQCE8VrVLW5r">
              Elisabeth Svantesson (M)
            </item>
            <item xml:id="i-Jt2zvoKrvhkkoxK48gX8CC">
              Lars Hjälmered (M)
            </item>
            <item xml:id="i-LDNoSNC8YXpNkSLvZvHahS">
              Johan Forssell (M)
            </item>
            <item xml:id="i-Nv6S3iFPqrjRVeviGAqMs8">
              Lotta Finstorp (M)
            </item>
            <item xml:id="i-AjCG1XiWWVrPTvyN46Cfmz">
              Saila Quicklund (M)
            </item>
            <item xml:id="i-EeK6FNqsLRjg5ymt35pZhV">
              Camilla Waltersson Grönvall (M)
            </item>
            <item xml:id="i-ATGBizHqGsUv2zyrMcEHho">
              Mats Green (M)
            </item>
            <item xml:id="i-G9QtLHbXXR5zQfRtPx5yE3">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
