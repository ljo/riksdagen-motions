<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03646">
  <teiHeader>
    <fileDesc>
      <titleStmt>
        <title>med anledning av prop. 2019/20:187 Extra ändringsbudget för 2020 - Ersättning till riskgrupper, kapitalinsatser i statligt ägda företag och andra åtgärder med anledning av coronaviruset</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3646 av Jonas Sjöstedt m.fl. (V)</title>
          <idno type="rdwebb">H7023646</idno>
          <rs type="number">3646</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023646/text</ref>
          <ref type="dokument_url_html">http://data.riksdagen.se/dokument/H7023646</ref>
          <ref type="dokumentstatus_url_xml">http://data.riksdagen.se/dokumentstatus/H7023646</ref>
          <ref type="docx">http://data.riksdagen.se/fil/D0411B7E-ED2E-43D9-BDC5-CB4C3B2BE7FD</ref>
          <ref type="pdf">http://data.riksdagen.se/fil/28D06836-32F5-4B07-B996-DC70FA354DEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-LDuEkPJMTi7tteqnmW1Ltw"/>
        <correspContext corresp="i-LDuEkPJMTi7tteqnmW1Ltw">
          <ref>Proposition 2019/20:187</ref>
        </correspContext>
        <correspAction xml:id="i-G6AhHe5xCvLvkDGSW4ArcE" type="signed"/>
        <correspContext corresp="i-G6AhHe5xCvLvkDGSW4ArcE">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction type="dismissed" xml:id="i-H6RbZbDyub5mdDStVaACaw">
          <date when="2020-06-17"/>
        </correspAction>
        <correspAction type="referred" xml:id="i-6YyNBa4xAsqazcj21q3zeE">
          <date when="2020-06-17"/>
        </correspAction>
        <correspAction type="submitted" xml:id="i-NtBUL5mfdZMKUqmSVUtRMy">
          <date when="2020-06-17"/>
          <time when="13:46:42"/>
        </correspAction>
        <correspAction type="reviewed" xml:id="i-VSuvqqu8gMgQmVb7E9Djai">
          <date when="2020-06-17"/>
          <time when="16:42:20"/>
        </correspAction>
        <correspAction type="assigned" xml:id="i-JypVaHCg1KidjHz5NNqNN6">
          <date when="2020-06-23"/>
          <time when="14:12:00"/>
        </correspAction>
        <correspContext corresp="i-JypVaHCg1KidjHz5NNqNN6">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-Tfprs6AVeYmYbh1rKoT8mz"/>
        <correspContext corresp="i-Tfprs6AVeYmYbh1rKoT8mz">
          <ref type="uppgift">2019/20:FiU62</ref>
          <ref type="ref_dok_id">H701FiU62</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU62</ref>
          <ref type="ref_dok_titel">Extra ändringsbudget för 2020 - Ersättning till riskgrupper, kapitalinsatser i statligt ägda företag och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3646 av Jonas Sjöstedt m.fl. (V) med anledning av prop. 2019/20:187 Extra ändringsbudget för 2020 – Ersättning till riskgrupper, kapitalinsatser i statligt ägda företag och andra åtgärder med anledning av coronaviruset</div>
      </div>
      <div type="motBody">
        <div type="motProposal" subtype="förslag">
          <head xml:id="i-92G4XtYKyyRyF5PNd2f34R">
            1 Förslag till riksdagsbeslut
          </head>
          <list style="ol">
            <item xml:id="i-Ay84sethnshsqpsaBhLTHZ">
              Riksdagen avslår förslagspunkt 4 om att riksdagen ska bemyndiga
              regeringen att under 2020 för anslaget 1:17 Kapitalinsatser i
              statliga ägda företag för statens räkning förvärva aktier eller
              andelar eller vidta andra liknande åtgärder som syftar till att
              rekapitalisera SAS AB med ett belopp om högst 5 000 000 000 kronor
              och inom denna ram öka statens röst- och ägarandel i bolaget.
            </item>
            <item xml:id="i-Cg4iZvHgdzN5juKXDAkEk9">
              Riksdagen avslår förslagspunkt 5 om att riksdagen ska bemyndiga
              regeringen att vidta de övriga åtgärder som är nödvändiga för
              att möjliggöra statens deltagande i en rekapitalisering av SAS
              AB.
            </item>
            <item xml:id="i-BtSFfdXoL9wFSk1ZnW28Pz">
              Riksdagen avslår förslaget om att godkänna den föreslagna användningen
              av anslaget 1:6 Ersättning avseende icke statliga flygplatser
              inom utgiftsområde 22 Kommunikationer.
            </item>
          </list>
        </div>
        <div type="motContent">
          <head type="h1" xml:id="i-D2sEyxmJeY2Y8qocd1ZLo">
            2 Inledning
          </head>
          <p xml:id="i-Fbr9tenX7YfZn9vuPgYFoF">
            I propositionen föreslår regeringen fler åtgärder med anledning
            av coronaviruset. Det lämnas bl.a. förslag som ska möjliggöra
            ersättningar till riskgrupper för covid-19. Propositionen innehåller
            också förslag till kapitalinsatser i vissa statligt ägda företag,
            bidrag till regional kulturverksamhet och infrastrukturinsatser
            med koppling till det på­gående utbrottet av covid-19.
          </p>
          <p xml:id="i-37hmZy6fzGBvCct4C2KLtF">
            Propositionen är regeringens nionde extra ändringsbudget med
            anledning av corona­viruset. Motionsrätten på ändringsbudgetar
            är kraftigt beskuren. Oppositionspartierna får bara ändra i anslag
            som regeringen ändrar i, och i de fallen får man dessutom bara
            föreslå lägre anslag. Motsvarande gäller på inkomstsidan och där
            får man endast föreslå ändringar som ökar statens inkomster. Vänsterpartiet
            har därför främst lagt kraften på att förbättra regeringens förslag
            i utskottshanteringen. Vi har bl.a. tagit initiativ till att de
            som använder sig av permitteringsstöden inte samtidigt ska få
            göra aktieutdelningar samt att det s.k. familjemedlemsundantaget
            tillfälligt slopas i syfte att underlätta för små familjeföretag.
            Vänsterpartiet har också pressat regeringen att anslå mer pengar
            till landets kommuner och regioner.
          </p>
          <p xml:id="i-XGWMrtVRXw6fE14iN45K5e">
            I svaret på regeringens ekonomiska vårproposition gav vi ett
            mer samlat svar på coronakrisen. Där kunde vi konstatera att vi
            överlag stödjer regeringens förslag på likvi­ditetsstöd och minskade
            kostnader för företagen. Vi efterfrågar dock ett mer balanserat
            svar på den ekonomiska krisen. Företagen har fått stora omfattande
            stöd samtidigt som personalen inom sjukvården, äldreomsorgen och
            Arbetsförmedlingen går på knäna p.g.a. otillräckliga resurser.
            När stöd förmedlas till krisande sektorer finns också goda möjligheter
            att verka för en omställning som gynnar miljön och klimatet. Vänsterpartiet
            menar att regeringen bör tillvarata detta tillfälle och i större
            utsträckning stödja klimat- och miljövänliga transportslag som
            järnväg och kollektivtrafik framför flygtrafik. Kris­politiken
            får inte bidra till ökade klyftor och växande miljö- och klimatproblem
            utan bör utformas så att den bidrar till ett mer robust och starkare
            samhälle.
          </p>
          <head type="h1" xml:id="i-FEZAKzVVRmhkT8VtCzhd7q">
            3 Rekapitalisering av SAS
          </head>
          <p xml:id="i-8Xo6whNRXYoVNv219XaJaG">
            Regeringen föreslår att riksdagen bemyndigar regeringen att under
            2020 för statens räk­ning med ett belopp om högst 5 miljarder
            kronor förvärva aktier eller andelar eller vidta andra liknande
            åtgärder som syftar till att rekapitalisera SAS och inom denna
            ram öka statens röst- och ägarandel i SAS. Bakgrunden till förslaget
            är att spridningen av det nya coronaviruset som orsakar sjukdomen
            covid-19 har inneburit kraftigt reducerad flygtrafik.
          </p>
          <p xml:id="i-ViA7qvU5HDmxEtJ5emZJh5">
            Vänsterpartiet menar att de åtgärder vi vidtar för att bemöta
            coronakrisen och dess konsekvenser inte får leda till att vi samtidigt
            förvärrar klimatkrisen. I stället bör vi ta de tillfällen som
            ges att ställa om i en mer klimat- och miljövänlig riktning. Att
            gå från flyg till tåg är en nödvändig del av en sådan omställning.
            Vänsterpartiet saknar tydliga for­muleringar i propositionen om
            vilka klimatmässiga krav som ska ställas på SAS genom detta stöd.
          </p>
          <p xml:id="i-FCXpqPz6k7BaTyBQBvg9Hk">
            Om skattebetalarna ger stöd till flyget i krisen, ska det göras
            med krav som tydligt hjälper omställningen från flyg till tåg.
            Vänsterpartiet menar att stödet till SAS bör vill­koras med krav
            om att sluta trafikera sträckor som det går att åka med tåg på
            mindre än fyra timmar och att SAS måste teckna kollektivavtal
            i Norden och ha baser för all flyg­ande personal i Norden. Vidare
            anser Vänsterpartiet att stödet till SAS bör innehålla krav på
            kraftigt minskade utsläpp. Eftersom regeringen i propositionen
            inte tydliggör vilka krav den kommer att ställa på SAS vid rekapitaliseringen
            kan Vänsterpartiet i nu­läget inte ställa sig bakom förslaget.
          </p>
          <p xml:id="i-YY5cBK4qTk8pMSoW8VFvT5">
            Riksdagen bör avslå förslagspunkt 4 om att riksdagen ska bemyndiga
            regeringen att under 2020 för anslaget 1:17 Kapitalinsatser i
            statliga ägda företag för statens räkning förvärva aktier eller
            andelar eller vidta andra liknande åtgärder som syftar till att
            rekapi­talisera SAS AB med ett belopp om högst 5 000 000 000 kronor
            och inom denna ram öka statens röst- och ägarandel i bolaget.
            Detta bör riksdagen besluta.
          </p>
          <p xml:id="i-HWPX5887Qi7ff7rMgRM5vw">
            Riksdagen bör avslå förslagspunkt 5 om att riksdagen ska bemyndiga
            regeringen att vidta de övriga åtgärder som är nödvändiga för
            att möjliggöra statens deltagande i en rekapitalisering av SAS
            AB. Detta bör riksdagen besluta.
          </p>
          <head type="h1" xml:id="i-R3kPpoqsr8GzYDkaiwWdKy">
            4 Kapitaltillskott till Swedavia
          </head>
          <p xml:id="i-J2QeXYbAVZ5ZdGDKFtHTLD">
            Regeringen föreslår ett kapitaltillskott om 3 150 miljoner kronor
            till Swedavia AB. Genom kapitaltillskottet säkrar regeringen ett
            statligt flygplatsnät med god tillgänglighet i hela landet. Flygtrafiken
            på Swedavias flygplatser minskade redan under 2019 men har till
            följd av de omfattande reserestriktionerna med anledning av utbrottet
            av det nya coronaviruset minskat till ett minimum.
          </p>
          <p xml:id="i-WADcTE4eet6rUGWLaggWVJ">
            Vänsterpartiet menar att regeringen, i samband med detta kapitaltillskott,
            bör kräva ett stopp för alla expansionsplaner avseende persontrafik
            och en tidigare avveckling av Bromma flygplats.
          </p>
          <head type="h1" xml:id="i-UnNr5Rmo3myDy1Z2C65UmG">
            5 Stöd till icke-statliga flygplatser
          </head>
          <p xml:id="i-HG72krfiuzYMPFbTADu9tE">
            Regeringen föreslår att ersättningen till kommuner för att finansiera
            delar av driftsunder­skotten vid kommunala och privata flygplatser
            utökas med 100 miljoner kronor.
          </p>
          <p xml:id="i-527zwFgPHTctMKGUDpi6MK">
            Vänsterpartiet menar att detta stöd måste villkoras. Inget stöd
            bör ges till person­trafik vid kommunala/regionala flygplatser
            som inte behöver det av regionalpolitiska skäl, om de inte samtidigt
            beslutar att inleda en avvecklingsprocess av flygplatsen för persontrafik.
            Det är nödvändigt för klimatets skull. Brandflyg, ambulansflyg
            och annan samhällsviktig flygtrafik undantas och ska fortsatt
            kunna trafikera flygplatserna. Ett sådant krav är rimligt att
            ställa på mottagarna av stödet och att staten som ägare av SJ
            bör ge företaget i uppdrag att öka alternativt införa direkt tågtrafik
            till större städer som berörs av en sådan nedläggning av flygplatser.
            Mot denna bakgrund står Vänsterpartiet inte bakom det stöd till
            icke-statliga flygplatser som regeringen föreslår. Riksdagen bör
            avslå förslaget om att godkänna den föreslagna användningen av
            anslaget 1:6 Ersättning avseende icke-statliga flygplatser inom
            utgiftsområde 22 Kommunikationer. Detta bör riksdagen besluta.
          </p>
          <head type="h1" xml:id="i-2onZ6pmYhvXxa8aRs7NNr1">
            6 Kapitaltillskott till Lernia
          </head>
          <p xml:id="i-KxnJsUqyUHeqsdspNJZri3">
            Regeringen föreslår ett kapitaltillskott om 150 miljoner kronor
            till Lernia AB. Med kapitaltillskottet ges Lernia förutsättningar
            att stärka sin finansiella ställning för att fortsatt kunna bedriva
            verksamhet inom vuxenutbildning och bemanning. Lernia har i dagsläget
            en utmanande finansiell situation som ytterligare försvåras av
            den pågående pandemin till följd av coronaviruset.
          </p>
          <p xml:id="i-7nff8SHfLynHmfJ3b6FMuP">
            Vänsterpartiet delar bedömningen att Lernia AB behöver ett tillskott.
            Vi ser samtidigt ett behov av en utvärdering av verksamheten med
            avseende på hur hanteringen av Arbets­förmedlingen har påverkat
            den och hur man skulle kunna få Lernia att ha en mer effektiv
            roll inom ramen för en sammanhållen statlig arbetsmarknadspolitik.
            Vänsterpartiet anser att regeringen bör tillsätta en utvärdering
            av Lernias verksamhet med avseende på hur hanteringen av Arbetsförmedlingen
            har påverkat den och hur man skulle kunna få Lernia att ha en
            mer effektiv roll inom ramen för en sammanhållen statlig arbetsmarknadspolitik.
            Motionsrätten förhindrar oss dock från att lägga ett sådant yrkande
            i denna motion.
          </p>
          <head type="h1" xml:id="i-Lbcwm9TUF6cvLwsQd24zQK">
            7 Propositionens övriga förslag
          </head>
          <p xml:id="i-8TjtZfRx6aLiGk73WgdwWv">
            Vänsterpartiet välkomnar övriga förslag i propositionen. Flera
            av dem är sådana som vi själva lagt fram. Bland annat det ökade
            stödet till kultursektorn, miljökompensationen till järnvägen
            samt stödet till Luftfartsverket och Sjöfartsverket. Vi välkomnar
            också att pengar anslås för vaccininköp och att beredskapslager
            nu börjar byggas upp och att den utvecklingen måste fortsätta.
          </p>
          <p xml:id="i-MBhm58Wh1rs4QHvS44gzoL">
            Att regeringen nu möjliggör för personer som tillhör en riskgrupp
            och inte kan arbeta hemifrån att få förebyggande sjukpenning är
            också mycket välkommet. Vänsterpartiet har länge efterfrågat detta
            och ifrågasätter varför det tagit så lång tid. Regeringen hävdar
            att detta går att jämföra med att utforma en ny socialförsäkringsförmån.
            Vänsterpartiet delar inte den bedömningen. Den konstruktion som
            regeringen valt föreslog vi tidigt. Regering­ens långsamma agerande
            i denna fråga har mycket stora konsekvenser för den enskilde.
            Vänsterpartiet förutsätter också att regeringen kommer att förlänga
            den tremånadersperiod som förordningen ska gälla, om det visar
            sig nödvändigt.
          </p>
        </div>
        <div type="motSignatures">
          <list>
            <item xml:id="i-NHLcrgZhjmwuLwaPSd3fJT" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-Loz7LWjf4uqY7yruhoWvb5" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-Gsov6AxmcHyvboxMQzer1F" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-9aaRAbxhUnckQgSJzDJCAZ" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-AdvMqTUco8Efyvp4k2PYLA" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-XiAfuvdRN27hi1ygDEUWeE" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-XNyhcdDAY2k64cBeL46TuE" who="i-3YXCipudYA4N8ZNFk2PrxQ">
              Jessica Wetterling (V)
            </item>
            <item xml:id="i-4qEn4JwAf5JFp4PZkxWxjy" who="i-M5o8cYSRJsbmZdvevomfQX">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
