<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00030">
  <teiHeader>
    <fileDesc>
      <titleStmt>
        <title>med anledning av prop. 2018/19:138 Straffet för mord</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:30 av Linda Westerlund Snecker m.fl. (V)</title>
          <idno type="rdwebb">H70230</idno>
          <rs type="number">30</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H70230/text</ref>
          <ref type="dokument_url_html">http://data.riksdagen.se/dokument/H70230</ref>
          <ref type="dokumentstatus_url_xml">http://data.riksdagen.se/dokumentstatus/H70230</ref>
          <ref type="docx">http://data.riksdagen.se/fil/7CBB8175-A7BB-4137-BAAB-C53E604B4A11</ref>
          <ref type="pdf">http://data.riksdagen.se/fil/FF482034-EC13-4684-9BB5-A12E5068AB0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-a8YLhx3ZEooaVNmJ8bxXe"/>
        <correspContext corresp="i-a8YLhx3ZEooaVNmJ8bxXe">
          <ref>Proposition 2018/19:138</ref>
        </correspContext>
        <correspAction xml:id="i-N5bCP88nQEzvuH7uAHwkKM" type="signed"/>
        <correspContext corresp="i-N5bCP88nQEzvuH7uAHwkKM">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-2VRxDJAQ9JZSYBHD8fd59H">
          <date when="2019-09-13"/>
          <time when="14:24:41"/>
        </correspAction>
        <correspAction type="dismissed" xml:id="i-QvdudSe3jFsovumyZzgjTv">
          <date when="2019-09-19"/>
        </correspAction>
        <correspAction type="reviewed" xml:id="i-EUAbaEC1qRH9ojj7gqrqFA">
          <date when="2019-09-19"/>
          <time when="14:20:37"/>
        </correspAction>
        <correspAction type="referred" xml:id="i-Kx3QacHDqSojpmzuf9rfFR">
          <date when="2019-09-20"/>
        </correspAction>
        <correspAction type="assigned" xml:id="i-7trhuE4PdsQ9j3xp1wCXyJ">
          <date when="2019-11-13"/>
          <time when="16:23:41"/>
        </correspAction>
        <correspContext corresp="i-7trhuE4PdsQ9j3xp1wCXyJ">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-HnY2fpMHVsZVnCNm8iNQFf"/>
        <correspContext corresp="i-HnY2fpMHVsZVnCNm8iNQFf">
          <ref type="uppgift">2019/20:JuU4</ref>
          <ref type="ref_dok_id">H701JuU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU4</ref>
          <ref type="ref_dok_titel">Straffet för mord</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:30 av Linda Westerlund Snecker m.fl. (V) med anledning av prop. 2018/19:138 Straffet för mord</div>
      </div>
      <div type="motBody">
        <div type="motProposal" subtype="förslag">
          <head xml:id="i-MiPqRj5JB4KMc1eHopin62">
            1 Förslag till riksdagsbeslut
          </head>
          <list style="ol">
            <item xml:id="i-ToL7bDSS9oE8LoZJM7Gf9p">
              Riksdagen avslår regeringens proposition 2018/19:138.
            </item>
            <item xml:id="i-LrBhMJZDfxRX23bzgy5vQS">
              Riksdagen ställer sig bakom det som anförs i motionen om att
              regeringen bör utreda frågan om att avskaffa livstidsstraffet
              för mord och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XgQWWrtt5E9bgQfSpQKzYU">
            2 Inledning
          </head>
          <p xml:id="i-9mnz46rgnNbkoqQdMaDtoi">
            För Vänsterpartiet är det grundläggande att vi har en god och
            välfungerande kriminalvård som inte handlar om ren inlåsning av
            människor. Den moderna kriminalvården bygger på den s.k. normaliseringsprincipen.
            Kriminalvårdens vision ”Bättre ut” bygger på en värdegrund som
            Kriminalvårdens anställda har arbetat fram. Klienterna ska ha
            en bättre chans till ett lagligt liv efter att de har avtjänat
            sitt straff. Deras tid i kriminalvården ska innebära en positiv
            skillnad. För att utföra uppdraget på ett bra sätt behöver arbetet
            vara klientnära, professionellt, rättssäkert och pålitligt. På
            så sätt ökar Kriminalvården förtroendet hos klienter och allmänhet.
            Kriminalvårdens arbete ska vara brottsförebyggande, öka människors
            trygghet och bidra till ett tryggare samhälle. Det innebär att
            verkställigheten både i teori och i praktik ska organiseras så
            att en anpassning till livet utanför anstalten blir så enkel som
            möjligt. För att detta ska fungera krävs bl.a. att Kriminalvården
            och övriga relevanta instanser i samhället utanför samverkar.
          </p>
          <p xml:id="i-PFGh3MAmX6eyr26a3Zkpui">
            Ett påföljdssystem ska fylla flera funktioner. Det ska bestraffa
            dem som begår brott, hjälpa dömda tillbaka in i samhället, fungera
            preventivt genom att avhålla människor från att begå brott samt
            genom väl avvägda straffsatser och påföljdsval upprätthålla förtroendet
            för rättssystemet. Straffet ska också verkställas på ett sätt
            som minskar risken för ny kriminalitet. Eftersom en liten andel
            av befolkningen står för en majoritet av brottsligheten är det
            återfallsförebyggande arbetet av stor betydelse för tryggheten
            i samhället.
          </p>
          <p xml:id="i-KVJavxPrvuV1qwpHVrk26r">
            Dagens kriminalpolitiska debatt och politiska beslut och ställningstagande
            förespråkar dessvärre längre och hårdare straff, samtidigt som
            forskningsresultat både i Sverige och i utlandet visar att frihetsberövande
            påföljder är ineffektiva
            <ref target="i-Eq6JqMDjUKwYof1a8CkNsv">
              [1]
            </ref>
            . Inte heller Kriminalvården efterfrågar längre straff, utan
            menar att myndigheten kan göra mer och bättre arbete inom frivårdens
            ramar med behandlingsprogram och kontroll i frihet. När politiska
            beslut leder till längre straff som leder till en ökad anstaltsanpassning
            är det också viktigt att åtgärderna för att slussas in i samhället
            och till ett liv i frihet är välorganiserade, effektiva och transparenta
            samt att det finns en bra kommunikation och samverkan mellan myndigheter
            och kommuner. När inslussningen inte fungerar drabbar det både
            samhället och individen hårt. Återfall i brott leder till mänskligt
            lidande men också till stora kostnader för samhället. Självmordsstatistiken
            för nyligen frigivna är ovanligt hög; allra högst är självmordsrisken
            de första månaderna efter frigivningen.
          </p>
          <p xml:id="i-4MoqW7oLENHistncG62kp4">
            Socialt utanförskap med bristande möjligheter att skaffa sig
            inkomster på legal väg i kombination med ett pågående missbruk
            är, enligt Brottsförebyggande rådet (Brå)
            <ref target="i-8zV6uuaeJeSknBXB19n758">
              [2]
            </ref>
            , de vanligaste orsakerna till återfall i brott. Brå har identifierat
            följande tre aspekter som centrala för att nå framgång i det återfallsförebyggande
            arbetet: insatserna ska riktas mot orsaker som bidrar till kriminaliteten,
            de behöver anpassas så att personer med hög risk för återfall
            får mer intensiva insatser än de med låg risk och de behöver vara
            anpassade till mottagarens förmåga att ta till sig dem. För att
            kunna ta sig ur en kriminell livsstil är det bl.a. nödvändigt
            att få stöd för att ändra inställning till den egna kriminella
            identiteten och förändra värderingar angående brott, ta sig ur
            ett pågående missbruk, ha någonstans att bo och få anknytning
            till arbetslivet efter institutionstiden. En viktig förutsättning
            för att lyckas med det återfallsförebyggande arbetet är att samhällets
            olika aktörer samverkar för att erbjuda ett effektivt återfallsförebyggande
            stöd med individanpassade åtgärder i rätt tid. Tyvärr fungerar
            inslussningen i samhället inte alltid så bra. Samverkan mellan
            den statliga nivån och den regionala och kommunala varierar beroende
            på region och kommun.
          </p>
          <p xml:id="i-6juBeB6KxutFPmKs17awW1">
            Allt färre av de klienter som lämnar kriminalvården återfaller
            dock i brott som ger fängelse eller frivård. Sedan 2000-talets
            början har återfallen minskat med ca 10 procentenheter. Av klienterna
            som frigavs från fängelse eller påbörjade verkställighet i frivård
            1999 kom 42 procent tillbaka till kriminalvården inom tre år.
            Av klienterna som följdes från 2015 återföll 29 procent fram till
            2018 (Kriminalvårdens statistik).
          </p>
          <p xml:id="i-6LhzvbrJrfkXzVFuE3aQva">
            I dag är läget för Kriminalvården mycket ansträngt med överbelagda
            anstalter och häkten. Detta får bl.a. till följd att miljön för
            de intagna blir stökigare med större risk för konflikter och våld.
            Detta drabbar även personalen som får en försämrad arbetsmiljö.
            Vad överbeläggningen får för effekter på återfallsstatistiken
            är fortfarande för tidigt att säga men risken är att den positiva
            trenden bryts om inte problemet med överbelagda anstalter och
            häkten löses. Vänsterpartiet har tidigare föreslagit en utveckling
            av frivården bl.a. i syfte att avlasta anstalterna. Personer som
            dömts till fängelse i upp till ett år ska i normalfallet verkställa
            sitt straff inom frivården. Detta förslag utvecklar vi i en kommande
            motion om framtidens kriminalvård under hösten.
          </p>
          <head type="h1" xml:id="i-CKAHf1K8nFFxXmorfGUn45">
            3 Regeringens förslag
          </head>
          <p xml:id="i-5ZH1qzKKmnjkR1UbqGixSx">
            Syftet med det aktuella förslaget är att mord ska leda till livstidsstraff
            i betydligt större utsträckning än tidigare. Förslaget innebär
            att det i straffbestämmelsen om mord anges att det som skäl för
            livstids fängelse särskilt ska beaktas om gärningen föregåtts
            av noggrann planering, präglats av särskild förslagenhet, syftat
            till att främja eller dölja annan brottslighet, inneburit svårt
            lidande för offret eller annars varit särskilt hänsynslös. Propositionen
            ska ses i ljuset av att straffbestämmelsen om mord ändrades redan
            2014 för att livstidsstraffet skulle kunna användas i betydligt
            större utsträckning. I en dom från 2016 kom dock Högsta domstolen
            fram till att lagändringen inte hade förändrat rättsläget. Lagändringen
            som genomfördes 2014 fick alltså inte den effekt som efterfrågades.
            Lagändringen fick snarare motsatt effekt, dvs. att det blev svårare
            för domstolarna att döma ut livstidsstraff vid mord, detta på
            grund av att lagtexten var otydligt formulerad och öppnade upp
            för olika tolkningar, något som är extra olyckligt när det gäller
            strafflagstiftning.
          </p>
          <head type="h1" xml:id="i-TLWBYyNnpe6H7Y3MkvBgPe">
            4 Remissinstansernas kritik
          </head>
          <p xml:id="i-785KczoKriYxX7AEGbXj3F">
            Dessvärre bortser regeringen helt i sitt förslag från att en
            rad tunga remissinstanser riktar kritik mot den utredning (Livstidsstraff
            för mord, Ds 2017:38) som ligger till grund för den aktuella propositionen.
            Både Brottsförebyggande rådet (Brå), Advokatsamfundet, Kriminologiska
            institutionen vid Stockholms universitet och Juridiska fakultetsstyrelsen
            vid Lunds universitet avstyrker förslaget. Brå anser inte att
            förändringen är påkallad med hänsyn till hur det dödliga våldet
            utvecklats under de senaste decennierna. Straffskärpning för mord
            har inte heller någon belagd brottsförebyggande verkan. Förslaget
            är ett avsteg från hur brottsbalken i övrigt är lagtekniskt uppbyggd,
            vilket skapar osäkerhet gentemot övrig lagstiftning och inför
            framtiden. Brå finner också att det är olämpligt att utgå från
            kvantitativa mål för tillämpningen samt att den föreslagna lösningen
            åsidosätter den bärande principen om proportionalitet. Advokatsamfundet
            skriver i sitt remissyttrande att det även fortsättningsvis måste
            finnas utrymme för en differentiering av straffskalan vid mord.
            Att straffskalan för mord, till skillnad från merparten av alla
            andra brott, ska vara statisk är enligt Advokatsamfundets uppfattning
            inte rimligt och står inte i överensstämmelse med verkliga förhållanden.
            Kriminologiska institutionen vid Stockholms universitet konstaterar
            att antalet livstidsstraff för mord visserligen har flerfaldigats
            sedan 1980-talet och att den tid som avtjänas i fängelse under
            samma tid har fördubblats. Enligt regeringen återger dock denna
            utveckling inte tillräckligt att synen på allvarliga våldsbrott
            har förändrats. Enligt Kriminologiska institutionen frångår regeringens
            förslag proportionalitetsprincipen och binder domstolarna vid
            det yttersta straffet. Regeringens förslag innebär även att riksdagen
            definitivt kommer att bryta med den civiliseringsprocess som pågått
            sedan 1800-talet, där livstidsstraffets användning successivt
            begränsats. Juridiska fakultetsstyrelsen vid Lunds universitet
            uttrycker i sitt remissvar förvåning över att förslaget läggs
            fram trots regeringens medvetenhet om att rationella grunder för
            den åsyftade straffskärpningen saknas, dvs. att inga positiva
            effekter (minskning) på det dödliga våldet eller annars på brottsligheten
            kan förväntas. Vänsterpartiet beklagar att regeringen trots ovanstående
            remissinstansers väl underbyggda kritik väljer att lägga fram
            förslaget.
          </p>
          <head type="h1" xml:id="i-HbpLMnnspWXwEDHB94xmni">
            5 Vänsterpartiets ställningstagande
          </head>
          <p xml:id="i-T8R6jvwEw6arKAUFZsitXu">
            Vänsterpartiet röstade nej till den lagändring som gjordes 2014.
            Förutom att Vänsterpartiet länge arbetat för att avskaffa livstidsstraffet
            var en bidragande orsak att vi stod bakom den ändring av straffskalan
            som gjordes 2009. Straffskalan ändrades då från fängelse i 10
            år eller på livstid, till fängelse i lägst 10 år och högst 18
            år eller på livstid. Syftet var att man i högre grad än tidigare
            skulle kunna ta hänsyn till olika omständigheter vid straffmätningen.
            Vänsterpartiet delade uppfattningen att det vid mord tidigare
            var en alltför stor skillnad mellan det längsta tidsbestämda straffet
            fängelse i tio år och livstidsstraff, något som hade lett till
            en stor andel livstidsdömda bland dem som dömts som skyldiga till
            mord. Vi sa därför ja till förslaget samtidigt som vi yrkade på
            att utreda ett avskaffande av livstidsstraffet.
          </p>
          <p xml:id="i-4pusT7AAFbrShuqsP75DY9">
            År 2010 genomfördes dessutom en reform som innebar att försvårande
            och förmildrande omständigheter skulle få större genomslag vid
            straffmätning än tidigare. Brottsförebyggande rådet (Brå) utvärderade
            reformen och fann att straffet för fullbordat mord blivit väsentligt
            längre till följd av de två förändringarna 2009 och 2010.
          </p>
          <p xml:id="i-RyEHtNXJ491LaLkgYGWGXH">
            Mord är ett av de allvarligaste brotten och ska enligt vår mening
            bestraffas hårt. Samtidigt är det mycket viktigt att det vid straffmätningen
            är möjligt att ta hänsyn till omständigheter i både förmildrande
            och försvårande riktning. Vi anser att den lagändring som gjordes
            2009 i kombination med reformen 2010 uppfyller de nödvändiga kraven
            på en straffskala för mord som är proportionell och förutsägbar.
            Om normalstraffet för mord blir livstid, som i regeringens förslag,
            försvinner möjligheten för domstolarna att ta hänsyn till omständigheterna
            i det enskilda fallet. Vidare ser vi att det finns risk för att
            även denna lagändring kommer att leda till oklarheter för domstolarna
            och ytterligare förvirring av rättsläget när det gäller straffmätningen
            vid mord.
          </p>
          <p xml:id="i-2LEtNJJwzEnbZXTetZnvhC">
            Riksdagen bör avslå regeringens proposition 2018/19:138 i sin
            helhet. Detta bör riksdagen besluta.
          </p>
          <head type="h2" xml:id="i-WDn59Vcc8epPCMEn5pLSC9">
            5.1 Livstidsstraffet för mord bör avskaffas
          </head>
          <p xml:id="i-Bc93Gaydd339siZnkdcA3S">
            Vänsterpartiet anser att livstidsstraffet är både omodernt, inhumant
            och ineffektivt. Den som dömts till livstids fängelse kan inte
            förutse den faktiska verkställighetstiden eftersom tidpunkten
            för tidsbestämning av straffet påverkas av det då förhärskande
            politiska klimatet. Det tidsobestämda straffet påverkar därför
            den dömdes möjlighet till rehabilitering och återanpassning negativt.
            Vidare kommer fler livstidsdömda att leda till att fler personer
            sitter väsentligt längre i fängelse än i dag. Hur det kommer att
            påverka en kriminalvård som redan är överbelagd lämnar regeringen
            ingen lösning på i sitt förslag. Att bygga nya anstalter kostar
            mycket pengar. En viktig orsak till att vi ifrågasätter livstidsstraffet
            är att forskning
            <ref target="i-2PcrLVrrT4i2YkpfwU4XQ8">
              [3]
            </ref>
            visar att längre straff inte är effektivt i den meningen att
            det får människor att begå färre brott. En person som sitter i
            fängelse är visserligen delvis förhindrad att begå nya brott.
            Men för att få effekt på brottsnivån i samhället krävs att människor
            sitter inspärrade under väldigt långa perioder. Detta är en helt
            annan inställning till brottsprevention och straff än den som
            i dag finns i de nordiska länderna. Vi vänder oss bestämt emot
            en utveckling där människor sitter inlåsta på lång obestämd tid
            utan möjlighet till rehabilitering och återanpassning till samhället.
            Det är svårt att förutse konsekvenserna av en sådan utveckling,
            men otvivelaktigt vore en återgång till en mindre human kriminalvård
            destruktiv för samhällsutvecklingen i stort. Nutida exempel från
            vår omvärld visar med all tydlighet faran i att bygga upp ett
            straffsystem som fokuserar enbart på inlåsning och förvaring av
            människor. Vänsterpartiet vill därför avskaffa livstidsstraffet.
            Alla straff ska vara tidsbestämda. Frågan om avskaffande av livstidsstraffet
            bör utredas snarast. Utredningen bör analysera hur frågan lösts
            i andra länder som inte har livstidsstraff, t.ex. Norge. Utredningen
            behöver även se över rådande praxis när det gäller att tidsbestämma
            straffen för personer som dömts till livstid i förhållande till
            dagens längsta tidsbestämda straff för mord, detta för att utreda
            vilken strafftid som kan anses vara rimlig att ersätta livstidsstraffet
            med.
          </p>
          <p xml:id="i-8TCgXTWsxUoWsoiEU3VkkP">
            Regeringen bör utreda frågan om att avskaffa livstidsstraffet
            för mord. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-guoTZQDbtdpVivamKXXY4">
              Linda Westerlund Snecker (V)
            </item>
            <item xml:id="i-ENGmeyCbod8oCmmSDa8Wm8">
              Momodou Malcolm Jallow (V)
            </item>
            <item xml:id="i-9d1H945XLSJ8zPXFEwWm67">
              Maj Karlsson (V)
            </item>
            <item xml:id="i-76yH6u1PSMvqvuT2pFvX9q">
              Karin Rågsjö (V)
            </item>
            <item xml:id="i-8V8QeTXuKpJ7oQmspX2aHX">
              Mia Sydow Mölleby (V)
            </item>
            <item xml:id="i-9tTN2T93Fdwahxsybj3N83">
              Jon Thorbjörnson (V)
            </item>
            <item xml:id="i-X2KpLuRyUvQr23FBTs4qBr">
              Vasiliki Tsouplaki (V)
            </item>
            <item xml:id="i-JLt6fgrc82Hysia3Ka79wq">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-Eq6JqMDjUKwYof1a8CkNsv">
              [1] Se t.ex. Felipe Estrada, professor i kriminologi, Stockholms
              universitet m.fl.
            </note>
            <note xml:id="i-8zV6uuaeJeSknBXB19n758">
              [2] Brottsförebyggande rådet, Återfall i brott. Mönster i risken
              för återfall bland lagförda personer (Rapport 2012:15).
            </note>
            <note xml:id="i-2PcrLVrrT4i2YkpfwU4XQ8">
              [3] Se t.ex. Felipe Estrada, professor i kriminologi, Stockholms
              universitet m.fl.
            </note>
          </noteGrp>
        </div>
      </div>
    </body>
  </text>
</TEI>
