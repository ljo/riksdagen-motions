<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00142">
  <teiHeader>
    <fileDesc>
      <titleStmt>
        <title>Stärkta rättigheter för brottsoffer</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:142 av Linda Westerlund Snecker m.fl. (V)</title>
          <idno type="rdwebb">H702142</idno>
          <rs type="number">142</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H702142/text</ref>
          <ref type="dokument_url_html">http://data.riksdagen.se/dokument/H702142</ref>
          <ref type="dokumentstatus_url_xml">http://data.riksdagen.se/dokumentstatus/H702142</ref>
          <ref type="docx">http://data.riksdagen.se/fil/1F867F91-0712-4E0F-973A-DA58366EE361</ref>
          <ref type="pdf">http://data.riksdagen.se/fil/AD7EC8C6-5A1E-43C0-B5D5-DDAEE1D3E5F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-97GpWQd4zj9Jw8H1A3nCLe" type="signed"/>
        <correspContext corresp="i-97GpWQd4zj9Jw8H1A3nCLe">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-PHRG6hYLMKVYKbfXPfdiBK">
          <date when="2019-09-23"/>
          <time when="14:43:01"/>
        </correspAction>
        <correspAction type="reviewed" xml:id="i-2MP9LxzdSss7LDCDW4ubcv">
          <date when="2019-09-24"/>
          <time when="08:31:25"/>
        </correspAction>
        <correspAction type="referred" xml:id="i-RbuRgG2xf4tPARJGSk1Dst">
          <date when="2019-10-11"/>
        </correspAction>
        <correspAction type="assigned" xml:id="i-5QrnS1KxWCpQHx3oPtQXyC">
          <date when="2020-06-10"/>
          <time when="16:49:04"/>
        </correspAction>
        <correspContext corresp="i-5QrnS1KxWCpQHx3oPtQXyC">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-44Sp44xq9aHcWQHvCTzuKY"/>
        <correspContext corresp="i-44Sp44xq9aHcWQHvCTzuKY">
          <ref type="uppgift">2019/20:JuU30</ref>
          <ref type="ref_dok_id">H701JuU30</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU30</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8eySoJFGqYsUS9Z7nRTjZ7"/>
        <correspContext corresp="i-8eySoJFGqYsUS9Z7nRTjZ7">
          <ref type="uppgift">2019/20:JuU41</ref>
          <ref type="ref_dok_id">H701JuU41</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU41</ref>
          <ref type="ref_dok_titel">Inget grundavdrag vid bestämmande av brottsskadeersättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Q1SDpkbcEXKXDWSNVc9jWM"/>
        <correspContext corresp="i-Q1SDpkbcEXKXDWSNVc9jWM">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EGtDy2Ui3GpSTHZTYqnDuv"/>
        <correspContext corresp="i-EGtDy2Ui3GpSTHZTYqnDuv">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:142 av Linda Westerlund Snecker m.fl. (V) Stärkta rättigheter för brottsoffer</div>
      </div>
      <div type="motBody">
        <div type="motProposal" subtype="förslag">
          <head xml:id="i-BwnJ4d2dWvfScvxMTCLFVc">
            1 Förslag till riksdagsbeslut
          </head>
          <list style="ol">
            <item xml:id="i-Un2BQgBTpKQg7hu2fcy3dV">
              Riksdagen ställer sig bakom det som anförs i motionen om att
              riksdagen bör återkomma med förslag i syfte att brottsoffer ska
              kunna få tillgång till motsvarande målsägandebiträde även i de
              fall där gärningspersonen är under 15 år, och detta tillkännager
              riksdagen för regeringen.
            </item>
            <item xml:id="i-N6bTDiRQ9xqNQe6ooRq3Z6">
              Riksdagen ställer sig bakom det som anförs i motionen om att
              regeringen bör ta ett helhetsgrepp kring frågan om hur EU:s brottsofferdirektiv
              på bästa sätt ska implementeras och följas i Sverige och tillkännager
              detta för regeringen.
            </item>
            <item xml:id="i-7dBfNLFdbTwzPf9paZemJQ">
              Riksdagen ställer sig bakom det som anförs i motionen om att
              regeringen bör utreda hur utbetalning av brottsskadeersättning
              kan bli enklare och mindre byråkratisk och tillkännager detta
              för regeringen.
            </item>
            <item xml:id="i-FrkjZytcizCETdLVnbbiTZ">
              Riksdagen ställer sig bakom det som anförs i motionen om att
              regeringen bör utreda hur en ny form av barnombud skulle kunna
              stärka barns rättsliga ställning när barnets vårdnadshavare av
              något skäl saknar förmåga att uppfylla sina plikter som barnets
              ställföreträdare, och detta tillkännager riksdagen för regeringen.
            </item>
            <item xml:id="i-GNe8wS6XiffQQ2234PdhsW">
              Riksdagen ställer sig bakom det som anförs i motionen om att
              regeringen bör ta fram en nationell plan för barnahusens verksamhet
              i syfte att förbättra likvärdigheten och tillgången till insatser
              för alla barn och tillkännager detta för regeringen.
            </item>
            <item xml:id="i-Cj1GU2CHfK4zm755sYyQKb">
              Riksdagen ställer sig bakom det som anförs i motionen om att
              regeringen bör utreda hur barns specifika behov kopplat till förundersökning,
              rättsprocess, stöd- och skyddsåtgärder m.m. bättre kan tillgodoses
              och föreslå förbättringsåtgärder på området och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-XNfi6FhaHHzb9SfRaBVcbV">
            2 Inledning
          </head>
          <p xml:id="i-t72vH57F4Jcpo6taEcemu">
            Rättspolitiken handlar i grund och botten om trygghet och säkerhet.
            Trygghet för allmänheten att kunna leva sitt liv i frihet med
            de mänskliga rättigheter vi har kommit överens om. Trygghet att
            sent på kvällen kunna gå en promenad utan att bli överfallen.
            Trygghet i att veta att samhället står upp mot brottslighet och
            finns där med hjälp och stöd när vi behöver det som allra mest.
            I dag är det inte alltid så. Det finns ingen myndighet som har
            övergripande ansvar, insyn och kontrollfunktion i alla de delar
            som gäller brottsoffer och alldeles för ofta faller personer mellan
            stolarna och får inte den hjälp och det stöd de har rätt till.
            Det är naturligtvis inte acceptabelt. För att människor ska kunna
            känna den trygghet de har rätt att känna behöver brottsoffrens
            rättigheter stärkas ytterligare.
          </p>
          <p xml:id="i-2drnBiPGWPZtrrYkG5u2k4">
            Från att ha legat på en stabil nivå under en tioårsperiod fram
            till 2014 har den upplevda otryggheten ökat under de senaste åren.
            Den upplevda otryggheten har inte ett direkt samband med antalet
            anmälda brott. Däremot är det viktigt att ta människors upplevelse
            på allvar. Av Brottsförebyggande rådets (Brå) sammanställning
            av centrala resultat från Nationella trygghetsundersökningen 2018
            framgår att totalt 28 procent av befolkningen (16–84 år) uppger
            att de känner sig mycket eller ganska otrygga eller att de till
            följd av otrygghet undviker att gå ut ensamma sena kvällar i sitt
            bostadsområde. Andelen otrygga har efter en svag minskning under
            de första åren legat på en relativt stabil nivå under större delen
            av mätperioden. Dock ökade andelen otrygga påtagligt 2016 och
            har sedan dess legat kvar på samma högre nivå. Kvinnor upplever
            generellt större otrygghet i offentliga miljöer än män. Andelen
            otrygga är särskilt stor bland de yngsta och äldsta kvinnorna
            i undersökningen. Vid en jämförelse mellan män och kvinnor upplever
            generellt sett kvinnor i större utsträckning att otryggheten medför
            negativa konsekvenser, och störst är dessa skillnader när det
            gäller andelen som ofta har valt att ta en annan väg eller ett
            annat färdsätt. Det är ett av alla skäl till att rättspolitiken
            alltid måste genomsyras av ett feministiskt perspektiv.
          </p>
          <p xml:id="i-P8dQH1Zz1DkpVpqEwQoRJe">
            Det öppna samhället bygger på demokrati, frihet och respekt för
            alla människors rätt att forma sina liv så länge man inte inkräktar
            på sina medmänniskors frihet. Våld och övergrepp kan aldrig accepteras
            och måste bekämpas oavsett vem som är förövare och vem som är
            offer och oavsett de bakomliggande motiven. Det är en mänsklig
            rättighet att slippa att utsättas för våld och övergrepp och att
            få skydd och stöd om så ändå sker.
          </p>
          <p xml:id="i-QkZXc89DW8bzf4bcW7GAuG">
            Under de senaste decennierna har brottsoffers rättigheter i Sverige
            stärkts. Dock finns det fortfarande brister som beror dels på
            luckor i lagstiftningen, dels på problem med tillämpningen av
            gällande lagar och rutiner. En rapport från Brottsförebyggande
            rådet (Brå) visar att betydligt fler brottsoffer behöver få stöd.
            <ref target="i-CLrEJ9PQdBUdYjDrcfMfRJ">
              [1]
            </ref>
            Enligt rapporten uppger brottsoffren i 10 procent av fallen (brott
            mot enskild person) att de erbjudits stöd eller hjälp från någon
            ideell organisation. Andelen brott där de uppger att de fått ideellt
            stöd är 4,5 procent. Vidare utgjorde de fall där brottsoffret
            ansett sig ha behövt stöd som inte funnits 17 procent av brotten
            mot enskild person och 12 procent av bostadsinbrotten. I de allra
            flesta fall uppgav dessa brottsoffer att de vare sig fått eller
            erbjudits stöd från någon ideell organisation eller socialtjänsten.
            Att offret ansett sig ha behov av stöd som inte funnits att tillgå
            behöver inte betyda att personen inte hade kunnat få det önskade
            stödet, utan kan exempelvis handla om att offret inte informerats
            om att denna stödmöjlighet finns. För att nå ut med stöd till
            brottsoffer är polisen en viktig länk. Dels för att polisanmälan
            ger en möjlighet att informera om vilket stöd som finns, dels
            för att brottsoffer som anmäler brottet oftare verkar ha behov
            av stöd. De flesta brott polisanmäls dock inte, och polisanmälan
            krävs inte heller för att ha rätt till stöd. Rapporten visar att
            kvinnor som utsatts för brott mot enskild person har något större
            sannolikhet att erbjudas stöd än män. Samtidigt är det också vanligare
            att kvinnor anser sig ha behövt stöd som inte funnits att tillgå.
            Vidare uppger äldre, särskilt medelålders, i större utsträckning
            än yngre att de haft behov av stöd som inte funnits att tillgå.
            Brås analys tyder även på att de har mindre sannolikhet att erbjudas
            ideellt stöd för miss­handel. Rapporten visar även att utrikesfödda
            har något mindre sannolikhet att erbjudas stöd för brott mot enskild
            person och större sannolikhet att uppleva behov av stöd som inte
            finns att tillgå. Det skulle bl.a. kunna handla om bristande tillgång
            till stöd på sitt modersmål.
          </p>
          <p xml:id="i-5yC3a4N4YxMpTXFnovT889">
            Vänsterpartiet anser att bristerna behöver uppmärksammas och
            åtgärdas för att tillgodose de behov av skydd och stöd som ett
            brottsoffer kan ha. Förutom vissa lagändringar är utbildningsinsatser
            en nyckel för att i praktiken uppnå ett starkt och välfungerande
            skydd för brottsoffer i Sverige.
          </p>
          <head type="h1" xml:id="i-SVgMtcwqQct8Y1hBiJ7FFj">
            3 Bevistalan och målsägandebiträde vid brott av minderårig
          </head>
          <p xml:id="i-P3r1vwd3rkSrdPZC7enQaE">
            Barn som är under 15 år och begår brott kan inte dömas till straff.
            Utredningar mot barn under 15 år görs enligt lagen med särskilda
            bestämmelser om unga lagöverträdare. När utredningen är klar kan
            sociala myndigheter fatta beslut om åtgärder, t.ex. olika stöd-
            och vårdinsatser. En domstol kan dock pröva skuldfrågan genom
            en s.k. bevistalan när det rör sig om mycket allvarliga brott
            som exempelvis mord eller grov våldtäkt. En bevistalan får bara
            ske om det begärs av socialnämnden, Socialstyrelsen eller barnets
            vårdnadshavare. Om bevistalan begärs får åklagaren väcka sådan
            om det krävs ur allmän synpunkt. I den bedömningen ska åklagaren
            bl.a. värdera om bevisningen hade varit tillräcklig för ett motsvarande
            åtal mot en straffmyndig person. Vid bevistalan tar domstolen
            ställning till om barnet har begått brottet eller inte, men någon
            påföljd utdöms inte.
          </p>
          <p xml:id="i-PJJAweizyWfcaKfkED5t3Q">
            Vänsterpartiet anser att åklagare ska kunna fatta beslut om att
            inleda bevistalan på eget initiativ när gärningspersonen är under
            15 år. Det är viktigt att brott utreds, inte minst för att bringa
            klarhet i vad som skett för brottsoffrets skull men även för att
            unga personer som begått brott ska få nödvändig hjälp att inte
            fastna i kriminellt beteende. Dock bör utredningen ske i nära
            samarbete med socialtjänsten, barnet måste få tillräck­ligt stöd
            genom processen från en stödperson. Vi vill även att brottsoffer
            ska kunna få tillgång till motsvarande målsägandebiträde i de
            fall gärningspersonen är under 15 år, vilket inte är möjligt i
            dag. Detta får till följd att t.ex. unga flickor som utsatts för
            sexuella övergrepp av unga pojkar inte får det stöd som ett målsägandebiträde
            kan ge när det gäller att förklara hur utredningen av brottet
            går till osv.
          </p>
          <p xml:id="i-PRniQwC386NAwu7jGZz8VM">
            Riksdagen har riktat ett tillkännagivande till regeringen om
            att se över systemet med bevistalan. Det bör enligt riksdagen
            bl.a. övervägas om åklagare i ökad utsträckning själv ska kunna
            avgöra om en bevistalan ska väckas (bet. 2018/19:JuU15). Vi avvaktar
            därför med att lägga ett konkret yrkande som handlar om bevistalan
            i nuläget.
          </p>
          <p xml:id="i-MRGC1vGnmoUjkUdLwPMRNg">
            Riksdagen bör återkomma med förslag i syfte att brottsoffer ska
            kunna få tillgång till motsvarande målsägandebiträde även i de
            fall där gärningspersonen är under 15 år. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-22mQsLd9bHGt1MiBHdd8kD">
            4 EU:s brottsofferdirektiv
          </head>
          <p xml:id="i-By54kYWBZ8M6ag7teps2hr">
            EU:s brottsofferdirektiv trädde i kraft i november 2012. Det
            syftar till att garantera att brottsoffer får lämplig information,
            stöd och skydd samt att de kan medverka vid straff­rättsliga förfaranden.
            Under våren 2014 presenterade regeringen genom proposition 2014/15:77
            Genomförande av brottsofferdirektivet ett antal förslag på lagändringar
            m.m. för att Sverige ska leva upp till de krav som direktivet
            uppställer. Bland annat ändrades reglerna om tolkning och översättning
            åt målsägande i brottmål. Dessutom stärktes rätten till information
            genom att målsäganden alltid kan begära att bli underrättad om
            tidpunkt och plats för sammanträden inför rätten. Lagändringarna
            trädde i kraft i november 2015. Vänsterpartiet är i stora delar
            positivt till de förändringarna men anser inte att dessa motsvarar
            vad som krävs för att brottsoffer verkligen ska få det stöd och
            den hjälp de behöver (se vår följdmotion 2014/15:3063 med anledning
            av prop. 2014/15:77 Genomförande av brottsofferdirektivet). Vi
            beklagar att regeringen i anslutning till utredningen av direktivet
            inte tog ett större grepp kring brottsoffers rättigheter i Sverige
            och närmare utredde vilka förbättringar som krävs på området,
            inte bara för att leva upp till direktivets standard. I direktivet
            framgår det dessutom uttryckligen i skäl 11 att medlemsstaterna
            får utvidga de rättigheter som fastställs i direktivet för att
            tillhandahålla en högre skyddsnivå. Flertalet av artiklarna i
            brottsoffer­direktivet är formulerade utifrån ett rättighetsperspektiv
            och vi anser att det behöver finnas motsvarande formuleringar
            i svensk lag, dels för att säkerställa att såväl brottsoffer som
            alla berörda inom rättsväsendet ska känna till dem och dels för
            att ett brottsoffer ska kunna hävda sina rättigheter. I dag anges
            det exempelvis inte någonstans i lagstiftningen att polis, åklagare
            eller domstol måste anpassa verksamheten och ta hänsyn till personer
            med funktionsnedsättningar.
          </p>
          <p xml:id="i-9H6thTzbM7DXWXnPxKAqJx">
            Vänsterpartiet anser att Sverige inte bör nöja sig med att leva
            upp till miniminivåer, utan bör ha en högre ambition och göra
            mer för att säkerställa brottsoffers rättigheter. Här nedan följer
            delar av vår kritik av det svenska genomförandet av brottsofferdirektivet.
          </p>
          <head type="h2" xml:id="i-EpnNmK77T16p6NPtN2jiDA">
            4.1 Barn som brottsoffer
          </head>
          <p xml:id="i-U6mtoUpeUKEiB2qBqraNbc">
            I direktivet anges särskilt (artiklarna 22–24) att det ska säkerställas
            att barnets bästa kommer i främsta rummet när brottsoffret är
            ett barn. Barn presumeras enligt artikel 22 vara brottsoffer med
            specifika skyddsbehov som alltid ska genomgå en individuell behovsbedömning.
            Medlemsstaterna ska enligt artikel 24 säkerställa att barn som
            är brottsoffer kan komma i åtnjutande av ytterligare skyddsåtgärder.
            Vänsterpartiet anser att de genomförda ändringarna inte i tillräcklig
            grad uppfyller det barnorienterade förhållningssätt som direktivet
            kräver. Barn som själva utsatts för brott av sin vårdnads­havare
            eller partner till vårdnadshavare ska enligt gällande rätt få
            en särskild före­trädare. Den särskilda företrädaren ska i vårdnadshavarens
            ställe ta till vara barnets rätt under såväl förundersökningen
            som rättegången. På samma sätt anser vi att det är rimligt att
            även barn som bevittnat våld mot närstående ska ha en möjlighet
            att få ett eget ombud/ställföreträdare, en objektiv vuxen person,
            som kan tillgodose barnets rättigheter i en rättsprocess. Enligt
            vår mening skulle det höja utsatta barns ställning som brottsoffer
            och ge ökad möjlighet till upprättelse. Dessutom skulle en rätt
            till ett eget ombud öka barnets möjlighet att få ett individanpassat
            stöd. Se vidare under rubriken ”Fler åtgärder för att stärka barns
            rättsliga ställning”.
          </p>
          <p xml:id="i-PkoZHM162KRKdGP3xdJ1nw">
            Föreskrifter som omfattar barn som upplever våld finns inom socialtjänstens
            område men behövs även inom polisen. Det råder stora regionala
            skillnader i hur barn uppmärk­sammas och hur deras behov tillgodoses
            i polis och åklagares arbete. Vänsterpartiet anser att det bör
            uppdras åt Polismyndigheten att ta fram särskilda rutiner som
            syftar till att tillgodose behov och rättigheter hos våldsutsatta
            barn inklusive barn som upplever våld i nära relation och som
            införs i förundersökningskungörelsen. Sådana rutiner bör även
            innehålla förfaringssätt vid upprättandet av en polisanmälan,
            anmälan till social­tjänsten vid misstanke om att ett barn far
            illa eller riskerar att fara illa, skyldighet samt tillvägagångssätt
            gällande skyddsbedömning och konsekvensanalyser, bemötandefrågor
            samt hur information ska lämnas till barnet.
          </p>
          <head type="h2" xml:id="i-8Wo5ZM1KqCfcsWd6D6mQ3P">
            4.2 Fortbildning i bemötandefrågor
          </head>
          <p xml:id="i-Dae6cmRbty3vW7tnCo2RM8">
            Medlemsstaterna ska enligt artikel 25 i EU:s brottsofferdirektiv
            säkerställa att tjänste­män som kan förväntas komma i kontakt
            med brottsoffer, exempelvis poliser och domstolspersonal, får
            både allmän och specialiserad utbildning på en nivå som är anpassad
            till kontakten med brottsoffer, i syfte att öka deras medvetenhet
            om brotts­offers behov och göra det möjligt för dem att behandla
            brottsoffer på ett opartiskt, respektfullt och professionellt
            sätt (Ds 2014:14). I samband med behandlingen av regeringens proposition
            Genomförande av brottsofferdirektivet framfördes kritik av flertalet
            remissinstanser, såsom RFSL, Handikappförbunden och Rädda Barnen,
            gällande rättsväsendets bristande bemötande av brottsoffer. Trots
            det föreslogs inga ändringar i den aktuella propositionen. Regeringen
            bör därför återkomma till riksdagen med förslag på åtgärder för
            att stärka fortbildningsinsatserna av rättstillämpare i syfte
            att säkerställa att brottsoffer bemöts på ett respektfullt, professionellt
            och icke-diskriminerande sätt.
          </p>
          <head type="h2" xml:id="i-UxXMfwhjvaLQWVLDkP1Gc2">
            4.3 Brottsoffer med särskilda behov
          </head>
          <p xml:id="i-4MfWK5mmwN3Dn7HvJ1RbdL">
            Medlemsstaterna ska enligt artikel 3 i direktivet vidta lämpliga
            åtgärder för att hjälpa brottsoffren att förstå och att bli förstådda
            fr.o.m. den första kontakten och vid alla ytterligare nödvändiga
            kontakter med en behörig myndighet i samband med ett straffrättsligt
            förfarande, även när den myndigheten lämnar information. Kommunika­tionen
            med behöriga myndigheter ska ske på ett enkelt och begripligt
            språk, där hänsyn tas till brottsoffrets personliga egenskaper
            och eventuellt funktionshinder som kan påverka förmågan att förstå
            eller bli förstådd. Vänsterpartiet anser att det behövs ytterligare
            åtgärder för att behoven för brottsutsatta med funktionsnedsättning
            ska tillgodoses. Direktivets artikel 3 om rätten att förstå och
            bli förstådd är viktigt och utgör ett slags portalbestämmelse
            som även får betydelse för andra delar av direktivet. Motsvarande
            rättigheter bör därför finnas uttryckligt lagfästa i svensk rätt.
          </p>
          <head type="h2" xml:id="i-4gZka6gPRQnRPeBck72sjZ">
            4.4 Information och stöd till brottsoffer
          </head>
          <p xml:id="i-SMpoe8GubJNinJzVWZ1eu9">
            Direktivet uppställer enligt artikel 18 krav på att medlemsstaterna
            ska begränsa risken för sekundär och upprepad viktimisering vid
            bl.a. myndighetskontakt, krav som vi inte anser att Sverige uppfyller.
            Den tid det tar för brottsoffer och deras anhöriga att få kontakt
            med en kommunal stödinsats varierar och skiftar kraftigt över
            landet. Vi ser även allvarligt på att sedan polisens omorganisation
            2015 har antalet brottsoffer som får stöd från Brottsofferjouren
            (BOJ) minskat kraftigt. Det beror på att antalet förmedlade ärenden
            från polisen till BOJ har sjunkit. På flera håll fungerar polisens
            förmedling bra, men ambitionsnivån och förutsättningarna måste
            generellt sett höjas för att alla brottsutsatta ska ha lika goda
            möjligheter till stöd oavsett var i landet de bor. Enligt förundersökningskungörelsen
            13 a § ska polisen bl.a. informera ett brottsoffer om vilka myndigheter,
            organisationer och andra som kan lämna stöd, hjälp och vård. Skrivningen
            kan uppfattas som att det är frivilligt för polisen att förmedla
            kontakten. Men enligt artikel 8 i EU:s brottsofferdirektiv ska
            medlemsstaterna underlätta för den behöriga myndighet till vilken
            anmälan gjordes och andra berörda enheter att hänvisa brottsoffer
            till stödverksamheter för brottsoffer, vilket tydliggör att det
            inte är en frivillig uppgift.
          </p>
          <p xml:id="i-KtiycgYnPCt7uF37u388cp">
            En annan allvarlig brist är bristen på skyddade boenden och riskbedömningen
            för ärenden där hbtq-personer söker skydd hos socialtjänst. Insatserna
            för hbtq-personer behöver utökas och målgruppen måste inkluderas
            i fler begrepp, såsom partnervåld och hedersrelaterat våld.
          </p>
          <p xml:id="i-WwUijZXNCeBU8VrREPUkuv">
            Regeringen bör ta ett helhetsgrepp kring frågan om hur EU:s brottsofferdirektiv
            på bästa sätt ska implementeras och följas i Sverige. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-SzDR1VFF7L3VFW9nZyMaAd">
            5 Enklare regler för brottsskadeersättningen
          </head>
          <p xml:id="i-GJ6xacVeDuERMBHWBRykUT">
            Om en dömd gärningsperson inte kan betala skadeståndet och brottsoffret
            inte har någon försäkring som täcker skadan kan hen i vissa fall
            få ersättning från staten, s.k. brottsskadeersättning. För att
            hen ska kunna få brottsskadeersättning måste brottet polisanmälas.
            Brottsoffret måste också ha undersökt de andra möjligheterna till
            ersättning. Brottsskadeersättning kan inte beviljas om brottsoffret
            redan har fått full ersättning genom skadestånd eller från sin
            försäkring.
          </p>
          <p xml:id="i-69ggemEM2Mqm4WwWAcDEPY">
            Ansökan om brottsskadeersättning ska skickas in till Brottsoffermyndigheten
            inom tre år efter att brottet begicks, förundersökningen lades
            ned eller domen efter rättegången vann laga kraft och inte längre
            kan överklagas. Barn som utsatts för brott har alltid rätt att
            ansöka om brottsskadeersättning till sin 21-årsdag.
          </p>
          <p xml:id="i-CEC3CCeQkAykwKfECU4Dww">
            Dagens förfarande kan upplevas som krångligt och onödigt byråkratiskt
            av de personer som utsatts för brott. I Norge tillämpas en modell
            där ansökan om brottsskade­ersättning sänds direkt till motsvarigheten
            till Brottsoffermyndigheten. Myndigheten gör sedan en bedömning
            av huruvida brott har skett och om så är fallet göra en utbetalning
            direkt till brottsoffret. Brottsoffermyndigheten (staten) driver
            sedan in skadeståndet från gärningspersonen. Denna modell innebär
            att brottsoffer får ersättning snabbare. Vänsterpartiet anser
            att det är av stor vikt att utformningen av systemet med brotts­skadeersättning
            inte försvårar för människor som utsatts för brott att erhålla
            ersättning.
          </p>
          <p xml:id="i-M6FWsgx8ic4J5xBct4grht">
            Regeringen bör utreda hur utbetalning av brottsskadeersättning
            kan bli enklare och mindre byråkratisk. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-LmQezVfPd17gnDDeNn4pAo">
            6 Barn som bevittnat våld
          </head>
          <p xml:id="i-BY5FJoVxp2FcRKpzkoEwQF">
            Forskning visar att ungefär vart tionde barn i Sverige någon
            gång har upplevt våld mellan närstående vuxna (SOU 2019:32 s.
            55). Tyvärr är det inte förrän på senare år barns upplevelser
            av våld har börjat uppmärk­sammas. Länge fanns en rådande attityd
            kring att våld bara påverkade de personer som själva utsattes.
            Det innebar också att stöd och hjälp utgick från dessa premisser.
            Därför ser Vänsterpartiet de senaste årens utveckling på området
            som viktiga framsteg. Barn upp till 18 år som bevittnat våld i
            nära relationer betraktas enligt socialtjänstlagen som brottsoffer.
            Sedan år 2006 har barn som bevittnat våld även rätt att ansöka
            om brottsskadeersättning. Att ha bevittnat våld innefattar även
            att barnet inte sett, men hört våldet. Dessvärre saknar barn som
            bevittnat våld ännu status som brottsoffer inom rättsväsendet
            vilket påverkar deras möjligheter att få stöd och hjälp negativt.
          </p>
          <p xml:id="i-J7aJQEHs8HdUfGRGBgxRr2">
            Barn som själva utsatts för brott av sin vårdnadshavare får alltid
            ett särskilt ombud. Den särskilda företrädaren ska i vårdnadshavarens
            ställe ta till vara barnets rätt under såväl förundersökningen
            som rättegången. Vänsterpartiet har tidigare motionerat om att
            vi anser att det är rimligt att även barn som upplever brott mot
            närstående ska ha en möjlighet att få en särskild företrädare,
            en objektiv vuxen person, som kan tillgodose deras rättigheter
            i en rättsprocess. Vi har även motionerat om att det bör utredas
            om barn som upplever våld mot en närstående ska ges ställning
            som målsägande i rättsprocessen.
          </p>
          <p xml:id="i-HBFwSfbHRumASiZwiq62oW">
            Om barn som upplevt våld mot en närstående gavs målsägandestatus
            skulle det innebära ett starkare juridiskt skydd och möjlighet
            till formell upprättelse och olika stödåtgärder. Barnet skulle
            exempelvis ha möjlighet att polisanmäla brottet (i dag kan barn
            inte göra det eftersom brottet, våldet, inte anses ha riktats
            mot barnet), ha rätt till en särskild företrädare vid en förundersökning
            och rättegång, kunna göra skadestånds­anspråk samt förhöras i
            ett mål även om vårdnadshavaren motsätter sig detta. Barnets perspektiv
            och upplevelser av brottet skulle således beaktas i en annan utsträckning
            än vad som sker i dag, vilket skulle kunna leda till att barnet
            upplever att det blir lyssnat på och öka förutsättningen för att
            barnet känner en upprättelse för vad det varit med om.
          </p>
          <p xml:id="i-DqAJWrBxTeGHY1w9ncXRZw">
            Frågan är dock inte helt enkel. Samtidigt som det skulle innebära
            en rad fördelar om dessa barn gavs målsägandestatus skulle det
            även innebära att de i rättsprocessen blir motpart till en förälder
            som kanske misshandlat en annan förälder eller ett syskon. Barn
            riskerar redan i dag att hamna i lojalitetskonflikter mellan sina
            föräldrar oavsett om det är frågan om en vårdnadstvist eller en
            brottmålsprocess. Som målsägande skulle barnet i en brottmålsprocess
            genom att vara motpart till en annan familjemedlem även inta en
            formell ställning i en eventuell lojalitetskonflikt. Även om skulden
            för våldet, rent juridiskt, tydligare skulle läggas på den som
            utövar våldet om barnet gavs målsägande­status, finns en risk
            för att barnet själv inte uppfattar det så utan påtar sig en skuldbörda
            för vad som händer med den tilltalade föräldern. Vänsterpartiet
            anser dock att fördelarna med målsägandestatus överväger de eventuella
            nackdelarna för utsatta barn.
          </p>
          <p xml:id="i-LLrDkkZDN4nXy2mnRyyhb7">
            En utredning har i våras lämnat förslag bl.a. om att införa en
            straffbestämmelse om barnfridsbrott. Den föreslagna bestämmelsen
            innebär ett särskilt straffansvar för den som begår en brottslig
            gärning mot en närstående person och gärningen bevittnas av ett
            barn, om gärningen är ägnad att skada tryggheten eller tilliten
            hos barnet i förhållande till någon av dessa personer (SOU 2019:32).
            Med anledning av att utredningen är under behandling i Regeringskansliet
            så avvaktar vi regeringens proposition och lägger inte något skarpt
            yrkande i nuläget.
          </p>
          <head type="h1" xml:id="i-AwCS5yYgnKPMrmhS3ZGaC5">
            7 Fler åtgärder för att stärka barns rättsliga ställning
          </head>
          <head type="h2" xml:id="i-HS5PLubMBEhXVpTBS4owwm">
            7.1 Barnombud
          </head>
          <p xml:id="i-U1FnswYmX2PXk2rJftMbik">
            I utredningen SOU 2019:32 konstateras att vissa frågor om ytterligare
            åtgärder för att stärka barns rättsliga ställning bör utredas
            vidare. Utredningen menar att en ny form av ombud för barn skulle
            behöva utredas särskilt. Någon utomstående aktör kan behöva träda
            in om barnets vårdnadshavare av olika skäl saknar förmåga att
            uppfylla sina plikter som barnets ställföreträdare. Detta utöver
            de befogenheter som redan finns för den sociala barnavården med
            stöd av tvångslagstiftningen. Föräldrar som själva har utsatts
            för våld eller andra brott kan ha en nedsatt förmåga att stötta
            och hjälpa sina barn. Vidare är det inte ovanligt att det utöver
            våld förekommer andra problem i en familj, t.ex. missbruk eller
            psykisk ohälsa. Barn som har bevittnat eller utsatts för våld
            kan även ha ett särskilt behov av att någon utomstående tar hand
            om deras intressen. Det kan t.ex. handla om att barn får tillgång
            till relevant traumabehandling eller liknande. Utredningen konstaterar
            även att det i samband med infekterade vårdnads­tvister kan finnas
            behov av att någon utomstående träder in för att tillvarata barnets
            intressen på ett sätt som de ställföreträdare som förordnas i
            LVU-mål gör. Vänsterpartiet har tidigare motionerat om att barn
            ska ha rätt till eget ombud när föräldrarna tvistar om vårdnad,
            boende och umgänge (se bl.a. motion 2018/19:758). Vidare anser
            vi att EU:s brottsofferdirektiv kräver att barn som t.ex. bevittnat
            våld mot närstående ska få ett eget ombud/en egen ställföreträdare
            (se ovan).
          </p>
          <p xml:id="i-SX3Rcfs1W89pyAbp1xrJjz">
            Regeringen bör utreda hur en ny form av barnombud skulle kunna
            stärka barns rättsliga ställning när barnets vårdnadshavare av
            något skäl saknar förmåga att uppfylla sina plikter som barnets
            ställföreträdare. Detta bör riksdagen ställa sig bakom och ge
            regeringen till känna.
          </p>
          <head type="h2" xml:id="i-2czJZ3btbbDwhkShx7bVKS">
            7.2 Barnahusens verksamhet
          </head>
          <p xml:id="i-L9tbvbXWeFRyTwHWR5L7Br">
            I dag finns barnahus på ett trettiotal platser i landet. Där
            samverkar polis, socialtjänst och hälso- och sjukvård med flera
            aktörer för att hjälpa barn som utsatts för brott. Utredningen
            SOU 2019:32 konstaterar att tillgången till och innehållet i verksamheten
            varierar i olika delar av landet vilket är problematiskt eftersom
            alla barn har rätt till likvärdigt stöd och likvärdiga myndighetsinsatser.
            Utredningen ser därför behov av att se över om det bör införas
            en central reglering eller styrning av barnahusens verksamhet
            i syfte att öka likvärdigheten.
          </p>
          <p xml:id="i-Md9KDkFrqecauWZAthHHmW">
            Vänsterpartiet anser att det så långt det är möjligt ska undvikas
            att ett barn slussas runt mellan flera olika myndigheter och att
            barnet inte ska behöva upprepa sin historia för flera olika personer.
            Barnahus är ett bra exempel på en trygg och barnvänlig miljö där
            barn som misstänks vara utsatta för övergrepp är i centrum för
            utredningsprocessen. Det är ytterst viktigt att alla barn som
            behöver får tillgång till denna verksamhet och att insatserna
            håller lika god kvalitet och är likvärdiga över hela landet. Regeringen
            bör därför ta fram en nationell plan för barnahusens verksamhet
            i syfte att förbättra likvärdigheten och tillgången till insatser
            för alla barn. Detta bör riksdagen ställa sig bakom och ge regeringen
            till känna.
          </p>
          <p xml:id="i-DSfuJt5Q48wgPY1PfjBwDR">
            I samband med detta bör regeringen även utreda hur barns specifika
            behov kopplat till förundersökning, rättsprocess, stöd- och skyddsåtgärder
            m.m. bättre kan tillgodoses och föreslå förbättringsåtgärder på
            området. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-RZxejBPWE1EYjaRoAhv4qp">
              Linda Westerlund Snecker (V)
            </item>
            <item xml:id="i-YTVEEiwu1XpMupKw1397vB">
              Momodou Malcolm Jallow (V)
            </item>
            <item xml:id="i-Ru4XmVxtSawC3rDjbT6eKM">
              Maj Karlsson (V)
            </item>
            <item xml:id="i-8HjJMkdZ285HQUJgyhDGSM">
              Karin Rågsjö (V)
            </item>
            <item xml:id="i-GeKRUN3hpVAyYfFMWBu6MX">
              Mia Sydow Mölleby (V)
            </item>
            <item xml:id="i-VDjS3gN2Kk24LtAAS7bhiz">
              Jon Thorbjörnson (V)
            </item>
            <item xml:id="i-Y9smftrogSnj1B1HJGxfgG">
              Vasiliki Tsouplaki (V)
            </item>
            <item xml:id="i-7UcCCwYNZqRxet13vueKVZ">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-CLrEJ9PQdBUdYjDrcfMfRJ">
              [1] Brottsförebyggande rådet, Stöd till brottsoffer En analys
              utifrån Nationella trygghetsundersökningen 2006–17, Kortanalys
              7/2018.
            </note>
          </noteGrp>
        </div>
      </div>
    </body>
  </text>
</TEI>
