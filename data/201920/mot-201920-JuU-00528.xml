<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00528">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:528 av Linda Westerlund Snecker m.fl. (V)</title>
          <idno type="rdwebb">H702528</idno>
          <rs type="number">528</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H702528/text</ref>
          <ref type="dokument_url_html">http://data.riksdagen.se/dokument/H702528</ref>
          <ref type="dokumentstatus_url_xml">http://data.riksdagen.se/dokumentstatus/H702528</ref>
          <ref type="docx">http://data.riksdagen.se/fil/9F6F525E-165A-48DF-A499-9AD708A1A383</ref>
          <ref type="pdf">http://data.riksdagen.se/fil/3BC7034F-6492-4293-BDC8-DB8228690892</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G67LJ5usmHs8h22LD5m4t2" type="signed"/>
        <correspContext corresp="i-G67LJ5usmHs8h22LD5m4t2">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-Hv2iKEPbR3MR7wa8AytbrC">
          <date when="2019-09-26"/>
          <time when="14:17:03"/>
        </correspAction>
        <correspAction type="reviewed" xml:id="i-5VU35oQwHkGh5LSPHPye6j">
          <date when="2019-09-26"/>
          <time when="14:42:34"/>
        </correspAction>
        <correspAction type="referred" xml:id="i-HHyw7YtbtwuRdkTKd2WegK">
          <date when="2019-10-11"/>
        </correspAction>
        <correspAction type="assigned" xml:id="i-NKgD7eMHbHyqUkBHWemBcg">
          <date when="2020-05-13"/>
          <time when="16:50:39"/>
        </correspAction>
        <correspContext corresp="i-NKgD7eMHbHyqUkBHWemBcg">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-CVaaKQXzPe13GgPn8jgcUp"/>
        <correspContext corresp="i-CVaaKQXzPe13GgPn8jgcUp">
          <ref type="uppgift">2019/20:JuU1</ref>
          <ref type="ref_dok_id">H701JuU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8ZoNd48hSaSfbQcXbbqgYX"/>
        <correspContext corresp="i-8ZoNd48hSaSfbQcXbbqgYX">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2J8MmntAJUfBa4v7ZwVgnQ"/>
        <correspContext corresp="i-2J8MmntAJUfBa4v7ZwVgnQ">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:528 av Linda Westerlund Snecker m.fl. (V) Polisen</div>
      </div>
      <div type="motBody">
        <div type="TOC" xml:id="i-89ujxx6ubVVGDD4PCLPB4h">
          <head xml:id="i-DH1SBkhJwia6u69Tvey2Xd">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 1">
              4Åtgärder efter Polismyndighetens omorganisation
            </item>
            <item style="indent-level: 1">
              5Frigör resurser från inre gränskontroller
            </item>
            <item style="indent-level: 1">
              6Åtgärder för att förbättra polisens fysiska och psykosociala
              arbetsmiljö
            </item>
            <item style="indent-level: 1">
              7Polisutbildning och polisforskning
            </item>
            <item style="indent-level: 1">
              8Kompetenshöjning, hetslagstiftningen, ordningslagen m.m.
            </item>
            <item style="indent-level: 1">
              9Kompetenshöjning för att motverka risk för rasprofilering
            </item>
          </list>
        </div>
        <div type="motProposal" subtype="förslag">
          <head xml:id="i-EDYgrzAWM7nymQ7mjrQbqF">
            2 Förslag till riksdagsbeslut
          </head>
          <list style="ol">
            <item xml:id="i-F7PRCH9B697bw1YGBPg8UU">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att stärka förmågan
              till strategisk planering och styrning, att utveckla uppföljningen
              och att stärka det lokala polisarbetet och tillkännager detta
              för regeringen.
            </item>
            <item xml:id="i-V6H32ZCCWzMe9WYbLXt42S">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att satsa på arbetet
              med att motverka gränsöverskridande stöldligor och trafficking
              och tillkännager detta för regeringen.
            </item>
            <item xml:id="i-R5eHxMsYWmmSgiQ9x6HRUT">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att vidta åtgärder
              för att ge poliser i yttre tjänst tillgång till administrativt
              stöd och tillkännager detta för regeringen.
            </item>
            <item xml:id="i-HWaSYDPY9WYGceRnBefVTU">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder i syfte att göra
              arbetsmiljön säkrare för poliser i yttre tjänst och tillkännager
              detta för regeringen.
            </item>
            <item xml:id="i-NrCafe5P13guyapwKNP9cp">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              som innebär att polisutbildningen blir en högskoleutbildning och
              tillkännager detta för regeringen.
            </item>
            <item xml:id="i-QJDAHs3rxfCLxLtftFcwji">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheterna
              att skapa fler ingångar till polisutbildningen och tillkännager
              detta för regeringen.
            </item>
            <item xml:id="i-FXyCWmfUKZfu3LNhqjYfnR">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheterna
              att inrätta ett institut för polisvetenskaplig forskning och tillkännager
              detta för regeringen.
            </item>
            <item xml:id="i-8rCJnKJEoEiv9HVPndJKWV">
              Riksdagen ställer sig bakom det som anförs i motionen om att
              regeringen bör ta initiativ till utbildningsinsatser för Polismyndighetens
              anställda om hetslagstiftningens och ordningslagens koppling till
              allmänhetens säkerhet och de demokratiska grundvärderingarna samt
              om våldsbejakande gruppers metoder för att sprida sitt antidemokratiska
              budskap, och detta tillkännager riksdagen för regeringen.
            </item>
            <item xml:id="i-5wiF3hmHj2nSBtfvCBZ8HK">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att långsiktigt förstärka
              mångfaldsarbetet och fördjupa den mångkulturella kompetensen hos
              myndighetens anställda och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-CHTcwhbDsCY99DihAjpKCN">
            3 Inledning
          </head>
          <p xml:id="i-ETAgSequz9LR4cMXuqXw1F">
            Vänsterpartiet vill ha en lokal och närvarande polis. En polis
            som känner sitt bostads­område, som skapar trygghet och stabilitet.
            En polis som är engagerad i sitt arbete, som har en hög kompetens
            om den lokala brottsproblematiken och som både kan förhindra dödsskjutningar
            och prata i bostadsområdets skola. Vi ser med allvar på att poliserna
            är för få på landsbygden och att avstånden är väldigt långa för
            vissa patruller.
          </p>
          <p xml:id="i-E53CcUkbdmcKT1ybWMMdBk">
            Vänsterpartiet och regeringen gjorde under förra mandatperioden
            rekordstora satsningar på polisen. Målsättningen med budgeten
            var att öka antalet polisanställda med ytterligare 10 000 till
            2024. På senare år har fler poliser än tidigare lämnat yrket.
            Av de nära 19 600 utbildade poliser (25–64 år) som fanns i landet
            2015 var det knappt 13 700, cirka 70 procent, som arbetade som
            poliser under samma år (SCB). Skälen för att lämna anställningen
            som polis är ofta relaterade till arbetsmiljö och möjligheterna
            till karriär- och löneutveckling. Att arbeta i yttre tjänst är
            slitsamt både p.g.a. skiftarbete och utmanande arbetsuppgifter.
            Personalomsättningen för civila polisanställda är dock högre än
            för poliser men likväl lägre än för staten i allmänhet. Personalomsättningen
            inom Polismyndigheten är en bekymmersam utveckling som måste brytas.
            För oss är det viktigt att det finns tillräckligt många poliser
            och att de poliser som är verksamma har en bra arbetsmiljö, att
            kompetensförsörjningen och fortbildningsnivån är god och att nya
            arbetsmetoder för ett mer effektivt arbete utvecklas.
          </p>
          <head type="h1" xml:id="i-LzbbhgQpwSDUBpx8YHyu4o">
            4 Åtgärder efter Polismyndighetens omorganisation
          </head>
          <p xml:id="i-VG4v6o4nfMGFtg3HTxAApH">
            Den 1 januari 2015 ombildades Rikspolisstyrelsen, Statens kriminaltekniska
            laborato­rium och de 21 polismyndigheterna till en sammanhållen
            myndighet. Ombildningen är en av de mest omfattande och komplexa
            organisationsförändringar som genomförts inom staten på många
            år. Målsättningen var att uppnå bättre verksamhetsresultat och
            högre kvalitet i polisens arbete. Statskontoret fick i uppdrag
            av regeringen att utvärdera ombildningen till en sammanhållen
            myndighet. Slutrapporten presenterades i september 2018 (Ombildningen
            till en sammanhållen polismyndighet 2018:18). Statskontoret bedömer
            att ombildningen har skapat bättre förutsättningar för polisen
            att bedriva sin verksamhet. Den samlade organisationen gör det
            lättare att använda resurserna på ett flexibelt sätt och den operativa
            ledningen har blivit tydligare. Trots de bättre förutsätt­ningarna
            för verksamheten har dock inte målsättningarna om bättre verksamhetsresultat
            och högre kvalitet i polisens arbete uppnåtts. Polisens förmåga
            att ingripa mot allvarliga brott har visserligen stärkts men för
            övriga brott är förmågan oförändrad. Polisens tillgänglighet och
            kontakterna med medborgarna har inte heller förbättrats på något
            entydigt sätt. Vidare har utredningsverksamhetens resultat fortsatt
            att försämras även efter ombildningen. Enligt Statskontoret finns
            det flera förklaringar till varför målen inte har uppnåtts. De
            tre huvudsakliga skälen bedöms vara att Polismyndigheten inte
            fullt ut utnyttjar de fördelar en samlad organisation ger för
            att styra verksamheten, att det inte funnits tillräckligt med
            resurser för att infria flera av målen p.g.a. att ombild­ningen
            inte har frigjort resurser i förväntad omfattning och att omorganisationen
            delvis varit svårare att genomföra än beräknat.
          </p>
          <p xml:id="i-2vkyYZPLdb47mZL9aX4abD">
            Statskontoret lämnar i sin slutrapport sju rekommendationer till
            Polismyndigheten för att nå målen för reformen: stärk förmågan
            till strategisk planering och styrning, stärk genomslaget för
            styrningen, utveckla uppföljningen så att den stöder verksamhetens
            behov, var uthållig i att stärka det lokala polisarbetet, fortsätt
            att analysera vad som ska vara enhetligt i organisationen, utveckla
            de nationella gemensamma avdelningarna och undvik att it-systemen
            blir en flaskhals. Statskontorets slutrapport bereds fortfarande
            inom Regeringskansliet.
          </p>
          <p xml:id="i-J8nNbYyCoFKJmp396JsuDJ">
            Eftersom det är angeläget att de problem som uppstått i och med
            eller inte blivit lösta genom omorganiseringen anser Vänsterpartiet
            att regeringen snarast måste presentera förslag på lösningar.
          </p>
          <p xml:id="i-3imWSqds3rLqux66C7uMjc">
            Regeringen bör ge Polismyndigheten i uppdrag att stärka förmågan
            till strategisk planering och styrning, att utveckla uppföljningen
            och att stärka det lokala polisarbetet. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-8ksEQLTB7fhYoLK9qWUHmv">
            5 Frigör resurser från inre gränskontroller
          </head>
          <p xml:id="i-QqvmGgp8UaYrkMePUtdz7A">
            Parallellt med den stora omorganisationen 2015 har polisen dessutom
            haft en ökad arbetsbörda och fler uppgifter, t.ex. upprätthållande
            av gränskontroller. Riksdagen beslutade 2015 att införa en lag
            som bemyndigade regeringen att fatta beslut om inre gränskontroller,
            lag (2015:1073). Första gången regeringen beslutade om inre gräns­kontroll
            var i november 2015. Sedan dess har beslutet förlängts flera gånger.
            Den nuvarande förlängningen gjordes i maj och gäller fram till
            den 11 november 2019. Vänsterpartiet är kritiska till själva motiveringen
            till beslutet om gränskontroller eftersom det rimligen inte längre
            kan föreligga allvarlig fara för den allmänna ord­ningen, så som
            beslutet motiverades vid flyktingkrisen 2015. Eftersom lagen (2015:1073)
            om särskilda åtgärder vid allvarlig fara för den allmänna ordningen
            eller den inre säker­heten i landet upphörde att gälla den 21
            december 2018 har regeringen grundat sitt senaste beslut om att
            inrätta tillfälliga inre gränskontroller på en bestämmelse i utlän­nings­förordningen
            (6 kap. 5 §). Den aktuella bestämmelsen bygger på kodexen om Schengengränserna.
            Enligt kodexen är det möjligt att tillfälligt återinföra kontroll
            vid de inre gränserna i en medlemsstat om det föreligger ett allvarligt
            hot mot den allmänna ordningen eller den inre säkerheten i landet.
          </p>
          <p xml:id="i-2K7ptypeGddD4ycBj6nXTm">
            Vänsterpartiet var starkt emot införandet av gränskontroller
            och har i riksdagen röstat nej till förslaget om att införa lag
            (2015:1073). Vi har även varit kritiska till samtliga regeringsbeslut
            om att förlänga gränskontrollerna.
          </p>
          <p xml:id="i-MLgGHQBPUVbuEK3odMiwxh">
            Polisen har i sitt budgetunderlag till regeringen för åren 2020–2022
            begärt mer pengar, totalt 600 miljoner kronor för perioden, för
            att klara gränsjobbet. Vi vill ta bort de inre gränskontrollerna
            och i stället satsa motsvarande resurser på att förstärka polisens
            arbete när det gäller att motverka angelägna problem som gränsöverskridande
            stöldligor och trafficking av människor såväl för tvångsarbete
            som för sexuella ändamål.
          </p>
          <p xml:id="i-8Wc6e6mRTeSeLQsyJaqmjX">
            Regeringen bör ge Polismyndigheten i uppdrag att satsa på arbetet
            med att motverka gränsöverskridande stöldligor och trafficking.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-7kPTQJBNkSRueVAzhvPWn9">
            6 Åtgärder för att förbättra polisens fysiska och psykosociala
            arbetsmiljö
          </head>
          <p xml:id="i-Vqf3CirkBaDeLvD8cTGhf5">
            Polisen utgör en viktig del i upprätthållandet av rättsstaten,
            och det har stor betydelse att myndigheten är en attraktiv arbetsplats
            som tar väl hand om sina anställda. För att Polismyndigheten ska
            vara denna attraktiva myndighet anser Vänsterpartiet att det bl.a.
            krävs förbättringar av den fysiska och den psykosociala arbetsmiljön.
          </p>
          <p xml:id="i-HvyzKrh9fv8FCMCCkMoqRU">
            Regeringen gav 2017 Polismyndigheten i uppdrag att i samverkan
            med de fackliga organisationerna förbättra arbetsmiljön och skapa
            fler karriärvägar för polisanställda. Polismyndighetens redovisning
            <ref target="i-2oofRAywmtqZcQnT86oRyu">
              [1]
            </ref>
            som presenterades i november 2018 beskriver hur arbetet hittills
            har genomförts, vilka resultat som har uppnåtts och hur planen
            för det fortsatta utvecklingsarbetet ser ut. Redovisningen innehåller
            dock inga nya förslag på åtgärder. Polismyndigheten valde att
            inte starta upp nya initiativ, utan i stället intensi­fiera och
            vid behov komplettera redan pågående identifierade och prioriterade
            insatser och aktiviteter. Utvecklingsarbetet inom dessa områden
            kommer enligt myndigheten att fortsätta även efter att regeringsuppdraget
            har avslutats. Slutsatsen är att Polismyn­digheten står inför
            en ny stor utmaning vad gäller uppgiften att planera inför en
            ökning av antalet anställda med 10 000 t.o.m. år 2024. Det kommer
            att krävas ett strukturerat och uthålligt arbete för att lyckas
            med uppdraget att attrahera, rekrytera, utveckla och behålla rätt
            kompetens utifrån myndighetens uppdrag. Ett av myndighetens strategiska
            initiativ fastställer att medarbetarnas arbetsmiljö och säkerhet
            ska ha hög prioritet samt att fler karriär- och utvecklingsvägar
            ska skapa attraktiva möjligheter för såväl generalister och specialister
            som civilanställda och poliser att kunna utvecklas i sina yrkesroller.
            Polismyndigheten har enligt redovisningen genom det angreppssätt
            som valdes för att genomföra regeringsuppdraget nu etablerat en
            metod för att lång­siktigt följa upp utvecklingen inom arbetsmiljöområdet
            i förhållande till verksamheten. Genom att över tid följa utvecklingen
            av de stora projekt som bedöms påverka arbetsmiljön mest räknar
            myndigheten med att en samlad bild av läget skapas. Inom området
            karriär- och utvecklingsvägar har de redan genomförda åtgärderna
            inneburit förtydliganden och framför allt bidragit till viktiga
            prioriteringar i det fortsatta arbetet. Utvecklings­möjligheter
            som bidrar till att behålla poliser i yttre tjänst behöver prioriteras
            liksom insatser i andra delar av verksamheten där det har visat
            sig svårt att behålla medarbetare. Polismyndighetens verksamhet
            är komplex och beroende av att polisutbildade, specialister och
            stödfunktioner är delaktiga eller involverade i myn­dighetens
            utveckling och planering. Polisen arbetar under varierande och
            komplexa förhållanden som kan vara både psykiskt och fysiskt påfrestande.
            Det är därför av yttersta vikt att det finns relevanta och inarbetade
            säkerhetsrutiner, särskilt när det kommer till polisens arbete
            i olika slags utsatta positioner. Likaså är det viktigt att såväl
            tekniska som andra fysiska hjälpmedel och arbetsverktyg fungerar
            och är väl anpassade för polisens verksamhet.
          </p>
          <p xml:id="i-RigVDXbfz4P93XTCxwTtbw">
            Stora delar av polisens tekniska utrustning i form av exempelvis
            datasystem är långsamma, föråldrade och icke-kompatibla med varandra.
            Att rapportera in en händelserapport tar exempelvis ofta onödigt
            mycket tid. Den tekniska utrustningen ska underlätta och effektivisera
            arbetet, inte försvåra och försena det. Förutom att det krävs
            en modernisering av it-miljön skulle tillgång till administrativt
            stöd, främst för poliser i yttre tjänst, frigöra värdefull tid
            för konkret polisarbete.
          </p>
          <p xml:id="i-YS3WKKKqz3qyYpCv2HwghD">
            Regeringen bör ge Polismyndigheten i uppdrag att vidta åtgärder
            för att ge poliser i yttre tjänst tillgång till administrativt
            stöd. Detta bör riksdagen ställa sig bakom och ge regeringen till
            känna.
          </p>
          <p xml:id="i-V5AyGuqP9uHtTbq6u6E2TF">
            Poliser i yttre tjänst löper stor risk att utsättas för hot och
            våld både under ingripan­den och efteråt i hämndsyfte. I dag är
            det lätt för den som vill att ta reda på bostads­adress och anhörigas,
            t.ex. barns, namn i syfte att hota och skada. Detta är självklart
            ett problem som är relevant för alla som arbetar inom rättsväsendet
            och även inom kriminalvården. Polismyndigheten har i en framställan
            till regeringen föreslagit att uppgifterna på polisers tjänstelegitimation
            ska begränsas. Vi menar att det är rimligt att regeringen tar
            ett helhetsgrepp kring problematiken med våld och hot mot poliser
            med anledning av myndighetens framställan. Samtidigt som enskilda
            poliser måste vara möjliga att identifiera på ett säkert sätt
            är det ytterst viktigt att arbetsmiljön upplevs som så säker som
            möjligt.
          </p>
          <p xml:id="i-BT9LSAZ25i14wP2rbSMfMo">
            Regeringen bör därför återkomma med förslag på åtgärder i syfte
            att göra arbets­miljön säkrare för poliser i yttre tjänst. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-YXC3iFg8RjNzbVxTfQdRD8">
            7 Polisutbildning och polisforskning
          </head>
          <p xml:id="i-QANYxdgCir2EaiayC9657J">
            Vänsterpartiet har länge drivit på för att polisutbildningen
            ska bli en högskoleutbildning med yrkesexamen. Det är viktigt
            att specialistkompetens inte bara inhämtas utifrån utan att även
            kompetensen inom poliskåren höjs. Forskning och samverkan med
            andra utbildningsområden i kombination med en stark koppling till
            den polisiära verksam­heten krävs för att bl.a. utveckla mer effektiva
            metoder som är anpassade till dagens krav på polisen. Polisutbildningsutredningen
            har i sitt betänkande Polis i framtiden – polisutbildningen som
            högskoleutbildning (SOU 2016:39) bl.a. föreslagit att den nuvarande
            polisutbildningen ska omformas till en treårig högskoleutbildning.
            Till skillnad från majoriteten i justitieutskottet ser vi inte
            att polisutbildningens praktiska inslag skulle hotas av att utbildningen
            blir en högskoleutbildning (bet. 2018/19:JuU10 s. 63). Vår avsikt
            är inte att minska de praktiska momenten eftersom dessa är nöd­vändiga
            i polisens vardagliga arbete. Tvärtom tror vi på att förena teori
            och praktik. Som jämförelse kan tas socionomutbildningen som innehåller
            praktiska moment och leder till en akademisk examen. Fler karriärvägar
            inom Polismyndigheten öppnas upp för de studerande om utbildningen
            leder till en akademisk examen. Vidare stärks möjligheterna att
            forska efter avslutade studier. Vänsterpartiet anser att det är
            hög tid att regeringen presenterar en proposition utifrån Polisutbildningsutredningens
            betänkande.
          </p>
          <p xml:id="i-JeBYF2KY8TxN7hFoaK6wUe">
            Regeringen bör snarast återkomma till riksdagen med ett förslag
            som innebär att polisutbildningen blir en högskoleutbildning.
            Detta bör riksdagen ställa sig bakom och ge regeringen till känna.
          </p>
          <p xml:id="i-2UzG4C8UxKBiT4HAaA7SuY">
            Det finns i dag svårigheter med att få personer som klarar polisutbildningen
            att ansöka till den. 50 procent av dem som söker polisutbildningen
            är inte behöriga och 1/3 inställer sig inte till uppropet. Detta
            påverkar möjligheten att få tillräckligt många poliser. Trots
            detta har antalet antagna till polisutbildningen fördubblats.
            2019 kommer 1 300 att ta examen från polisutbildningen. Vi måste
            få fler personer som både är lämpliga och klarar testerna att
            söka sig till polisutbildningen. Men att sänka kraven för att
            komma in på utbildningen är inte ett alternativ. Lämpligare är
            däremot att skapa fler ingångar till utbildningen. Alla som utbildas
            måste inte bli patrullerande poliser, utan skulle i stället kunna
            utbilda sig t.ex. till it-utredare eller barnförhörare. Polisyrket
            är brett och då bör också ingångarna till utbildningen vara det.
          </p>
          <p xml:id="i-PB7ZaoDyFTxtEvqXtin7Mr">
            Regeringen bör tillsätta en utredning i syfte att se över möjligheterna
            att skapa fler ingångar till polisutbildningen. Detta bör riksdagen
            ställa sig bakom och ge regeringen till känna.
          </p>
          <p xml:id="i-YCrJ3ddq67T6nSVX17qxSm">
            Det finns i dag ingen verksam polisforskning i Sverige. De flesta
            som ägnar sig åt polisrelaterad forskning är kriminologer, psykologer
            och sociologer. Vänsterpartiet anser att det måste bli möjligt
            för poliser att forska på yrkets metoder och arbetssätt i syfte
            att stödja utvecklingen av polisens resultat. Ämnet polisvetenskap
            bör bli den akademiska grund som polisutbildningen vilar på. Polisvetenskapen
            ska vara ett eget forskningsämne inom vilket poliser kan doktorera
            och forska. Om polisutbildningen blir en del av den reguljära
            högskolevärlden innebär det också att forskning och samverkan
            med andra utbildningsområden kan utvecklas. Vi vill även se över
            möjligheterna att inrätta ett institut för polisvetenskaplig forskning.
          </p>
          <p xml:id="i-PfdvZP3JsUSXPYYgyFVWsp">
            Regeringen bör tillsätta en utredning i syfte att se över möjligheterna
            att inrätta ett institut för polisvetenskaplig forskning. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-VAuD3y5Cd1WzwKYSMnTKeU">
            8 Kompetenshöjning, hetslagstiftningen, ordningslagen m.m.
          </head>
          <p xml:id="i-Rk1CLdE4u3bYygeu22aiCw">
            Vid demonstrationer och manifestationer är det av yttersta vikt
            att polisen hanterar uppkomna situationer på ett förnuftigt sätt,
            inte minst när våldsbejakande och/eller främlingsfientliga organisationer
            närvarar. Både de poliser som har hand om tillståndsgivningen
            enligt ordningslagen och poliser i yttre tjänst såväl vid planeringen
            av en insats som i skarpt läge behöver goda kunskaper om hatbrottslagstiftningen
            och våldsbejakande grupperingar för att kunna fatta väl avvägda
            beslut. Det blir proble­matiskt när organisationer som Nordiska
            motståndsrörelsen (NMR) får tillstånd att manifestera utanför
            Riksförbundet för homosexuellas, bisexuellas, transpersoners och
            queeras rättigheter (RFSL) lokaler i Visby under Almedalsveckan.
            Likaså när gruppen under en motdemonstration utan tillstånd får
            stå kvar på platsen utan att bli ivägkörda av polisen. Vi tror
            att dessa situationer skulle kunna ha undvikits med bättre underbyggt
            beslutsfattande från Polismyndighetens sida. Vidare är polisens
            sätt att kommunicera och föra dialog med demonstranter och motdemonstranter
            centralt för att förebygga våldsamma situationer. Vi vill därför
            satsa på kompetenshöjande åtgärder för polisen. Både gällande
            kommunikation och hetslagstiftningen, ordningslagen och bestäm­melsernas
            koppling till allmänhetens säkerhet och demokratiska grundvärderingar
            samt våldsbejakande gruppers metoder för att sprida antidemokratiska
            budskap.
          </p>
          <p xml:id="i-A564SwnrNcbQyk6frYhs6d">
            Regeringen bör ta initiativ till utbildningsinsatser för Polismyndighetens
            anställda om hetslagstiftningens och ordningslagens koppling till
            allmänhetens säkerhet och de demokratiska grundvärderingarna samt
            om våldsbejakande gruppers metoder för att sprida sitt antidemokratiska
            budskap. Detta bör riksdagen ställa sig bakom och ge regeringen
            till känna. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-FqpY7BUgfpEyWg95FeH1JV">
            9 Kompetenshöjning för att motverka risk för rasprofilering
          </head>
          <p xml:id="i-LajrYto4LLEtBTNcvWVH9j">
            Polismyndigheten bedriver ett mångfaldsarbete i syfte att ge
            de anställda bättre förutsättningar och verktyg för att kunna
            möta människor med olika etniska och religiösa bakgrunder. Det
            handlar bl.a. om insatser för att rekrytera fler kvinnor och personer
            med utländsk bakgrund. Utbildningar och kompetenshöjande verksamheter
            för de anställda har ofta bedrivits i projektform. Polisförbundet
            anser att mångfaldsarbetet måste förstärkas på flera områden,
            bl.a. genom ett tydligt mångfaldsfokus på polisutbildningen. En
            doktorsavhandling från Karlstads universitet
            <ref target="i-TFXtbJDpqjZQ8UBLn2D3d">
              [2]
            </ref>
            visar att den manliga och icke-religiösa normen är dominerande
            inom polisen och sätter agendan för vad som anses vara neutralt
            och professionellt polisarbete. En svensk, manlig polis anses
            inte ingå i någon mångfaldssatsning medan etniska minoriteter
            och kvinnor pekas ut som antagna till utbildningen p.g.a. politiska
            ideal och inte p.g.a. egna meriter. Det ger, förutom utanförskap
            inom polisen, också konsekvenser för vilka som söker sig till
            yrket och för hur relationen mellan polis och olika sociala grupper
            utvecklas. I Polismyndighetens mål ingår att bedriva en verksamhet
            där de finns tillgängliga för medborgarna. Enligt Vänsterpartiet
            kan inte mångfaldsarbete stanna vid rekryte­ringsprocesser utan
            bör även inbegripa en fördjupad kunskapsnivå om livsvillkor i
            andra grupper av människor än den normerande. Särskilt i utsatta
            områden såväl i städerna som på landsbygden krävs att polisen
            har en djupare förståelse av den historiska kontexten när det
            gäller områdets socioekonomiska utmaningar, t.ex. hur låg utbildning,
            arbetslöshet och brister i välfärden påverkar befolkningen. Utan
            en sådan förståelse kommer avståndet mellan polisen och människorna
            i området att växa ytterligare. Kompetenshöjande åtgärder är inte
            minst nödvändiga eftersom polisen, gränspolisen och tullen återkommande
            bli anklagade för att visitera, peka ut och hantera personer som
            har ett icke-svenskt utseende på ett mer aggressivt sätt. Detta
            är djupt allvarligt och tyvärr tyder flera händelser de senaste
            åren på att rasmässig/etnisk profilering sker inom polisens verksamhet.
            Detta leder till att vissa personer i högre grad pekas ut av rättsväsendet.
            Det skadar förtroendet för rättsväsendet och för samhällets demokratiska
            uppbyggnad. Rapporten Slumpvis utvald av Civil Rights Defenders
            och kriminologiska institutionen på Stockholms universitet
            <ref target="i-8317H9KxoLhgLFCACUjP3w">
              [3]
            </ref>
            redogör för de likheter och skillnader i polisbemötande som förekommer
            mellan olika etniska minoriteter och grupper som rasifieras. Ur
            ett polisperspektiv är frågan om ras-/etnisk profilering känslig
            och kritik mot kåren avfärdas ofta. Tre argument framträder när
            erfarenheter av ras-/etnisk profilering begripliggörs utifrån
            polisens logik. För det första uttrycker informanterna att det
            finns ruttna äpplen inom kåren, liksom i övriga samhället. Ras-/etnisk
            profilering reduceras till enskilda händelser, till en anomali.
            För det andra förstås vissa sysslor, t.ex. utlänningskontroller,
            som ofrånkomligt rasifierande. Det tredje argumentet är kopplat
            till plats: vissa bostadsområden är mer brottsutsatta än andra.
            Det förklarar enligt poliserna själva varför etniska minoriteter
            och grupper som rasifieras oftare stoppas av polisen.
          </p>
          <p xml:id="i-E5v2g9TxHm7f7EgpHJJdLq">
            Rasmässig/etnisk profilering är förbjuden. Att polisen gör fler
            kontroller i utsatta områden kan inte förklara hela problematiken.
            Polisens arbetsmetod får inte baseras på fördomar. Detta leder
            till en misstro mot polisen i de områden som allra mest behöver
            ett högt förtroende för rättsväsendet och samhället. En generell
            och långsiktig kom­petenshöjning behövs, inte bara för de lokalpoliser
            som arbetar i ett specifikt utsatt område, utan i hela det aktuella
            polisdistriktet, för att polisen ska få bästa tänkbara förutsättningar
            att genomföra sitt uppdrag med goda resultat.
          </p>
          <p xml:id="i-4Et42BCqGe2gPAQb6cVUVd">
            Regeringen bör ge Polismyndigheten i uppdrag att långsiktigt
            förstärka mångfalds­arbetet och fördjupa den mångkulturella kompetensen
            hos myndighetens anställda. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-TfG6Tnu2anSHVANACELkfs">
              Linda Westerlund Snecker (V)
            </item>
            <item xml:id="i-XVsynv9hANH9goTjYjrCVc">
              Momodou Malcolm Jallow (V)
            </item>
            <item xml:id="i-DNvteH3g7q5FMRTYyMVPT2">
              Maj Karlsson (V)
            </item>
            <item xml:id="i-6Qi3Ha1Wyhw43r2koPGvbi">
              Karin Rågsjö (V)
            </item>
            <item xml:id="i-MoMQvraSe8mmEsZHtNAdzD">
              Mia Sydow Mölleby (V)
            </item>
            <item xml:id="i-J9nH2KkprheaCpW8Wsrfwd">
              Jon Thorbjörnson (V)
            </item>
            <item xml:id="i-ErioFRs16cNRxZv7g6bQ93">
              Vasiliki Tsouplaki (V)
            </item>
            <item xml:id="i-TnQKHmi5gC9qUNWYdE9Cet">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-2oofRAywmtqZcQnT86oRyu">
              [1] Förbättrad arbetsmiljö och fler karriärvägar för polisanställda.
              Slutredovisning av regeringsuppdrag (Dnr Ju2017/06645/PO).
            </note>
            <note xml:id="i-TFXtbJDpqjZQ8UBLn2D3d">
              [2] Wieslander, Malin, Ordningsmakter inom ordningsmakten: Diskurskamp,
              dilemman och motstånd i blivande polisers samtal om mångfald,
              Karlstads universitet, 2014.
            </note>
            <note xml:id="i-8317H9KxoLhgLFCACUjP3w">
              [3] Slumpvis utvald Ras/etnisk profilering i Sverige, Civil Rights
              Defenders i samarbete med Kriminologiska institutionen, Stockholms
              universitet December, 2017.
            </note>
          </noteGrp>
        </div>
      </div>
    </body>
  </text>
</TEI>
