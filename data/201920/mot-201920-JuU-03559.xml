<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03559">
  <teiHeader>
    <fileDesc>
      <titleStmt>
        <title>med anledning av prop. 2019/20:129 Effektivare hantering av häktningar och minskad isolering</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3559 av Linda Westerlund Snecker m.fl. (V)</title>
          <idno type="rdwebb">H7023559</idno>
          <rs type="number">3559</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023559/text</ref>
          <ref type="dokument_url_html">http://data.riksdagen.se/dokument/H7023559</ref>
          <ref type="dokumentstatus_url_xml">http://data.riksdagen.se/dokumentstatus/H7023559</ref>
          <ref type="docx">http://data.riksdagen.se/fil/8095C7A2-50FF-4B75-974D-C710310AF1E6</ref>
          <ref type="pdf">http://data.riksdagen.se/fil/3F36AED3-637C-4B1A-8FCC-2353A3A4E1E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-6KqKWCTRPsh5XzZcPPYGPN"/>
        <correspContext corresp="i-6KqKWCTRPsh5XzZcPPYGPN">
          <ref>Proposition 2019/20:129</ref>
        </correspContext>
        <correspAction xml:id="i-GLWJ5sbR3FxomGagGEwnof" type="signed"/>
        <correspContext corresp="i-GLWJ5sbR3FxomGagGEwnof">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-TX4c4ZLtSGCU9uJZyUbDE1">
          <date when="2020-04-06"/>
          <time when="13:26:47"/>
        </correspAction>
        <correspAction type="dismissed" xml:id="i-VsCtmR8FmBLHL2bCWqN6tD">
          <date when="2020-04-16"/>
        </correspAction>
        <correspAction type="reviewed" xml:id="i-2bZWHtpPJSduQx84LEQM6L">
          <date when="2020-04-16"/>
          <time when="15:09:11"/>
        </correspAction>
        <correspAction type="referred" xml:id="i-DbKZ9afNFZchUcaH4gueDp">
          <date when="2020-04-17"/>
        </correspAction>
        <correspAction type="assigned" xml:id="i-LoiapGyK7DEPr4Kkrgfpns">
          <date when="2021-04-07"/>
          <time when="16:49:57"/>
        </correspAction>
        <correspContext corresp="i-LoiapGyK7DEPr4Kkrgfpns">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-SWEAk8bQoKbD6Ribq7xSg8"/>
        <correspContext corresp="i-SWEAk8bQoKbD6Ribq7xSg8">
          <ref type="uppgift">2019/20:JuU43</ref>
          <ref type="ref_dok_id">H701JuU43</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU43</ref>
          <ref type="ref_dok_titel">Effektivare hantering av häktningar och minskad isolering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-W5zMqvu6ncnxPdAs4M3CKY"/>
        <correspContext corresp="i-W5zMqvu6ncnxPdAs4M3CKY">
          <ref type="uppgift">2020/21:JuU43</ref>
          <ref type="ref_dok_id">H801JuU43</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU43</ref>
          <ref type="ref_dok_titel">Effektivare hantering av häktningar och minskad isolering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3559 av Linda Westerlund Snecker m.fl. (V) med anledning av prop. 2019/20:129 Effektivare hantering av häktningar och minskad isolering</div>
      </div>
      <div type="motBody">
        <div type="motProposal" subtype="förslag">
          <head xml:id="i-AEsa7BAtbS1AJ7Ajp1zL9k">
            1 Förslag till riksdagsbeslut
          </head>
          <list style="ol">
            <item xml:id="i-LU1K7Ayd7WrqiR8wHbxU1">
              Riksdagen beslutar att längsta sammanhängande tid för häktning
              av barn under 18 år ska vara 30 dagar.
            </item>
            <item xml:id="i-VY3aSUyJshD6oWYRZvZuHw">
              Riksdagen ställer sig bakom det som anförs i motionen om att
              regeringen bör återkomma med förslag som innebär att barn under
              18 år ska placeras på särskilda ungdomshem i stället för häkten
              och tillkännager detta för regeringen.
            </item>
            <item xml:id="i-D22StyZu1S4ikAv6fXCSr1">
              Riksdagen beslutar att barn under 18 år aldrig ska placeras i
              polisarrest.
            </item>
          </list>
        </div>
        <div type="motContent">
          <head type="h1" xml:id="i-6Ks6ncmZ3PSCPZPALmiTyJ">
            2 Inledning
          </head>
          <p xml:id="i-DfnWkGnQjUUZ773fgTPLzL">
            Sverige har sedan 1991 regelbundet blivit kritiserat av FN:s
            och Europarådets tortyrkom­mittéer för långa häktningstider och
            isolering av misstänkta genom restriktioner. Kritiken mot Sverige
            har inte bara upprepats under många år utan dessutom varit mycket
            omfatt­ande, då de intagnas situation bl.a. har beskrivits som
            inhuman och förnedrande, främst på grund av omfattningen av restriktionerna
            som innebär långa tider av isolering. Kritik­en från FN:s tortyrkommitté
            har varit särskilt hård när det gäller isolering av unga i polis­celler
            eller andra förvar, och kommittén anser att Sverige bör avskaffa
            det systemet. I dag kan unga människor isoleras i 22 timmar om
            dygnet under långa perioder. Enligt FN:s specialrapportör mot
            tortyr är isolering av detta slag att lik­ställa med tortyr eller
            grym, omänsklig, förnedrande behandling. Sådan behandling är förbjuden
            enligt artikel 37 i barnkonventionen som gäller som svensk lag
            sedan den 1 januari 2020. FN oroas även över de självmord och
            självmordsförsök som har skett bland unga som placerats i häkte
            och som tros vara ett resultat av isoleringen. FN-kommittén kräver
            att Sverige helt avskaffar isolering av barn i polisarrest, i
            häkte och på särskilda ungdomshem samt ut­reder självmordsfallen
            i häkten. Även FN:s barnrättskommitté har vid sin senaste gransk­ning
            av Sverige riktat kritik mot det stora antal barn som varje år
            sätts i polisarrest.
          </p>
          <p xml:id="i-QCNxo5omQ4VPHe5pQpcdWi">
            Barnombudsmannens rapport, Från insidan – Barn och ungdomar om
            tillvaron i arrest och häkte, om häktade barn som misstänks för
            allvarliga brott (2013) visar hur barn och unga utsätts för behandling
            som strider mot såväl barnkonventionen som EU-regler.
          </p>
          <p xml:id="i-MLpgb37oze6aLpNDR1BnV1">
            Eftersom barn skiljer sig från vuxna när det gäller såväl fysisk
            som psykisk utveckling samt känslomässiga och utbildningsrelaterade
            behov så är det självklart att unga som häktas är extra utsatta
            för den stress och påfrestning som både häktningen i sig och isolering
            innebär. Forskning visar att isolering redan efter några dagar
            är skadlig för en människa och att den orsakar framför allt psykiska,
            men ibland även fysiska, skador. Särskilt skadlig är isolering
            för personer under 18 år. Att som barn vara inlåst i ensamhet
            nästan dygnet runt innebär en stor påfrestning och är skadligt
            även om det endast pågår under kort tid. Barnen drabbas dock inte
            enbart psykiskt av inlåsningen. Även kroppsliga funktioner som
            balans och motorik försämras markant.
          </p>
          <p xml:id="i-HLf6NrdM6q2dcTCHrKwJZV">
            Vänsterpartiet har därför återkommande motionerat om att vi vill
            att det införs ett förbud både mot isolering av unga och mot att
            placera barn och unga i häkten. Vi har under flera års tid krävt
            att det ska genomföras förändringar som innebär att barn som misstänks
            för brott som kräver häktning placeras i en miljö som är särskilt
            anpassad för barn och unga (se t.ex. mot. 2019/20:150, mot. 2018/19:3044
            och mot. 2017/18:3605).
          </p>
          <head type="h1" xml:id="i-6AggYmCusdt7JxuJzdydMD">
            3 Regeringens förslag
          </head>
          <p xml:id="i-59taBdhVWZvP7ALPgvnd7L">
            Regeringen lämnar i sin proposition ett antal förslag som syftar
            till en effektivare hantering av häktningar. Förslagen syftar
            till ökad rättssäkerhet och till att barnrätts­perspektivet ska
            få ett större genomslag. Bland annat föreslås att en person som
            är misstänkt för brott föreslås vara häktad i längst sex månader
            fram till dess att åtal har väckts. Om den misstänkte inte har
            fyllt 18 år föreslås i stället en längsta häktningstid på tre
            månader. Tiderna får dock överskridas om det finns synnerliga
            skäl, t.ex. när det misstänkta brottet är särskilt svårutrett
            för att det utgör en del av organiserad eller gängrelaterad brottslighet.
          </p>
          <p xml:id="i-Dbvj6nQQNSh6YQUQ6PLTX2">
            En misstänkt som är under 18 år och intagen i häkte föreslås
            få rätt att vistas med personal eller någon annan i minst fyra
            timmar varje dag. Vidare föreslår regeringen att rätten ska besluta
            vilka slags restriktioner åklagaren får ge en misstänkt. Den som
            inte har fyllt 18 år och som är gripen eller anhållen föreslås
            få hållas i förvar i polisarrest endast om det är absolut nödvändigt
            och ska därför som utgångspunkt placeras på något annat ställe.
            Det tydliggörs i förslaget att den som inte har fyllt 18 år får
            anhållas endast om det finns synnerliga skäl.
          </p>
          <p xml:id="i-7NYDxDBo5RuH5odZHy8nMd">
            Vänsterpartiet är i huvudsak positivt till regeringens förslag,
            särskilt när det gäller hanteringen av vuxna häktade. När det
            gäller förslagen om barn under 18 år har vi en del invändningar
            som vi redogör för nedan.
          </p>
          <head type="h1" xml:id="i-JGgjJvERPboMdmqDiggs3t">
            4 Vänsterpartiets ställningstagande
          </head>
          <head type="h2" xml:id="i-82pNUmVKtrQZKy2VqPzUN6">
            4.1 Tidsgränser för häktning av barn
          </head>
          <p xml:id="i-BLMVZk18TjxX7vg1dijPkM">
            Regeringen föreslår i propositionen att en misstänkt ska få vara
            berövad friheten som häktad under en sammanhängande tid om högst
            sex månader fram till dess att åtal har väckts. Om den misstänkte
            inte har fyllt 18 år när häktningsbeslutet verkställs ska motsvarande
            tid, enligt regeringen, vara tre månader.
          </p>
          <p xml:id="i-Jf4dDE1nmXforCzeJoNdQr">
            Barnombudsmannen skriver i sitt remissvar att de kunnat identifiera
            allvarliga kränkningar av barns grundläggande rättigheter och
            stora brister i tillämpningen av barnkonventionen efter att ha
            lyssnat bl.a. till barn som varit placerade i arrest och häkte.
            För att Sverige ska leva upp till bl.a. barnkonventionen och i
            ljuset av den skarpa kritik som experter på mänskliga rättigheter
            länge riktat mot Sveriges hantering av häktade barn föreslår Barnombudsmannen
            att tiden som barn kan vara häktade begränsas ytterligare. Enligt
            Barnombudsmannen bör den längsta tiden för häktning av barn vara
            30 dagar i stället för tre månader. Stockholms universitet (juridiska
            fakulteten) föreslår samma tidsbegränsning.
          </p>
          <p xml:id="i-L1Q14g4aRJasJQ6ocC2bJn">
            Vänsterpartiet delar remissinstansernas uppfattning av de skäl
            som anförs ovan.
          </p>
          <p xml:id="i-ApHtpgLA4Pdv67KTpuGwW6">
            Den längsta sammanhängande tiden för häktning av barn under 18
            år ska vara 30 dagar. Detta bör riksdagen besluta.
          </p>
          <head type="h2" xml:id="i-3gz8EJhsDjxkJrKmacd7Xp">
            4.2 Särskilda ungdomshem i stället för häkte
          </head>
          <p xml:id="i-zbEQ3Bz6CVN7887s34tDC">
            I utredningen SOU 2016:52, som ligger till grund för den aktuella
            propositionen, lämnas förslag som går i linje med vad Vänsterpartiet
            länge efterfrågat. Dels föreslås att häkt­ade som vid tiden för
            verkställigheten av häktningsbeslutet inte har fyllt 18 år ska
            för­varas på särskilda ungdomshem. I de fall där det finns mycket
            starka skäl mot förvaring på särskilda ungdomshem får dock åklagaren
            besluta att barnet i stället ska förvaras i häkte. Dels vill utredningen
            att isolering av unga förbjuds. Utredningen föreslår dock att
            den som inte har fyllt 18 år och är häktad, alternativt anhållen
            men placerad i häkte, ska ha rätt till minst fyra timmars vistelse
            tillsammans med någon annan varje dag men understryker att det
            är en absolut miniminivå. Mot bakgrund av att utredningen föreslår
            att häktning av barn som huvudregel ska verkställas på särskilda
            ungdomshem får detta förslag framför allt konsekvenser för de
            häktade barn som, på grund av att det föreligger mycket starka
            skäl, har placerats i häkte. Utredningen fram­håller även att
            det är viktigt att fyratimmarsregeln inte blir normerande i begränsande
            riktning för de barn som pla­ceras på särskilda ungdomshem. På
            de särskilda ungdoms­hemmen förutsätts att barnen får betydligt
            mer mänsklig kontakt än så. Utredningen hänvisar till forskning
            som visar att isolering redan efter några dagar är skadlig för
            en människa och att den orsakar framför allt psykiska, men ibland
            även fysiska, skador. Särskilt skadligt är isolering för personer
            under 18 år.
          </p>
          <p xml:id="i-87jVZP8syLLHw7GE8Rc3sB">
            Vänsterpartiet beklagar att regeringen har valt att inte gå vidare
            med utredningens förslag om särskilda ungdomshem i den nu aktuella
            propositionen. Visserligen föreslår regeringen att en misstänkt
            som är under 18 år och intagen i häkte ska få rätt att vistas
            med personal eller någon annan i minst fyra timmar varje dag.
            Vi anser dock att frågan om rätt till personlig kontakt är nära
            sammanknuten med utredningens förslag om särskilda ungdomshem
            enligt det refererade resonemanget ovan. Regeringens förslag är
            därigenom otillräckligt och löser inte grundproblemet med att
            barn isoleras i häkten. Enligt vår mening ska barn under 18 år
            över huvud taget inte isoleras på det sätt som förekommer i dag.
            Detta synsätt delar vi bl.a. med FN:s tortyrkommitté (se ovan).
            Utredningens förslag om att häktning av barn ska verkställas på
            särskilda ungdomshem tillstyrks även av Barnombudsmannen.
          </p>
          <p xml:id="i-ViXsUmXkLMapvsuoN991yC">
            Regeringen bör återkomma med förslag som innebär att barn under
            18 år ska placeras på särskilda ungdomshem i stället för i häkten.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-U53GkdTntmKtJ2ERq2xyz8">
            4.3 Placering av barn i polisarrest
          </head>
          <p xml:id="i-P9WgBzKg8feVq6zzxNtyDj">
            Regeringen föreslår i propositionen att den som inte har fyllt
            18 år och som är gripen eller anhållen ska få hållas i förvar
            i polisarrest endast om det är absolut nödvändigt. Barnombudsmannen
            anser dock i sitt remissvar att förvaring av barn i polisarrest
            aldrig bör vara tillåten. Normalt bör i stället den som är under
            18 år och anhålls förvaras under bevakning i ett förhörsrum eller
            liknande utrymme. Om detta inte är möjligt bör hen placeras i
            häkte (dvs. särskilt ungdomshem) i stället för i en arrest.
          </p>
          <p xml:id="i-7uuYgj1kvYM3GCLejXyYkV">
            Vänsterpartiet delar Barnombudsmannens uppfattning.
          </p>
          <p xml:id="i-KHF58wyrHFJX82X2qu39TW">
            Barn under 18 år ska aldrig placeras i polisarrest. Detta bör
            riksdagen besluta.
          </p>
        </div>
        <div type="motSignatures">
          <list>
            <item xml:id="i-WZyRZv87h24wMazy8PkSeN">
              Linda Westerlund Snecker (V)
            </item>
            <item xml:id="i-zCqB1RPuW4imhpjtTJDfa">
              Christina Höj Larsen (V)
            </item>
            <item xml:id="i-99Q4pF2MXLVTieMfBz3hvr">
              Mia Sydow Mölleby (V)
            </item>
            <item xml:id="i-QxamF5zD9u1DQUaz7kWCcx">
              Jon Thorbjörnson (V)
            </item>
            <item xml:id="i-3kbgA3HGUkgczkMN2uKs1b">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
