<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-00544">
  <teiHeader>
    <fileDesc>
      <titleStmt>
        <title>Förvaltningsfrågor</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:544 av Matheus Enholm m.fl. (SD)</title>
          <idno type="rdwebb">H702544</idno>
          <rs type="number">544</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H702544/text</ref>
          <ref type="dokument_url_html">http://data.riksdagen.se/dokument/H702544</ref>
          <ref type="dokumentstatus_url_xml">http://data.riksdagen.se/dokumentstatus/H702544</ref>
          <ref type="docx">http://data.riksdagen.se/fil/7CA2FF86-07A1-435E-AE32-DB00DD467972</ref>
          <ref type="pdf">http://data.riksdagen.se/fil/86D02046-D43B-425A-9391-BCC554B621A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QwPjgBgjsFWESd5fwCW8LZ" type="signed"/>
        <correspContext corresp="i-QwPjgBgjsFWESd5fwCW8LZ">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction type="submitted" xml:id="i-DSQPD2yeqXxj8zDQ6YD9K9">
          <date when="2019-09-27"/>
          <time when="11:01:33"/>
        </correspAction>
        <correspAction type="reviewed" xml:id="i-Gi5HDKGtQtmTzF6f7GvjHT">
          <date when="2019-09-27"/>
          <time when="12:43:26"/>
        </correspAction>
        <correspAction type="referred" xml:id="i-S2kWLcu7XFCrvD74L5kTat">
          <date when="2019-10-11"/>
        </correspAction>
        <correspAction type="assigned" xml:id="i-Gtfz1ctVNA76iMto2VjydL">
          <date when="2021-03-10"/>
          <time when="16:35:35"/>
        </correspAction>
        <correspContext corresp="i-Gtfz1ctVNA76iMto2VjydL">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-61Zp687ac5y1Vn7EBk4rim"/>
        <correspContext corresp="i-61Zp687ac5y1Vn7EBk4rim">
          <ref type="uppgift">2019/20:AU1</ref>
          <ref type="ref_dok_id">H701AU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QM9LThimYKqtjCQxCDnnzp"/>
        <correspContext corresp="i-QM9LThimYKqtjCQxCDnnzp">
          <ref type="uppgift">2019/20:FiU25</ref>
          <ref type="ref_dok_id">H701FiU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PUCeSSbSu5fe26iti4Lop4"/>
        <correspContext corresp="i-PUCeSSbSu5fe26iti4Lop4">
          <ref type="uppgift">2020/21:KU22</ref>
          <ref type="ref_dok_id">H801KU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU22</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3iAyohfGfuUdjEficxM1LF"/>
        <correspContext corresp="i-3iAyohfGfuUdjEficxM1LF">
          <ref type="uppgift">2020/21:KU19</ref>
          <ref type="ref_dok_id">H801KU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU19</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:544 av Matheus Enholm m.fl. (SD) Förvaltningsfrågor</div>
      </div>
      <div type="motBody">
        <div type="TOC" xml:id="i-UiZnUjKrvcT1ZJppQbzuFi">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              1 Motivering
            </item>
            <item style="indent-level: 2">
              1.1 Objektivitetsprincipen
            </item>
            <item style="indent-level: 1">
              2 Myndighetsinventering
            </item>
            <item style="indent-level: 2">
              2.1 Jämställdhetsmyndigheten
            </item>
            <item style="indent-level: 1">
              3 Advokatsamfundet
            </item>
            <item style="indent-level: 1">
              4 Förvaltningslagen
            </item>
            <item style="indent-level: 2">
              4.1 Svenska språket
            </item>
          </list>
        </div>
        <div type="motProposal" subtype="förslag">
          <head xml:id="i-7y93jwSwn47Joe3RFh8MDj">
            Förslag till riksdagsbeslut
          </head>
          <list style="ol">
            <item xml:id="i-A2jv3TCYERXAK3V5ieQEqr">
              Riksdagen ställer sig bakom det som anförs i motionen om att
              särskilt inkludera myndighetsaktivism när översynen av ett utvidgat
              straffansvar för tjänstefel görs och tillkännager detta för regeringen.
            </item>
            <item xml:id="i-LTvTdhFVUgwgPUPw9JsXWr">
              Riksdagen ställer sig bakom det som anförs i motionen om att
              inventera de befintliga myndigheterna och göra förvaltningen mer
              effektiv och tillkännager detta för regeringen.
            </item>
            <item xml:id="i-9WzBhREMy8e8Y2BHFk5eMt">
              Riksdagen ställer sig bakom det som anförs i motionen om Jämställdhetsmyndigheten
              och tillkännager detta för regeringen.
            </item>
            <item xml:id="i-CScdyW1WcvujTHEpZGbR6H">
              Riksdagen ställer sig bakom det som anförs i motionen om Advokatsamfundet
              och tillkännager detta för regeringen.
            </item>
            <item xml:id="i-Bwy4efinZH8vTPQcRkE7oN">
              Riksdagen ställer sig bakom det som anförs i motionen om att
              göra en förnyad översyn av förvaltningslagen och tillkännager
              detta för regeringen.
            </item>
            <item xml:id="i-BDUVRgNGK1DMZuEEE3i66k">
              Riksdagen ställer sig bakom det som anförs i motionen om tolkning
              och översättning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WXuDu6TjcWTjWR1tzXy29f">
            1 Motivering
          </head>
          <p xml:id="i-B4LdoXSN937kgRMbAsqUuj">
            Den svenska myndighetstraditionen är mycket gammal och har länge
            påbjudit saklighet och opartiskhet. Andra självklara värden som
            vuxit fram i symbios med nationalstaten och demokratin är de svenska
            förvaltningsrättsliga principerna med samhällsnyttiga, ändamålsenliga
            myndigheter. På grund av politisk klåfingrighet och ren regleringslusta
            tenderar det dock att tillkomma myndigheter vars nytta det ibland
            finns anledning att ifrågasätta. Med tiden har myndigheternas
            arbete i vissa delar försämrats. Detta är
          </p>
          <p xml:id="i-8Y4qdJ1JnotzpctTf1Rzc5">
            förslag som på den nationella socialkonservatismens grunder syftar
            till att stärka den svenska förvaltningen.
          </p>
          <head type="h2" xml:id="i-M8MxioUu6uHNg4vPctw84s">
            1.1 Objektivitetsprincipen
          </head>
          <p xml:id="i-4ChseciUoXuxCN3DiArnf3">
            Varje offentligt anställd har, liksom alla andra medborgare,
            en grundlagsskyddad rätt att omfatta vilken åsikt han eller hon
            vill i politiska, religiösa och andra ideologiska avseenden. I
            egenskap av företrädare för myndigheten är den anställde däremot
            skyldig att handla sakligt och opartiskt. Detta är nödvändigt
            för att den offentliga förvaltningen och domstolarna ska fungera
            enligt utgångspunkterna i grundlagarna. En statsanställd får därför
            aldrig i sitt arbete agera på ett sådant sätt att förtroendet
            för vederbörande eller myndigheternas saklighet och opartiskhet
            kan rubbas.
          </p>
          <p xml:id="i-NKBWzgQMa2XeimnGV6RFmy">
            På senare år har den svenska tjänstemannatraditionen av oförvitliga
            urholkats. Allt från generaldirektörer till handläggare har medvetet
            maskat eller låtit sina egna värderingar styra handläggningen.
            Historien med Transportstyrelsen har även visat att många höga
            myndighetschefer har ringa eller ingen kunskap om hela eller delar
            av verksamheten som de ska styra. Ett annat problem har varit
            att tjänstemän med annan bakgrund än svensk har låtit sig vägledas
            av sin lojalitet till klanen eller familjen istället för plikten
            mot landet eller kommunen. Under valet 2018 undertecknade medarbetare
            på Utrikesdepartementet ett ”upprop” där man pekade på att en
            särskild värdegrund skulle gälla på departementet och att eventuella
            andra regeringskonstellationer än den då aktuella kunde komma
            att bryta mot den.
          </p>
          <p xml:id="i-78WTLx4iQU4H7GH16eqNxa">
            Givet att riksdagen lämnat ett tillkännagivande till regeringen
            med innebörden att en översyn av lagstiftningen om tjänstefel
            bör göras med inriktningen att det straffbara området ska utvidgas
            har en del i Sverigedemokraternas politik blivit tillgodosedd.
            Vi vet dock ännu inte vad utredningsdirektiven kommer att bli
            och än mindre vad utredningen kommer att mynna ut i. Detta innebär
            att vissa viktiga frågor riskerar att inte få sitt avgörande.
            Det måste till exempel en gång för alla slås fast vad som ska
            gälla när myndighetsföreträdare uttrycker sig eller agerar i tydlig
            politisk riktning. Det framstår som problematiskt när förment
            opolitiska tjänstemän deltar i politiska upprop på arbetsplatsen,
            höga myndighetschefer utrycker sig politiskt i sociala medier
            eller för den delen när uniformerade yrkens personal inte bara
            tillåts, utan även uppmuntras delta i opinionsbildande manifestationer
            på arbetstid. Riksdagen bör lämna ett tillkännagivande till regeringen
            att dessa frågor särskilt ska behandlas i den kommande översynen
            av ett utvidgat straffansvar för tjänstefel.
          </p>
          <head type="h1" xml:id="i-PjAMpqgLW4SLBsb2bWji8N">
            2 Myndighetsinventering
          </head>
          <p xml:id="i-4pesmzA1sxd5yyk4DeQ68W">
            För att uppnå ändamålsenlighet i förvaltningen och för att hushålla
            med statens resurser är det viktigt att rätt myndighet gör rätt
            saker. För att säkerställa detta behöver det allmänna ta ett helhetsgrepp
            på myndighetsfrågan och genomföra en myndighetsinven­tering för
            att kunna fastslå vilka myndigheter som inte är samhällsnyttiga
            eller vars egentliga uppdrag överskuggats av ovidkommande hänsyn.
            Den generella utgångs­punkten bör vara att myndigheter är till
            för att verkställa politiska beslut och/eller informera och utreda
            specifika angelägenheter inom myndighetens verksamhetsområde.
            Politik däremot ska bedrivas i de parlamentariska församlingarna
            och i den allmänna debatten. Forskning bör i möjligaste mån bedrivas
            på lärosäten och inte av andra mynd­igheter. Myndigheter som är
            politiserade, överflödiga eller vars uppdrag överlappar med andra
            effektivare myndigheter bör läggas ner eller reformeras. Exempel
            på en mindre lyckad myndighet som borde ha ägnat sig åt viktigare
            saker är Svenska institutet som har till uppdrag att främja Sverigebilden
            utomlands men som började bedriva de facto åsiktsregistrering
            genom sitt illa skötta twitterkonto. Sverigedemokraterna noterar
            att kontot sedan en tid är nedlagt och menar att det nu är hög
            tid för myndigheten att reparera skadan och ägna sig åt viktigare
            saker. Ett annat exempel är Statens medieråd som egentligen ska
            lära ungdomar om källkritik men som politiserats bortom räddning.
            Till exempel framställer myndigheten undervisningsmaterial för
            skolan i samarbete med kända vänstersympatisörer. Det framstår
            vidare uppenbart att ett stort antal av myndig­hetens nuvarande
            ansvarsområden med fördel skulle kunna utföras av andra mer lämpade
            aktörer. Även Sieps behöver få ett förändrat uppdrag och skulle
            kunna reformeras så att myndigheten blir mer av ett reviderande
            organ av utvecklingen och förvaltningen inom EU samt vilka konsekvenser
            detta medför för Sverige. Snarare än att vara något som i dag
            närmast kan liknas vid en av allmänheten finansierad reklambyrå
            för EU, skulle det kunna ingå i myndighetens verksamhet att upprätta
            ett EU-bokslut och redovisa hur mycket självbestämmande som flyttats
            från Sverige till EU.
          </p>
          <head type="h2" xml:id="i-BKhcbRMwv9FjRuLJF9PBQF">
            2.1 Jämställdhetsmyndigheten
          </head>
          <p xml:id="i-JFMEdAzgm36k1pBGRvLyzM">
            Jämställdhetsmyndigheten ska omgående läggas ner. Begreppet jämställdhet
            har i den politiska och mediala debatten förfelats och i det närmaste
            blivit likställt med att män och kvinnor förväntas göra exakt
            samma saker, i exakt samma utsträckning genom hela livet. Skillnader
            mellan könen försöker man bortförklara med att dessa enbart skulle
            handla om sociala konstruktioner och föreslår potentiellt destruktiva
            åtgärder för att försöka fylla godtyckligt fastställda statistiska
            kvoter eller experimentera med barns personliga utveckling. Det
            är lika självklart att män och kvinnor är jämställda som att det
            finns såväl sociala som biologiska skillnader mellan könen. Detta
            medför emellertid att jämställdhet vare sig kan eller bör mätas
            enbart utifrån de metoder som ofta används idag. Den jämställdhetsmyndighet
            som regeringen infört, mot exempelvis Statskontorets avrådan,
            kommer sannolikt förlita sig på rådande doktrin och bland annat
            bortse från det faktum att män och kvinnor gör olika livsval och
            att dessa val, så länge de inte är destruktiva, måste vara fria
            att göras utan att någon myndighet eller politiker ska lägga sig
            i. Därtill är det överlag direkt stötande med myndigheter som
            har till uppgift att uppfostra medborgarna i frågor som rör individens
            rätt till filosofisk och politisk frihet. För den händelse att
            någon i utövandet av sina medborgerliga fri- och rättigheter skulle
            försöka begränsa någon annans motsvarigheter finns rättsväsendet
            att tillgå.
          </p>
          <head type="h1" xml:id="i-TszW3JTd7LuhsPuEkngZWa">
            3 Advokatsamfundet
          </head>
          <p xml:id="i-oeMShZ6zLodvd7iYFhP6P">
            Advokatsamfundet är en privaträttslig organisation som i praktiken
            har monopol på advokattjänster. Samfundet är idag en mäktig lobby-
            och remissorganisation som därtill fungerar som politisk megafon
            i den allmänna debatten. Advokatsamfundet kan dessutom huvudsakligen
            sägas finansieras med allmänna medel då medlemsavgiften betalas
            av yrkesutövare som har monopol på statliga tjänster. Det är därför
            rimligt att samfundet, dock med undantag för klientsekretess och
            liknande, omfattas av offentlig­hetsprincipen. Regeringen bör
            därför utreda om den lämpligaste åtgärden för att säker­ställa
            allmänhetens och medias insyn i samfundets verksamhet är att förstatliga
            den efter norsk förebild eller att samfundet tas upp i bilagan
            till offentlighet- och sekretesslagen.
          </p>
          <head type="h1" xml:id="i-QqQgDBRLgB64EN5SV2TwPq">
            4 Förvaltningslagen
          </head>
          <p xml:id="i-Cb7zMRWAGcSLZ2YBrA6wSP">
            Den gamla förvaltningslagen är avskaffad och ersatt av en undermålig
            produkt. Regeringen ignorerade konsekvent remissinstanserna och
            följden blev att man istället för att stärka, vattnade ur, de
            svenska förvaltningsrättsliga principerna. Den nya lagen stadgar
            bland annat att om ett ärende som har inletts av en enskild part
            inte har avgjorts i första instans senast inom sex månader får
            parten skriftligen begära att myndigheten ska avgöra ärendet.
            Myndigheten ska då inom fyra veckor från den dag då en sådan begäran
            kom in antingen avgöra ärendet eller i ett särskilt beslut avslå
            begäran. Ett sådant beslut att avslå en begäran om att ärendet
            ska avgöras får överklagas till den domstol eller förvaltningsmyndighet
            som är behörig att pröva ett överklagande av avgörandet i ärende.
            Sveriges television har bland annat rapporterat att detta skapat
            köer på Migrationsverket. Ordningen har även fått kritik av den
            mycket ansedda professorn i förvaltningsrätt Olle Lundin eftersom
            den de facto skänker förtur till de som kan systemet. Ett annat
            missgrepp var att ta bort begreppet myndighetsutövning i lagen
            trots att begreppet finns kvar i grundlag och därtill är väl definierat
            inom förvaltningsrätten. En förnyad översyn av förvaltningslagen
            där dessa problem får sin lösning är därför påkallad.
          </p>
          <head type="h2" xml:id="i-MBiKxZt7rDmEmtTi9bBJHm">
            4.1 Svenska språket
          </head>
          <p xml:id="i-WrT2bSSgRba2QcjG8j57fj">
            En förutsättning för att kunna bli en del av majoritetssamhället
            är att man talar och förstår det svenska språket. Under den första
            tiden i ett nytt land är det förståeligt att man behöver tolk
            för att kommunicera med det landets medborgare och myndigheter.
            Det är dock orimligt att en fullt frisk person som bott i Sverige
            under en lång tid ska behöva tolkhjälp i kontakten med myndigheter,
            och i synnerhet att denna tolkhjälp ska bekostas av det allmänna.
            Har man för avsikt att bo här permanent ska man ovillkorligen
            lära sig svenska.
          </p>
          <p xml:id="i-JoG8B9Kzsp4SZLRhc6jSEX">
            När den nya förvaltningslagen kom infördes extensiv rätt till
            tolk på det allmännas bekostnad för personer med annat modersmål
            än svenska. Detta är inte rimligt. Därför bör myndigheter inte
            vara skyldiga att erbjuda tolk, eller översätta handlingar, utan
            kostnad till personer som haft sin hemvist här i landet sedan
            tre år, om inte särskilda omständigheter föreligger.
          </p>
          <p xml:id="i-KL5GQ2TWWVYdm7CLC2j5Bk">
            Särskilda undantag ska göras för dels de nationella minoritetsspråken,
            dels för personer som på grund av ålder, funktionsnedsättning
            eller andra medicinska skäl saknar förmåga att lära sig det svenska
            språket eller har tappat sina språkkunskaper. Undantag ska även
            kunna göras i brottsmål.
          </p>
        </div>
        <div type="motSignatures">
          <list>
            <item xml:id="i-4EH7ZcCvVnT1AHbg1jT9ot">
              Matheus Enholm (SD)
            </item>
            <item xml:id="i-KPfbsJD1B4Emf5RVtjrhxT">
              Fredrik Lindahl (SD)
            </item>
            <item xml:id="i-A3KTx5jA2GpUVyEMDbdwe">
              Mikael Strandman (SD)
            </item>
            <item xml:id="i-SHjBAVcz4BGHaA3bzEyTvP">
              Per Söderlund (SD)
            </item>
            <item xml:id="i-DLUXqAdPqYKDL6VecSDmN7">
              Patrick Reslow (SD)
            </item>
          </list>
        </div>
      </div>
    </body>
  </text>
</TEI>
