<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-02782">
  <teiHeader>
    <fileDesc>
      <titleStmt>
        <title>Förstärkt antidopningsarbete</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2782 av Pia Steensland m.fl. (KD)</title>
          <idno type="rdwebb">H7022782</idno>
          <rs type="number">2782</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7022782/text</ref>
          <ref type="dokument_url_html">http://data.riksdagen.se/dokument/H7022782</ref>
          <ref type="dokumentstatus_url_xml">http://data.riksdagen.se/dokumentstatus/H7022782</ref>
          <ref type="docx">http://data.riksdagen.se/fil/B3365C1F-116C-49A3-98B0-7DCD70806F4F</ref>
          <ref type="pdf">http://data.riksdagen.se/fil/4C58EFA1-F3CD-4CCE-8517-A38ED0EF4AD5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-H4dtpGSCr53WjSrdwFTjqb" type="signed"/>
        <correspContext corresp="i-H4dtpGSCr53WjSrdwFTjqb">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction type="submitted" xml:id="i-GrkJXfpD5swSWBV4dnQUER">
          <date when="2019-10-03"/>
          <time when="12:37:45"/>
        </correspAction>
        <correspAction type="reviewed" xml:id="i-Q4CEVYyabtNRU6Z3bXw3b7">
          <date when="2019-10-03"/>
          <time when="14:25:26"/>
        </correspAction>
        <correspAction type="referred" xml:id="i-BUWpZUKd897YUeoKfqWj5K">
          <date when="2019-10-11"/>
        </correspAction>
        <correspAction type="assigned" xml:id="i-Ug1qpR2jQyGGLKqeSutgU1">
          <date when="2020-06-24"/>
          <time when="10:12:57"/>
        </correspAction>
        <correspContext corresp="i-Ug1qpR2jQyGGLKqeSutgU1">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-HK6yaB38hJfC5tZkiGfX6v"/>
        <correspContext corresp="i-HK6yaB38hJfC5tZkiGfX6v">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-N2A5SH8zexXKTyoFszJf4a"/>
        <correspContext corresp="i-N2A5SH8zexXKTyoFszJf4a">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2HFtL5TMmrb9bBuL1agUaQ"/>
        <correspContext corresp="i-2HFtL5TMmrb9bBuL1agUaQ">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2782 av Pia Steensland m.fl. (KD) Förstärkt antidopningsarbete</div>
      </div>
      <div type="motBody">
        <div type="motProposal" subtype="förslag">
          <head xml:id="i-JBvuAnzRgtu1Enz9u6LZmw">
            Förslag till riksdagsbeslut
          </head>
          <list style="ol">
            <item xml:id="i-5mDVqvGsydqdtSvJcCLqRJ">
              Riksdagen ställer sig bakom det som anförs i motionen om att
              verka för att Sveriges antidopningsorganisation blir helt fristående
              och organisatoriskt oberoende från Riksidrottsförbundet, och detta
              tillkännager riksdagen för regeringen.
            </item>
            <item xml:id="i-4moRYd7Xmi635DkapKxBVF">
              Riksdagen ställer sig bakom det som anförs i motionen om att
              stärka det nationella förebyggande antidopningsarbetet och tillkännager
              detta för regeringen.
            </item>
            <item xml:id="i-fBKem4xc9FFyBkyvy9QRH">
              Riksdagen ställer sig bakom det som anförs i motionen om att
              utreda förutsättningarna för att införa en antidopningslicensiering
              av gym enligt dansk modell och tillkännager detta för regeringen.
            </item>
            <item xml:id="i-5DvojrFPa1EyASw5xfd8hM">
              Riksdagen ställer sig bakom det som anförs i motionen om att
              utreda förutsättningarna för att rättsvårdande myndigheter ska
              kunna koordinera spaning på nätet för att kartlägga försäljningen
              av dopningspreparat, och detta tillkännager riksdagen för regeringen.
            </item>
            <item xml:id="i-8PKUmEyLcpJRUi1VGJUgiz">
              Riksdagen ställer sig bakom det som anförs i motionen om att
              följa upp arbetet med införandet av ett nationellt kompetenscentrum
              för vård av dopningsskador och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-CCnQLgS95r9fX6w37PJJ3o">
            Vikten av en transparent och oberoende antidopningsverksamhet
          </head>
          <p xml:id="i-NNBzWg5js6uBYKtBcQ9gyy">
            Antidopningsarbetets huvudsyfte är att skydda de rena idrottsutövarna
            och säkerställa deras rätt att delta och tävla i en idrott som
            är fri från dopning. Sverige har historiskt sett varit tongivande
            i antidopningsarbetet – inte minst genom Arne Ljungqvist som 1999
            var med och grundade WADA (World Anti-Doping Agency), den världsomspännande
            organisation som har ansvaret inom idrotten att utarbeta dopningslistan
            över förbjudna preparat och metoder. En avgörande faktor för att
            säkra ett framgångsrikt antidopnings­arbete är att WADA och nationella
            antidopningsorganisationernas (NADO, National Anti-Doping Organizations)
            arbete genomsyras av transparens och organisatoriskt oberoende.
            WADA:s styrelse består organisatoriskt till 50 % av politiskt
            tillsatta representanter som är utsedda av regeringarna i de fem
            olympiska regionerna och till 50 % av representanter utsedda av
            den internationella olympiska kommittén (IOK).
          </p>
          <p xml:id="i-PMRkMEUrYxwDECjEffup4B">
            Under 2015/2016 avslöjade den så kallade MacLaren-rapporten att
            det pågått omfattande och systematisk rysk dopning inför och under
            sommar-OS 2012, friidrotts-VM 2013, vinter-OS 2014 och sim-VM
            2015. Avslöjandet ledde till att WADA fastställde att Ryssland
            inte efterlevde världsantidopingkoden (The World Anti-Doping Code)
            <ref target="i-R8E6gXR6KNaxU1wfMq2nWj">
              [1]
            </ref>
            och stängde av det ryska dopningslaboratoriet och den ryska antidopningsorganisationen
            RUSADA, vilket bland annat medförde att RUSADA inte längre fick
            testa sina egna idrottsutövare. Ryska idrottsutövare förbjöds
            vidare att tävla i internationella event. WADA presenterade en
            rad krav som skulle uppfyllas för att Ryssland återigen skulle
            anses uppfylla kriterierna för världsantidopingkoden.
            <ref target="i-57d9bfBpwogPdfCxmmX1Po">
              [2]
            </ref>
            Ett av kraven var att Ryssland skulle ge ett officiellt erkännande
            av innehållet i MacLaren-rapporten. Men trots att Ryssland inte
            hade uppfyllt samtliga krav tog WADA i slutet av september 2018
            det kontroversiella beslutet att upphäva sitt tidigare beslut
            och välkomnade den ryska antidopingorganisationen och ryska idrottsutövare
            tillbaka.
          </p>
          <p xml:id="i-4fMyNpDhFG8gtpu3ws516B">
            Med anledning av MacLaren-rapporten och WADA:s efterföljande
            agerande har den internationella debatten om behovet av ett reformerat
            och förstärkt antidopningsarbete aktualiserats. Kritiken emot
            WADA grundar sig i att idrottsorganisationer (exempelvis IOK)
            som kan anses jäviga gentemot syftet med WADA:s verksamhet har
            representanter i den operativa ledningen och därmed stort inflytande
            inte bara över antidopningsarbetet utan även över WADA:s agerande
            i känsliga frågor, som exempelvis upptäckandet av systematisk
            dopning i vissa länder och idrotter.
          </p>
          <p xml:id="i-Dy2P8SR1GfS3mexGRMSKXN">
            I augusti 2016 signerade Svensk Antidoping tillsammans med 16
            andra länders NADO uppropet Copenhagen Reform Proposal
            <ref target="i-9eenLEFkNBBc8n5dBc5vvw">
              [3]
            </ref>
            . Det är ett åtgärdsprogram med fokus på oberoende, transparens
            och en organisation som syftar till att reformera WADA och återupprätta
            idrottsutövarnas förtroende för antidopningsarbetet och rätten
            att tävla i en idrott som är fri från dopning. WADA:s brist på
            handlingskraft och agerande trots det föreslagna åtgärdsprogrammet
            och påtryckningar av många länders NADO ledde till att idrottsutövare
            själva gjorde ytterligare ett upprop (The Alternative
            <ref target="i-M7LtLCFxxW4Y6rEnsHDhrm">
              [4]
            </ref>
            ) i oktober 2018.
          </p>
          <p xml:id="i-5cVLXRjNzsquoB4XHqhSsJ">
            I likhet med Copenhagen Reform Proposal gav idrottsutövarna reformförslag
            i syfte att upprätta en internationell oberoende antidopningsorganisation.
            Förslagen berör bland annat beslutsprocesser, tillsättning av
            styrelse och kommittéer samt att förbättrings­arbetet genomförs
            med ökad öppenhet och transparens. För att ge idrottsutövarnas
            upprop stöd, samlades ledare från Svensk Antidoping tillsammans
            med 17 andra länders antidopningsledare i Paris i slutet av oktober
            2018. Tillsammans betonade ledarna vikten av att skyndsamt påbörja
            arbetet med att reformera WADA för att återskapa anti­dopningsarbetets
            trovärdighet efter den senaste tidens händelser.
            <ref target="i-EGNTRkya6WE4eMozPB4aPX">
              [5]
            </ref>
          </p>
          <p xml:id="i-Ubu9iZehaze7ANPFpDeFoX">
            Med anledning av den kraftiga internationella påtryckningen för
            att skapa ett oberoende WADA är det viktigt att även se över organisationen
            av Sveriges antidopningsverksamhet. På Riksidrottsförbundets (RF)
            hemsida går att läsa följande: ”RF är Sveriges Nationella Antidopingorganisation”.
            <ref target="i-HLCAKsg6rvU2jVxWaVU4Nh">
              [6]
            </ref>
            I praktiken är det organiserat så att RF-stämman med representanter
            från de olika idrottsförbunden utser ledamöter (med medicinsk
            och juridisk kompetens) i Dopingkommissionen. Dopingkommissionen
            i sin tur äger det strategiska ledarskapet för Svensk Antidoping
            och agerar bland annat åklagare vid eventuella dopningsfall.
            <ref target="i-Jixg8jakR1rACSnamcuq35">
              [7]
            </ref>
            Sverige är idag ett av få länder där den nationella antidopningsorganisationen
            fortfarande finns inom idrottsrörelsens ram. Det enda andra landet
            i Europa som fortfarande har sin NADO inom idrottsrörelsen är
            Lichtenstein. Dock är deras NADO mer fristående än Svensk Antidoping
            då de har gett i uppdrag åt NADO i Schweiz att utföra deras kontroller
            för på så sätt få dopingkontrollerna av deras egna idrottsutövare
            operationellt och organisatoriskt oberoende av idrottsorganisationen
            i Lichtenstein.
          </p>
          <p xml:id="i-UubDXDtm3KYEpERVM6XPti">
            Den svenska organisationsmodellen bedöms idag uppfylla kriterierna
            för oberoende enligt världsantidopingkoden och det är nog ingen
            i Sverige som betvivlar att antidopningsverksamheten i praktiken
            är oberoende och fri från påverkan av RF. Trots det går det inte
            att bortse ifrån att den svenska organisationsmodellen för antidopnings­verksamheten,
            sedd med internationella ögon, fortfarande är en del av idrotten
            och därmed inte oberoende. Detta påverkar trovärdigheten till
            det svenska antidopingarbetet. Vidare kan trovärdigheten till
            svenska idrottsutövare reduceras då den delvis är beroende av
            att man utanför Sveriges gränser kan misstänka att den svenska
            idrotts­rörelsen har möjlighet att påverka antidopingarbetet.
            Med anledning av påtryckningarna från såväl flera NADO som svenska
            och internationella idrottsutövare för att skapa ett starkare
            organisatoriskt oberoende WADA vore det klokt att agera proaktivt
            och sträva efter ett starkare oberoende även inom den svenska
            organisationen.
          </p>
          <p xml:id="i-XsG4UFvd3TwsiTAXMkkidt">
            Faktum är att det redan 2011 presenterades en statlig utredning,
            ”Antidopning Sverige – En ny väg för arbetet mot dopning”
            <ref target="i-AWiRg24peKHganknd73PWb">
              [8]
            </ref>
            , som föreslog att antidopnings­verksamheten inom RF borde flyttas
            utanför idrotten till en fristående nationell antidopningsorganisation.
            Förslagen förverkligades aldrig, men utredningen konstaterar i
            enlighet med tidigare resonemang, i bland annat Norge och Danmark
            inför införande av en NADO i dessa länder, att det även i Sverige
            skulle kunna uppstå situationer där den svenska modellens trovärdighet
            skulle kunna ifrågasättas. Ett exempel på detta skulle kunna vara
            att en idrottsutövares misstänkta bruk av förbjudna dopnings­substanser
            eller metoder inte utreds eller bestraffas för att Svensk Antidoping
            är tätt knuten till RF och svensk idrottsorganisation. Utredningen
            menar att ytterligare en anledning att skilja antidopningsverksamheten
            från RF är Europarådskonventionen mot dopning inom idrott som
            betonar att all organiserad idrott omfattas av konventionen –
            något som inte efterlevs i Sverige idag. En idrott som inte är
            ansluten till RF omfattas nämligen inte av någon statligt understödd
            antidopningsverksamhet, även om idrotten verkar under ett internationellt
            förbund som undertecknat världsantidopningskoden. Det är idrotter
            som alltså borde ha, men som idag saknar, en nationell antidopningsverksam­het
            med kontroller och annan verksamhet.
          </p>
          <p xml:id="i-MtPGb3h2x6UX37YMtz5BQK">
            Ytterligare ett argument för införande av en fristående NADO
            är att Svenska Friidrottsförbundet 2017 lämnade in en motion till
            RF som uppmanade Riksidrottsstyrelsen att skyndsamt verka för
            en antidopningsverksamhet helt fristående och organisatoriskt
            oberoende från RF.
          </p>
          <p xml:id="i-WgGZ8hKkNPN4yvZfJVDAjB">
            För att Sverige ska kunna upprätthålla en internationellt ledande
            position inom antidopningsarbetet och för att stödja den starka
            rörelsen bland idrottsutövare nationellt och internationellt anser
            Kristdemokraterna därför att det är av yttersta vikt att skynd­samt
            verka för att Sveriges antidopningsorganisation blir helt fristående
            och organisa­toriskt oberoende från RF.
          </p>
          <p xml:id="i-6mcrZVxXB1GL5bsufNZmAk">
            Förstärkt antidopningsarbete i folkhälsoförebyggande syfte
          </p>
          <p xml:id="i-X6Y87v7rytKCLsKgKFXXM5">
            Om den svenska antidopningsverksamheten blir organisatoriskt
            oberoende från RF skulle den i likhet med verksamheten i exempelvis
            Norge och Danmark få ett bredare folkhälsoförebyggande antidopningsuppdrag.
            Idag finns det flera fristående antidop­ningsaktörer som genom
            en formaliserad samverkan skulle kunna stärka det före­byggande
            arbetet: Dessa aktörer inkluderar Prodis-nätverket (Prevention
            av dopning i Sverige), STAD (Stockholm förebygger alkohol- och
            drogproblem), Dopingjouren och Arne Ljungqvists stiftelse.
          </p>
          <p xml:id="i-CCNgakywrqrPXc4pmhwJsU">
            Det finns i stora drag tre olika grupper som använder dopningsmedel
            och det krävs olika insatser för att minska användningen av preparaten
            i de olika grupperna. Elitidrottare frestas att använda dopningsmedel
            för att förbättra den fysiska prestationen i syfte att vinna tävlingar,
            lösa viktproblem och minska smärta. Det är mot denna grupp som
            dagens Svensk Antidoping främst riktar sin verksamhet.
          </p>
          <p xml:id="i-1Ry9Jr11brX2nwxFYV2q6">
            En annan grupp dopningsanvändare består av framför allt killar
            som tränar på gym och använder anabola steroider för att snabbt
            förbättra sitt utseende och bli mer muskulösa. Denna grupp är
            till antalet större än den som ingår i gruppen med elitidrottare.
            En ny dansk retrospektiv studie
            <ref target="i-M9BXfVYRSq6quzwceRbCSd">
              [9]
            </ref>
            utförd på just denna grupp visar att dessa män har en signifikant
            förhöjd risk att dö en förtidig död samt att de har en förhöjd
            frekvens av sjukhusvistelser jämfört med en kontrollgrupp som
            inte brukade anabola steroider. Dessa resultat belyser vikten
            av att uppmuntra hälsosam träning och verka för att motverka frestelserna
            för att dopingmedel används exempelvis vid gym där utseende och
            en tonad kropp är de starkaste motivationsfaktorerna för träningen.
            Det svenska STAD- och Prodis-nätverket driver ett ambitiöst antidopningsarbete
            med informations­kampanjer och utbildning av personal på gym.
            <ref target="i-Rpb9u5ZVDVNZdScndgAouy">
              [10]
            </ref>
            Men nätverket har haft svårt att nå ut till alla gym. I Danmark
            är det obligatoriskt enligt lag för alla gym att med en väl synlig
            dekal ange om de jobbar med den danska antidopningsorganisationen
            eller inte. En antidopningslicensiering enligt dansk modell skulle
            troligen stärka Prodis-nätverket och öka förutsättningarna för
            ett framgångsrikt antidopningsarbete även i Sverige.
          </p>
          <p xml:id="i-S7PV7fRMcZHJDPhdmGP9HP">
            Den tredje gruppen är personer i kriminella kretsar där experimenterade
            med olika droger har visat sig kunna leda till användande av anabola
            steroider för att bli stark, aggressiv och känslokall samt för
            att öka känslan av oövervinnerlighet. Handeln med dopningspreparat
            och droger sker övervägande på Internet och det finns ett stort
            antal nätshoppar där man enkelt kan köpa anabola androgena steroider.
            Vi anser därför att det är avgörande att rättsvårdande myndigheter
            såsom polis och tullmyndigheten har möjligheter att effektivt
            koordinera spaning på nätet för att kartlägga försäljningen och
            minska tillgängligheten av dopningspreparat.
          </p>
          <p xml:id="i-XfUTg56NchfMtnLbPZWqyz">
            För att förebygga användandet av dopningspreparat även utanför
            elitidrotten är det nödvändigt att sprida kunskap om dopningspreparatens
            negativa effekter. Genom ett bredare folkhälsoförebyggande uppdrag
            skulle den svenska antidopningsverksamheten tillsammans med universitet
            och högskolor kunna bidra till att sprida kunskap som kan vara
            avgörande för att avstå från dopning när värderingar, attityder
            och grupptryck bildas, inte minst bland unga individer.
          </p>
          <p xml:id="i-NuWxFw4zujCfxtQmECe7vv">
            Ett nationellt kompetenscentrum för vård av dopningsskador
          </p>
          <p xml:id="i-FN3yR8UyXAt2TcarquoKAQ">
            Hur många som använder eller har använt dopningsmedel är svårt
            att uppskatta. Den senaste officiella bedömningen gjordes av Missbruksutredningen,
            som uppskattade antalet frekventa användare till drygt 10 000
            användare under 2009 och 2010. Men erfarenheterna från sjukvården
            visar ett ökat missbruk av anabola steroider. Det slås fast i
            ”Dopning – Översikt, vård och behandling” som är slutrapporten
            från Nationellt kompetensutvecklingsprojekt för dopningsproblematik
            (NKD) 2013–2015 som upp­skattar att det finns drygt 30 000 samtida
            användare per år.
            <ref target="i-H7SCiUQSmV1Y15wNnzsTEe">
              [11]
            </ref>
          </p>
          <p xml:id="i-CAq1r4ema4g9Y75McTepp8">
            Det vanligaste dopningspreparatet är anabola androgena steroider
            som bland annat kan leda till allvarliga hälsoeffekter inklusive
            hjärtförstoring, hjärtinfarkt, depression, blodproppar, förminskade
            testiklar, impotens och bröstkörteltillväxt.
          </p>
          <p xml:id="i-SVVJ5MwKVEzERkLyz7yerC">
            Missbruksutredningen
            <ref target="i-CNVwHQ9XUfkT33zkMTefRp">
              [12]
            </ref>
            föreslog 2011 uppförandet av ett nationellt kompetenscenter med
            syfte att utveckla och sprida kunskap om hur vård och behandling
            vid dopnings­problematik kan utformas. Centrumet skulle ge vård
            vid de svåraste fallen av dopnings­missbruk och tjäna som stöd
            till lokalt vårdarbete runt om i landet. NKD:s slutrapport är
            en första samlad nationell kunskapsöversikt i dopningsfrågan.
            Slut­rapporten har tagit fram bakgrundsfakta för såväl diagnostisering
            som behandling. En viktig del av utredningen är förslag till medicinsk
            utredning, behandlingsinnehåll och även hur bemanningen på en
            specialistmottagning för dopningsproblematik kan se ut. Idag är
            Dopningsmottagningen i Region Örebro län Sveriges enda specialistmottagning
            som tar emot patienter från hela landet. Men NKD:s slutrapport
            visar att behovet inte kan tillgodoses av en mottagning och föreslår
            att det successivt bör finnas 5 regionala subspecialiserade mottagningar
            för vård av dopningsskador. För att säkerställa kunskapsspridning
            samt forskning och utveckling inom området såväl som att säkra
          </p>
          <p xml:id="i-3VxMWFxLFP92DqpA5pWGYP">
            tillgången till en god och evidensbaserad vård för dopningsskador
            är det viktigt att följa upp hur arbetet med att införa ett nationellt
            kompetenscentrum fortskrider.
          </p>
        </div>
        <div type="motSignatures">
          <list>
            <item xml:id="i-EFfzM2dVQ77Mt1emu4mPKR">
              Pia Steensland (KD)
            </item>
            <item xml:id="i-Bn7y9gaTaWY9sR1Ni9Nhnb">
              Roland Utbult (KD)
            </item>
            <item xml:id="i-LiaGvewitrGVVZcWd4PMt3">
              Michael Anefur (KD)
            </item>
            <item xml:id="i-ND5Ss3Fhq8SEgThYeop1p2">
              Hans Eklind (KD)
            </item>
            <item xml:id="i-2GJ14yr2t7taFfe1LgfeeZ">
              Acko Ankarberg Johansson (KD)
            </item>
            <item xml:id="i-3ro7GtSBYQZ5ycddinZXqo">
              Gudrun Brunegård (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-R8E6gXR6KNaxU1wfMq2nWj">
              [1] https://www.wada-ama.org/en/what-we-do/the-code.
            </note>
            <note xml:id="i-57d9bfBpwogPdfCxmmX1Po">
              [2] https://www.wada-ama.org/sites/default/files/2017-08-02_rusada_roadmaptocompliance_en.pdf.
            </note>
            <note xml:id="i-9eenLEFkNBBc8n5dBc5vvw">
              [3] http://www.inado.org/fileadmin/user_upload/Special_NADO_Summit_Reform_Proposals.pdf.
            </note>
            <note xml:id="i-M7LtLCFxxW4Y6rEnsHDhrm">
              [4] http://athletesforcleansport.com/wp-content/uploads/2018/10/The-Alternative-Reforming-WADAs-Governance-for-a-new-Anti-Doping-Age.pdf.
            </note>
            <note xml:id="i-EGNTRkya6WE4eMozPB4aPX">
              [5] https://www.rf.se/Allanyheter/sverigevarnardeaktivaochkravertillsammansmed16andralanderettreformarbeteavwada/?fbclid=IwAR3mUAiUgglsRuNtS62ZkxBBipoQKgyEiLly1WHkNp4BQvdedwQ3WygLY14.
            </note>
            <note xml:id="i-HLCAKsg6rvU2jVxWaVU4Nh">
              [6] https://www.rf.se/Antidoping/.
            </note>
            <note xml:id="i-Jixg8jakR1rACSnamcuq35">
              [7] https://www.rf.se/Antidoping/Antidopingarbetet/vemgorvad/.
            </note>
            <note xml:id="i-AWiRg24peKHganknd73PWb">
              [8] SOU 2011:10.
            </note>
            <note xml:id="i-M9BXfVYRSq6quzwceRbCSd">
              [9] Horwitz et al, 2018, Journal of Internal Medicine, Health
              consequences of androgenic anabolic steroid use.
            </note>
            <note xml:id="i-Rpb9u5ZVDVNZdScndgAouy">
              [10] STAD, Utvärdering av 100 % ren hårdträning – en metod för
              att förebygga dopning på gym, 2018, rapport nr 63.
            </note>
            <note xml:id="i-H7SCiUQSmV1Y15wNnzsTEe">
              [11] Dopning – Översikt, vård och behandling samt idéskiss till
              ett nationellt kompetenscentrum, slutrapport från Nationellt kompetensutvecklingsprojekt
              för dopningsproblematik (NKD) 2013–2015.
            </note>
            <note xml:id="i-CNVwHQ9XUfkT33zkMTefRp">
              [12] SOU 2011:35.
            </note>
          </noteGrp>
        </div>
      </div>
    </body>
  </text>
</TEI>
