<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-02831">
  <teiHeader>
    <fileDesc>
      <titleStmt>
        <title>Rättvis och hållbar tillväxt</title>
        <author corresp="i-bRyJHEKb5DCkicXkuZwMY">av Ulf Kristersson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2831 av Ulf Kristersson m.fl. (M)</title>
          <idno type="rdwebb">H7022831</idno>
          <rs type="number">2831</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7022831/text</ref>
          <ref type="dokument_url_html">http://data.riksdagen.se/dokument/H7022831</ref>
          <ref type="dokumentstatus_url_xml">http://data.riksdagen.se/dokumentstatus/H7022831</ref>
          <ref type="docx">http://data.riksdagen.se/fil/EA0962A5-7012-4064-832D-511AAF3DC76C</ref>
          <ref type="pdf">http://data.riksdagen.se/fil/6FC0F4FE-42AB-49F4-9D2A-8EE9B8B4D4F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9djr5NZ4oM4Aod7RNiecdM" type="signed"/>
        <correspContext corresp="i-9djr5NZ4oM4Aod7RNiecdM">
          <note type="signatory" corresp="i-bRyJHEKb5DCkicXkuZwMY"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-TigPaPfe7eBTgfMXr1phgo"/>
        </correspContext>
        <correspAction type="submitted" xml:id="i-Uur9JtyukquMD2VA3TR34J">
          <date when="2019-10-03"/>
          <time when="12:52:40"/>
        </correspAction>
        <correspAction type="reviewed" xml:id="i-6Sbmop7NAT6GvwsxDwZtYN">
          <date when="2019-10-03"/>
          <time when="15:39:00"/>
        </correspAction>
        <correspAction type="referred" xml:id="i-7AdDHfMzyDXfvrnEccy7Wq">
          <date when="2019-10-11"/>
        </correspAction>
        <correspAction type="assigned" xml:id="i-X994pmGeW3G3h5e5DTvitN">
          <date when="2020-09-01"/>
          <time when="08:55:44"/>
        </correspAction>
        <correspContext corresp="i-X994pmGeW3G3h5e5DTvitN">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-XSY8aYBVvJh3yrox5hjbiQ"/>
        <correspContext corresp="i-XSY8aYBVvJh3yrox5hjbiQ">
          <ref type="uppgift">2019/20:CU9</ref>
          <ref type="ref_dok_id">H701CU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RF6yABXc4wjLFA5TtuwUF2"/>
        <correspContext corresp="i-RF6yABXc4wjLFA5TtuwUF2">
          <ref type="uppgift">2019/20:FiU22</ref>
          <ref type="ref_dok_id">H701FiU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Wvc8pF5xqKcbtxUXWNskdY"/>
        <correspContext corresp="i-Wvc8pF5xqKcbtxUXWNskdY">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3F47CehB8JcwfgS1zNnK9X"/>
        <correspContext corresp="i-3F47CehB8JcwfgS1zNnK9X">
          <ref type="uppgift">2019/20:FiU26</ref>
          <ref type="ref_dok_id">H701FiU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RgPXLpLNdZ9j7DmZ2rRGkC"/>
        <correspContext corresp="i-RgPXLpLNdZ9j7DmZ2rRGkC">
          <ref type="uppgift">2019/20:FiU25</ref>
          <ref type="ref_dok_id">H701FiU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BF2sBocjV4C3Jv2EStP5Zm"/>
        <correspContext corresp="i-BF2sBocjV4C3Jv2EStP5Zm">
          <ref type="uppgift">2019/20:KU15</ref>
          <ref type="ref_dok_id">H701KU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU15</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FmFcwAf4fNAHjoNQ4LZ7yj"/>
        <correspContext corresp="i-FmFcwAf4fNAHjoNQ4LZ7yj">
          <ref type="uppgift">2019/20:TU11</ref>
          <ref type="ref_dok_id">H701TU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU11</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QFHzXGBcpXZSgY5CRa9ouN"/>
        <correspContext corresp="i-QFHzXGBcpXZSgY5CRa9ouN">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LZeBLmyPvt4PpgcefJrKTo"/>
        <correspContext corresp="i-LZeBLmyPvt4PpgcefJrKTo">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UeoVyGxECzKx86g2mnm872"/>
        <correspContext corresp="i-UeoVyGxECzKx86g2mnm872">
          <ref type="uppgift">2019/20:CU10</ref>
          <ref type="ref_dok_id">H701CU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PmgtbEKUqNMJ8TvW1JJJdN"/>
        <correspContext corresp="i-PmgtbEKUqNMJ8TvW1JJJdN">
          <ref type="uppgift">2019/20:TU12</ref>
          <ref type="ref_dok_id">H701TU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU12</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HkJ2pjKBXwSBCCo7A8s5iV"/>
        <correspContext corresp="i-HkJ2pjKBXwSBCCo7A8s5iV">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FJbJ2ZjxFFWa1H8tLi9Ude"/>
        <correspContext corresp="i-FJbJ2ZjxFFWa1H8tLi9Ude">
          <ref type="uppgift">2019/20:NU10</ref>
          <ref type="ref_dok_id">H701NU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU10</ref>
          <ref type="ref_dok_titel">Elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EyxCaDZ6JxwgGUSCNNH2hv"/>
        <correspContext corresp="i-EyxCaDZ6JxwgGUSCNNH2hv">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CUQnoifoWKTsniBmqDj1XQ"/>
        <correspContext corresp="i-CUQnoifoWKTsniBmqDj1XQ">
          <ref type="uppgift">2019/20:NU16</ref>
          <ref type="ref_dok_id">H701NU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU16</ref>
          <ref type="ref_dok_titel">Riksrevisionens granskning av statliga insatser för att underlätta nyföretagande genom digitalisering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-W2BCRGdYkJ6mvueC5DsAN3"/>
        <correspContext corresp="i-W2BCRGdYkJ6mvueC5DsAN3">
          <ref type="uppgift">2019/20:NU14</ref>
          <ref type="ref_dok_id">H701NU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2831 av Ulf Kristersson m.fl. (M) Rättvis och hållbar tillväxt</div>
      </div>
      <div type="motBody">
        <div type="motProposal" subtype="förslag">
          <head xml:id="i-XDqDDXkVo6813xW9EGB83a">
            Förslag till riksdagsbeslut
          </head>
          <list style="ol">
            <item xml:id="i-HxhGcbusuwXK6giYzJmVX1">
              Riksdagen ställer sig bakom det som anförs i motionen om en fullt
              finansierad skattereform med lägre samlat skattetryck och tillkännager
              detta för regeringen.
            </item>
            <item xml:id="i-7c8Exwx5br14vzXP47yM2E">
              Riksdagen ställer sig bakom det som anförs i motionen om att
              införa ett utbildningsavdrag för egna utbildningskostnader och
              skattelättnader för företag som köper utbildning till sina anställda,
              och detta tillkännager riksdagen för regeringen.
            </item>
            <item xml:id="i-MJ8kFCrJLP37Z7a11kEYsZ">
              Riksdagen ställer sig bakom det som anförs i motionen om att
              göra expertskatten mer fördelaktig och tillkännager detta för
              regeringen.
            </item>
            <item xml:id="i-4Vt8EM37kY4KYBJa6kYziX">
              Riksdagen ställer sig bakom det som anförs i motionen om att
              öka kapaciteten på Arlanda och tillkännager detta för regeringen.
            </item>
            <item xml:id="i-VckMPDT6UAWCpwUU7dpbbM">
              Riksdagen ställer sig bakom det som anförs i motionen om att
              göra det enklare att driva företag och genomföra genomgripande
              regelförenklingar och tillkännager detta för regeringen.
            </item>
            <item xml:id="i-PYATegT8WfEZxdQtn7BhxE">
              Riksdagen ställer sig bakom det som anförs i motionen om att
              begränsa Skatteverkets möjligheter att fatta beskattningsbeslut
              retroaktivt och tillkännager detta för regeringen.
            </item>
            <item xml:id="i-7YYKwR3dV2mQji6JnLxFba">
              Riksdagen ställer sig bakom det som anförs i motionen om att
              reformera reglerna om företrädaransvar för skatter och tillkännager
              detta för regeringen.
            </item>
            <item xml:id="i-NEWr72Fyn3FTPqgcYPDdpj">
              Riksdagen ställer sig bakom det som anförs i motionen om att
              införa ett förenklat och standardiserat regelverk för testbäddar
              och tillkännager detta för regeringen.
            </item>
            <item xml:id="i-3qxBdVCfQcBsmXKzbkm1JW">
              Riksdagen ställer sig bakom det som anförs i motionen om att
              fler myndigheter ska få i uppdrag att arbeta för att öka utbudet
              och tillgängligheten av öppna data och tillkännager detta för
              regeringen.
            </item>
            <item xml:id="i-RUM2sh92rwK38UW286c6fJ">
              Riksdagen ställer sig bakom det som anförs i motionen om att
              Sverige bör införa en nationell digital plattform för säker överföring
              av information mellan myndigheter och medborgare och tillkännager
              detta för regeringen.
            </item>
            <item xml:id="i-6WaKWKLBNqabRi6kkxb5ei">
              Riksdagen ställer sig bakom det som anförs i motionen om att
              höja bolånetaket från 85 procent till 90 procent och tillkännager
              detta för regeringen.
            </item>
            <item xml:id="i-YHi1QiDwjiaJwvuaUru3We">
              Riksdagen ställer sig bakom det som anförs i motionen om att
              möjliggöra ombildning till ägarlägenheter och tillkännager detta
              för regeringen.
            </item>
            <item xml:id="i-aazfbLT4P6MgY3eYKpCkC">
              Riksdagen ställer sig bakom det som anförs i motionen om att
              ta bort ränteavdragen för blancolån och tillkännager detta för
              regeringen.
            </item>
            <item xml:id="i-GYtrHSzrKstPwYgZEFazwx">
              Riksdagen ställer sig bakom det som anförs i motionen om att
              regeringen bör ta initiativ till breda samtal för att nå en blocköverskridande
              bostadspolitisk reform och tillkännager detta för regeringen.
            </item>
            <item xml:id="i-RRUkAafBMvLm2G5rXVsS1K">
              Riksdagen ställer sig bakom det som anförs i motionen om att
              energipolitiska mål ska omfatta alla fossilfria kraftslag och
              tillkännager detta för regeringen.
            </item>
            <item xml:id="i-2B9j4qNpbYUgEqjNjAH1pa">
              Riksdagen ställer sig bakom det som anförs i motionen om att
              säkerställa en tillräcklig överföringskapacitet i elnäten och
              tillkännager detta för regeringen.
            </item>
            <item xml:id="i-LfEMRej6b5kFPwobkvHV1v">
              Riksdagen ställer sig bakom det som anförs i motionen om att
              energiforskningsresurser ska gå till alla fossilfria energikällor
              och tillkännager detta för regeringen.
            </item>
            <item xml:id="i-CEx5aMDBpqPeaiK9zqoLZh">
              Riksdagen ställer sig bakom det som anförs i motionen om en färdplan
              mot fjärde generationens kärnkraft och tillkännager detta för
              regeringen.
            </item>
            <item xml:id="i-2BmSXTCRaS7CySftvj9rc1">
              Riksdagen ställer sig bakom det som anförs i motionen om att
              ge Svenska kraftnät ett utökat ansvar för leveranssäkerhet och
              tillkännager detta för regeringen.
            </item>
            <item xml:id="i-7sWtjSutwQPnkD6nNFvfCX">
              Riksdagen ställer sig bakom det som anförs i motionen om en fortsatt
              satsning på teknikneutralt stöd till laddinfrastruktur och tillkännager
              detta för regeringen.
            </item>
            <item xml:id="i-SpeS9Z5hiqUaSvon42Try">
              Riksdagen ställer sig bakom det som anförs i motionen om en nationell
              strategi för elektrifiering av vägnätet i Sverige och tillkännager
              detta för regeringen.
            </item>
            <item xml:id="i-8J3dmh7Kk9QGjidaKHvx8e">
              Riksdagen ställer sig bakom det som anförs i motionen om ett
              grönt snabbspår för snabbare handläggning av tillstånd till verksamheter
              som kan skapa klimatnytta och tillkännager detta för regeringen.
            </item>
            <item xml:id="i-85Yaz1bNbErhu79dcZZWKM">
              Riksdagen ställer sig bakom det som anförs i motionen om att
              minska de riktade statsbidragen till förmån för generella statsbidrag
              och tillkännager detta för regeringen.
            </item>
            <item xml:id="i-CxRnPx9Hbs4nyBom7Uwes">
              Riksdagen ställer sig bakom det som anförs i motionen om att
              införa ett nytt frikommunförsök och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-EonutbbbjvTxQeQhKRMoq9">
            Motivering
          </head>
          <p xml:id="i-HcRXwsFjZ38FEKM6rL7kAd">
            Sverige ska vara ett land där alla invånare vet att varje arbetad
            timme, varje ansträngning, lönar sig och att varje inarbetad skattekrona
            går till rätt sak. Ett Sverige där ett fritt näringsliv skapar
            ett välstånd som kommer alla till del. Där entreprenörer vågar
            satsa, vågar misslyckas för att försöka igen och till sist lyckas.
            Där företag väljer att etablera sig för att villkoren är gynnsamma.
          </p>
          <p xml:id="i-AASsYzRoD5SRQrQYJcgHjW">
            Ett Sverige där integrationen i stället för att – som i dag –
            vara ett problem bidrar till att lösa problem. Där förutsättningar
            ges för alla att göra sin livsresa. Ett Sverige där alla vågar
            drömma om att kunna äga sin egen bostad och där inte bara några
            har möjlighet att förverkliga den drömmen.
          </p>
          <p xml:id="i-EoBDC9PunfEekYgW1SkUUR">
            Ett Sverige som drar nytta av den nya tekniken. Där digitalisering,
            automatisering och AI inte konkurrerar ut oss utan gör oss bättre,
            effektivare och mer konkurrens­kraftiga.
          </p>
          <p xml:id="i-41sB6u5i9ENapowvaWfS6t">
            Ett Sverige och en värld som bekämpar klimatförändringar tillsammans
            i stället för att som i dag låta dem skapa motsättningar och orättvisor,
            mellan såväl stad och land som nationer – och dra oss isär.
          </p>
          <p xml:id="i-EK4dMPuicfKvvoLGAs5HyE">
            Vi vet att svensk tillväxt måste byggas av alla som bor här.
            Men också komma alla som bygger den till del. Och svensk tillväxt
            ska förutsätta – inte åsidosätta – minskade utsläpp och bygga
            Sverige starkt över tid.
          </p>
          <head type="h2" xml:id="i-BNQjoGSXA34JETj1S7Lo6u">
            Jobb och företagande bygger Sverige
          </head>
          <p xml:id="i-7Nq3YnLrDvBNAcJ1ev9cm1">
            Sverige ska vara ett land där alla gör sin del – det är bärande
            i den nya svenska modell Moderaterna vill bygga. Full sysselsättning
            är centralt för vårt nuvarande och framtida välstånd – men det
            är mer än så. Det är också en fråga om vilket samhälle vi vill
            ha. När det lönar sig att arbeta blir det tydligt att det är rätt
            att anstränga sig för att skapa en bättre tillvaro för sig själv
            och för andra.
          </p>
          <p xml:id="i-5zmhdXUJe48t8XSxra6Cdj">
            I dag ser vi hur integrationen inte fungerar. Frånvaron av reformer
            de senaste åren, kombinerat med en mycket stor asylinvandring,
            har förvandlat utmaningen till ett akut problem. Nu behövs reformer
            för att förhindra att människor hamnar i långvarigt bidragsberoende
            och underlätta för dem som befinner sig i det att ta sig ur.
          </p>
          <p xml:id="i-Edvm5jE8ZrEXyMf5t1Afkm">
            Samtidigt som Moderaterna behöver ha svar på de problem som Sverige
            har här och nu så har vi också ett ansvar att rikta blicken framåt
            och se till att Sverige kan bli ett bättre land att leva i, även
            för nästa generation. Det är tillväxt som bygger vårt välstånd.
            Det är framför allt när människors initiativ och arbete uppmuntras
            samt när företag ges förutsättningar att starta och växa som nya
            arbetstillfällen skapas och fler skattekronor kan fördelas.
          </p>
          <p xml:id="i-8MVijmwhbCm115FBZ77tfi">
            Moderaterna ska verka för ett gott företagsklimat i allmänhet,
            och ett mycket gott små- och nyföretagarklimat i synnerhet. Villkoren
            för företag som verkar i Sverige måste vara konkurrenskraftiga
            jämfört med villkoren i andra länder. Arbetet med att genomföra
            regelförbättringar ska prioriteras, både här hemma och på EU-nivå.
            Exempelvis behöver reglerna för personaloptioner förbättras. Vi
            vill också sänka marginalskatterna och säger nej till skattehöjningar
            på entreprenörskap. Sparande ska underlättas och bolagsskatten
            ska bli mindre betungande.
          </p>
          <p xml:id="i-ByZsfLb3MvZ7qtAPaLzdKn">
            Ska vi klara välfärdens utmaningar på längre sikt behöver villkoren
            för företagens investeringar förbättras och skatterna på arbete
            minska. Investeringar och företagande ska löna sig bättre i Sverige.
            Skattesystemet ska belöna ansträngning, minimera sär­behandling
            och kryphål samt uppfattas som legitimt. Då kan fler investeringar
            hamna i Sverige.
          </p>
          <p xml:id="i-BuAEEH3PXMZ8BKCSyofNA3">
            För snabbväxande globala bolag krävs också bättre villkor för
            internationella rekryteringar. Därför vill Moderaterna se bättre
            regler för personaloptioner i tillväxt­företag. Systemet för arbetskraftsinvandring
            bör dessutom ses över för att förenkla och snabba på internationella
            rekryteringar. Moderaterna vill korta handläggningstiderna hos
            Migrationsverket, sätta stopp för kompetensutvisningar och se
            ett talangvisum för högkvalificerad arbetskraft.
          </p>
          <p xml:id="i-GmrUYEAamhcDfX3JeBbGm8">
            För att ta vara på den nya teknikens möjligheter och utveckla
            Sveriges inter­nationella konkurrenskraft behövs en sammanhållen
            och offensiv digitaliseringspolitik. Sverige behöver bli världsledande
            på att nyttja digitaliseringens möjligheter.
          </p>
          <p xml:id="i-KmVePoPagVs5wfSiiCrw58">
            Om målet om full sysselsättning ska nås måste arbete löna sig.
            Drivkrafterna för att arbeta måste vara starkare än drivkrafterna
            att försörjas av bidrag. Om en arbetstagare är sjuk eller av andra
            skäl inte kan arbeta ska det finnas ett trygghetssystem som fungerar.
            Men för den som kan arbeta ska det alltid vara lönsamt att ta
            ett jobb och bidra till det gemensamma. Moderaterna ska sänka
            skatten på arbetsinkomster – genom en skatte­reform – och säkerställa
            att bidrags- och transfereringssystem främjar arbetslinjen.
          </p>
          <p xml:id="i-GS9ixhV5CRcSb6B7EJhR4P">
            Moderaterna vill genomföra en stor bidragsreform. Bland personer
            som får sin huvudsakliga inkomst från etableringsersättningen
            eller från försörjningsstödet är drivkrafterna att börja arbeta
            små, ibland till och med negativa. Detta gäller i synnerhet för
            familjer med barn. I Sverige ska en självklar princip gälla: ingen
            som kan jobba ska tjäna mer på bidrag än på arbete. För att säkerställa
            att det alltid ska löna sig att arbeta vill vi införa ett bidragstak
            som omfattar personer som har etableringsersättning eller försörjningsstöd
            av arbetsmarknadsskäl.
          </p>
          <p xml:id="i-44jTvqFv5nTU9bsqcdHop5">
            Försörjningsstödet är tänkt som det yttersta skyddet när andra
            möjligheter är ut­tömda. För många arbetslösa har det dock blivit
            en långvarig försörjning, inte minst för utrikes födda kvinnor
            som ofta är överrepresenterade i försörjningsstödet. Att bryta
            beroendet av försörjningsstöd är därför inte bara centralt för
            att bekämpa utanförskapet, utan också en jämställdhetsfråga. Socialtjänstlagen
            bör skärpas så att alla kommuner ställer krav på motprestation,
            normalt på heltid, för den som får försörjningsstöd. Dagens aktivitetskrav
            bör också få större inslag av jobbsökande. Det ska till exempel
            ställas krav i alla kommuner på att den som har försörjningsstöd,
            men som kan arbeta, ska söka arbete i hela landet. Aktivitetskraven
            i socialtjänstlagen bör även utökas.
          </p>
          <p xml:id="i-9kV6nYjNX2qbAXUhXQawPk">
            Den som uppbär föräldrapenning och söker kompletterande försörjningsstöd,
            ofta nyanlända kvinnor, ska åläggas ett krav på att delta i exempelvis
            språkinsatser. Den som inte fullföljer sin motprestation bör inte
            kunna räkna med fullt bidrag.
          </p>
          <p xml:id="i-KuT4EW6hK5K5MyF4gnYGdP">
            För att ersättnings- och bidragssystem inte ska vara bromsklossar
            för integration, eller till och med påverka systemens legitimitet
            ska nyanlända i större grad successivt ska arbeta sig in i rätten
            till olika bidrag och sociala ersättningar. Full tillgång till
            svenska bidrag och förmåner bör man enbart få genom eget arbete
            eller genom permanent och laglig bosättning i landet. Undantaget
            för flyktingar och alternativt skyddsbehövande i kvalificeringsregeln
            för garantipension och sjuk- och aktivitets­ersättning bör också
            tas bort. Samma kvalificeringsregler ska gälla lika för alla i
            Sverige.
          </p>
          <p xml:id="i-HF4BuCJr6RfiBLugrPPz5P">
            Högre ställda krav – inte minst på att lära sig svenska – och
            bättre drivkrafter till arbete är viktiga delar i arbetet för
            en bättre integration. Moderaterna vill även införa inträdesjobb
            så att fler med lägre utbildning och kortare arbetslivserfarenhet
            ska kunna lära sig jobbet på jobbet. Vid sidan av dagens treåriga
            nationella gymnasieprogram, vill vi också att det ska inrättas
            en tvåårig yrkesskola på gymnasial nivå, där fokus ligger på yrkesämnen
            och för nyanlända svenska.
          </p>
          <p xml:id="i-PG49EZY9FfoAqnPy1bgwMM">
            I en situation där en allt större andel av de arbetslösa utgörs
            av utsatta grupper och jobbklyftan mellan utrikes och inrikes
            födda ökar är det angeläget att sänka trösklarna in på arbetsmarknaden.
            För att öka rörligheten och matchningen på arbetsmarknaden och
            ge fler möjlighet att få ett arbete bör turordningsreglerna reformeras.
            Moderaterna förordar turordningsregler som i högre grad är baserade
            på kompetens.
          </p>
          <p xml:id="i-XxtN8TNLug6RkGYLRrWLq3">
            Moderaterna är det enda partiet med en sammanhållen integrationspolitik
            – men vi har inte alla svar. Därför har en integrationskommission
            tillsatts som ta fram den handlingsplan som Sverige aldrig har
            haft men så länge har behövt. Kommissionen ska hämta lärdomar
            från länder som har lyckats bättre än Sverige.
          </p>
          <p xml:id="i-BiEZ6P4NTe9GQLXGSNZMGY">
            Vi lever i genomsnitt 20 år efter pensioneringen. Det är en fantastisk
            utveckling som kräver en förändring i synen på ålder. Det är viktigt
            att politiken visar förståelse och respekt för att äldre inte
            är en homogen grupp människor med samma behov och önskemål. Det
            behöver skapas fler vägar för att underlätta för människor att
            leva det aktiva liv de vill leva. Många vill stanna kvar ett eller
            flera år längre på arbets­marknaden och då ska politiken underlätta
            för det. Budgeten för 2019 innebar att den särskilda löneskatten
            för äldre togs bort – det underlättar för arbetsgivare att knyta
            till sig och fortsatt ha erfarna medarbetare anställda. Moderaterna
            ska fortsatt underlätta för erfarna medarbetare att stanna kvar
            i arbetslivet längre.
          </p>
          <p xml:id="i-C3AuLU8QjRNXGGpMjqsxXX">
            Efter flera år av högkonjunktur har konjunkturtoppen nu passerats.
            För att under­stödja tillväxten framöver behöver åtgärder vidtas
            som frigör ytterligare produktions­resurser i ekonomin och stimulerar
            produktivitetstillväxten. För att värna Sveriges välståndsutveckling
            krävs strukturella reformer för investeringar, omställning och
            som främjar inträdet på arbetsmarknaden. Dessa reformer ska genomföras
            samtidigt som starka offentliga finanser upprätthålls och de finansiella
            ramverken värnas. Bara så kan vi bygga ett bättre Sverige för
            nästa generation.
          </p>
          <head type="h3" xml:id="i-Y3zbCqaujkLvaSpg5Um3XM">
            En skattereform för att lösa samhällsproblem
          </head>
          <p xml:id="i-W85vg6CAagqdEcyPVhF6eo">
            Svenska folket betalar bland världens högsta skatter och ska
            också kunna räkna med att varje krona gör så stor nytta som möjligt.
            Varje skattekrona – även om beloppen är små – som slösas bort,
            tär på skattemoralen och skadar sammanhållningen i vårt land.
            En ny skattereform måste utgå från de samhällsproblem som ska
            lösas. Den ska syfta till att stärka människors och familjers
            frihet och självbestämmande, skapa fler jobb och öka tillväxten.
            Men den ska också värna sammanhållningen i Sverige.
          </p>
          <p xml:id="i-L5JJNR6vV5LA72V5DhQC9v">
            Lägre skatter ökar människors utrymme att själva forma sina liv
            och sin framtid. Det ger alla en större möjlighet att bygga upp
            ett eget sparande och en buffert som minskar beroendet av andra
            eller av staten. En fjärdedel av alla svenskar saknar en sådan
            buffert, och många fler saknar egna resurser för att klara större
            oförutsedda händelser. Eget sparande är också den främsta finansieringskällan
            för nystartade företag.
          </p>
          <p xml:id="i-AeBb6y6kYs6sJdG2QXdmwj">
            Det är i dag för svårt för utrikes födda i allmänhet och nyanlända
            i synnerhet att komma in på den svenska arbetsmarknaden och skaffa
            sig egen försörjning. Tillväxten per person är låg både i ett
            historiskt och i ett internationellt perspektiv. Arbetskrafts­bristen
            är stor i nästan alla sektorer, inte minst i välfärden. Allt för
            många företag och entreprenörer väljer att expandera i andra länder
            än Sverige. För att öka drivkrafterna till arbete och företagsamhet
            behöver skattesatserna komma ner, skattebaserna breddas och det
            totala skattetrycket sänkas. Dessutom behöver kombinationen av
            skatter och de samlade bidragssystemen analyseras samlat för att
            inte utanförskapet återigen ska ta fart när ekonomin vänder ner.
            Moderaternas skattereform har nedanstående utgångspunkter.
          </p>
          <p xml:id="i-G3d2FU3oZXAwBNKZ5ZesMV">
            Fullt finansierad med lägre samlat skattetryck
          </p>
          <p xml:id="i-WDpADt92573cFc6XWsYt5y">
            För att göra skattereformen långsiktigt uthållig och för att
            värna starka offentliga finanser ska reformen vara fullt finansierad.
            Rätt utformad har en skattereform betydande positiva dynamiska
            effekter, alltså högre skatteintäkter till följd av att fler jobbar,
            fler arbetade timmar och en högre tillväxt. Det finns till exempel
            mycket som tyder på att sänkta marginalskatter skulle innebära
            högre skatteintäkter när antalet arbetade timmar ökar. Dessa effekter
            är dock osäkra både till storlek och till när de skulle få effekt.
            Skattereformen 1990 var till exempel till viss del finansierad
            av dynamiska effekter. Dessa effekter materialiserades dock inte
            omedelbart. Därför är vår ingång att en skattereform ska vara
            fullt finansierad.
          </p>
          <p xml:id="i-6amTMm3A17tfPePTpFSehT">
            En fullt finansierad skattereform innebär att vissa skatter kommer
            att höjas. Dock har så gott som samtliga skatter negativa effekter
            på samhällsekonomins funktionssätt, även om skatterna kan vara
            olika skadliga. Trafikverket räknar, baserat på empiriska studier,
            till exempel med 30 procent högre kostnader för infrastrukturinvesteringar
            som är skattefinansierade. De faktiska marginalskatterna består
            inte bara av inkomst­skatterna, utan också av arbetsgivaravgifter,
            moms och andra konsumtionsskatter.
          </p>
          <p xml:id="i-2uYzGpXPFtFzuUuv8nmi99">
            Ska vi lösa de utmaningar vi står inför behöver skattetrycket
            sänkas. Därför kommer delar av skattesänkningarna finansieras
            av utgiftsminskningar och vår skattereform kombineras därför med
            en utgiftsreform. Statens kärnuppgifter och välfärdens kärna ska
            värnas men utgifterna ska prioriteras och uppgifterna renodlas.
            Den som betalar skatt i Sverige ska kunna räkna med att varje
            krona används klokt och gör så stor nytta som möjligt. Vi visade
            i den senaste statsbudgeten att det är möjligt att kombinera sänkta
            skatter med höjda anslag till polis, försvar, vård, skola och
            omsorg och samtidigt respektera de finansiella ramverken.
          </p>
          <p xml:id="i-TTmepTRQvYnHa2taUJnPqf">
            Lägre skatt på små och medelstora inkomster för fler jobb och
            bättre integration
          </p>
          <p xml:id="i-MEZUhK7Co9CQomU9j13kdV">
            I ett läge där Sverige samtidigt har både ett stort utanförskap
            och en rekordstor arbets­kraftsbrist är behovet av lägre skatter
            på arbete betydande. Efter Alliansens åtta år och Moderaterna
            och Kristdemokraternas senaste skattesänkning i budgeten 2019
            avviker inte de svenska skatterna på arbete lika mycket gentemot
            övriga OECD-länder som tidigare. För låginkomsttagare är dock
            utbytet av att gå från bidrag till lågt, för ensam­stående lägst
            i OECD. Det får stora effekter. Till exempel är arbetslösheten
            fyra gånger så stor för utrikes födda som för inrikes födda och
            en majoritet av kvinnor från Asien och Afrika i arbetsför ålder
            arbetar inte. Det gör att skatten på låga inkomster behöver komma
            ner ytterligare om vi ska klara integrationen. De höga marginaleffekterna
            som exempelvis nyanlända möter är dock inte enbart en fråga om
            skatter utan också en fråga om hur generösa bidragssystemen är,
            hur de är konstruerade och hur de relaterar till skatterna. Därför
            behöver kombinationen av skatter och de samlade bidragssystemen
            analyseras samlat för att marginaleffekterna ska kunna minska
            och jobben bli fler. Att det inte gjordes i samband med skattereformen
            1990 är en av anledningarna till att förändringar som till exempel
            jobbskatteavdraget blev nödvändiga.
          </p>
          <p xml:id="i-KLjWaPgFZmfPow4JLurupx">
            Lägre skatt på låga inkomster är därför en central del av en
            moderat skattereform. Skattesystemet ska också uppfattas som legitimt
            och skatten för de över 65 år kommer därför också att sänkas i
            motsvarande grad. Det innebär att Moderaterna kommer att vara
            det parti som sänker skatterna mest både för de med låga arbetsinkomster
            och de med låga pensioner.
          </p>
          <p xml:id="i-MdYS2cCzJ6CCYMr1djtweo">
            Lägre marginalskatter så att alla får behålla minst hälften av
            en löneökning
          </p>
          <p xml:id="i-3oyeAhC8ne5GnUj2Ck6H3S">
            Förutom att skattekilarna är höga för låginkomsttagare är också
            marginalskatterna på höga inkomster de högsta i OECD. Det är problematiskt
            eftersom det innebär ett skatte­system som avskräcker från att
            utbilda sig, ta mer ansvar och att arbeta mer. För att klara behoven
            inom välfärden måste lärare, poliser, sjuksköterskor, socialsekreterare,
            läkare med mera förmås att bli fler och jobba mer. Snabbväxande
            företag måste också kunna locka till sig och behålla den mest
            kvalificerade arbetskraften. För höga inkomster finns det mycket
            som talar för att lägre skatter på arbete skulle vara själv­finansierade
            på några års sikt. Expertgruppen för studier i offentlig ekonomi
            (ESO) föreslår därför också att de högsta marginalskatterna bör
            sänkas kraftigt.
          </p>
          <p xml:id="i-WxKfepo48uWtGT3mY21pgJ">
            Ska vi möjliggöra både växande företag och hög kvalitet i välfärden
            måste fler utbilda sig och de som har utbildning jobba mer. Då
            kan inte Sverige ha världens högsta marginalskatter på högre inkomster
            och därmed mycket låga utbildningspremier. Att värnskatten tas
            bort år 2020 är ett välkommet första steg men det räcker inte.
            Marginal­skatterna behöver sänkas ytterligare för att principen
            om hälften kvar återigen ska gälla.
          </p>
          <p xml:id="i-KZgBMYjrFw5ZkCjEe8NcJb">
            Företagande och entreprenörskap för högre tillväxt och fler investeringar
          </p>
          <p xml:id="i-7dpciuWdNh2LKgxWZjfwk9">
            Ska Sverige kunna fortsätta vara ett rikt välfärdsland måste
            tillväxtförutsättningarna stärkas. Att Sverige är bland de utvecklade
            länder som har lägst tillväxt per capita just nu och att den historiskt
            låga tillväxten per capita ser ut att bestå under flera år är
            ett tecken på att tillväxtpolitiken inte är tillräckligt bra.
            Det kräver en bred palett av åtgärder men skattefrågorna är centrala.
            Bolagsskatter och kapitalskatter måste vara konkurrenskraftiga
            och uppmuntra till investeringar i Sverige. Villkoren för att
            starta, växa och expandera måste då vara goda. Fler ska våga lämna
            trygga och välbetalda jobb för att starta företag. Det svenska
            ägandet ska värnas och stärkas, eftersom nyare forskning allt
            tydligare visar att det spelar roll vem som äger företagen och
            var dessa ägare hör hemma. Vi behöver också mindre av särlösningar
            och ett enklare skattesystem.
          </p>
          <p xml:id="i-H3CUBwqZFqMEJAEVa5ydRs">
            Skattereformen ska också underlätta för ökad tillgång till bostäder.
            Problemen på bostadsmarknaden och bristen på bostäder beror inte
            i huvudsak på skattesystemet men skatterna utgör en del av lösningen.
          </p>
          <p xml:id="i-WJ9hyTwYuQ8CsC72cWeGa8">
            Miljöskatterna ska utformas utifrån att förorenaren betalar för
            de kostnader som uppstår
          </p>
          <p xml:id="i-PuK51szfGhdad9JhiPHEnx">
            Den som släpper ut ska stå för kostnaden av utsläppen. Det innebär
            att vissa miljöskatter kan komma att höjas. Men miljöskatter måste
            även vara effektiva och bidra till minskade utsläpp, inte bara
            flytta dem eller lägga orättvisa bördor på landsbygden. Vi säger
            därför nej till skatter på elektronik och kläder, liksom till
            flygskatt och höjda drivmedelsskatter. Vi anser också att man
            bör vara försiktig med att finansiera alltför stora delar av skattereformen
            med höjda miljöskatter, eftersom skattebaserna minskar om skatterna
            fungerar som det är tänkt och leder till omställning. Det finns
            också en överhängande risk att man i sin iver att finansiera andra
            skattesänkningar föreslår miljöskattehöjningar som är dåligt utformade
            och leder till negativa konsekvenser.
          </p>
          <p xml:id="i-FWVbejHF3dSE4qLpZxxqPa">
            Skattesystemet ska uppfattas som rättvist, men fördelningsprofilen
            får inte bli överordnad möjligheterna att åtgärda samhällsproblem.
            För oss har fördelningspolitiken tre ben. Det första är en politik
            för jobb, eftersom den största orättvisan är mellan de som har
            ett jobb och de som står utanför. Det andra är hög kvalitet för
            alla i vården, omsorgen och framförallt i skolan. Det tredje är
            en rättvis fördelning av inkomster. Det innebär att vi i vissa
            lägen kan balansera en något sämre initial inkomstfördelning om
            det innebär att det skapas fler jobb och att förutsättningarna
            att utveckla välfärden stärks. Den sammantagna inkomstfördelningen
            kommer dock fortfarande att vara en viktig parameter att beakta
            när skattereformen utformas.
          </p>
          <p xml:id="i-T7nS4KZ6bzyfLLuP2zMYS1">
            Värna skattesystemets legitimitet och förutsägbarhet
          </p>
          <p xml:id="i-BfB65V2K486x2qWAumHM8m">
            Ska vi klara ambitiösa välfärdsambitioner måste skattesystemet
            uppfattas som legitimt. När skattetrycket blir för högt eller
            skattereglerna för svåra att följa ökar risken för utbrett skattefusk.
            Till följd av införandet av RUT-avdraget, borttagandet av förmögen­hetsskatten
            och arvs- och gåvoskatten och avskaffandet av fastighetsskatten
            upplevs skattesystemet i dag som mer legitimt än tidigare. Svartarbetet
            har också sjunkit betydligt och därmed också acceptansen för svartarbete.
            Skattesystemet ska vara effektivt men det är ännu viktigare att
            det är legitimt.
          </p>
          <p xml:id="i-HZxa8Gyo37uKZ7dTMmVszC">
            Vi kommer därför inte att rulla tillbaka de ovan beskrivna reformerna
            eller genom­föra andra skatteförändringar som riskerar att urholka
            det förtroende som numera finns. Mycket mer behöver dock göras
            för att öka legitimiteten. Förutom att minska skatte­trycket generellt
            ska legitimiteten också förbättras genom att rättssäkerheten inom
            skatteområdet stärks. Inriktningen för denna del av skattereformen
            är att öka förutsäg­barheten inte minst för företag och stärka
            den enskildes ställning i förhållande till Skatteverket. Samtidigt
            får inte fusket med skattemedel underlättas.
          </p>
          <head type="h3" xml:id="i-D8zPA6GjKnF9SrNpiSZVpB">
            Omställning och kompetensförsörjning för ökad tillväxt
          </head>
          <p xml:id="i-PsjdnyRR8iWsKLxC764UUi">
            När gamla arbetssätt utmanas sker en strukturomvandling i ekonomin
            som påverkar arbetsmarknaden. Arbetsuppgifter, och ibland även
            yrken, försvinner, samtidigt som det växer fram nya arbetsuppgifter
            i snabb takt. På en arbetsmarknad där allt som kan digitaliseras
            kommer att digitaliseras, ökar kraven på människor att rusta sig
            med nya kunskaper för att fortsatt vara relevanta och attraktiva
            på arbetsmarknaden. Med en åldrande befolkning behöver vi också
            jobba längre för att kunna finansiera vår gemensamma välfärd.
            Den pågående strukturomvandlingen i kombination med ett längre
            arbetsliv innebär att kompetensutveckling och karriärbyten är
            regel snarare än undantag. Samtidigt har förhållandevis många
            nyanlända personer i Sverige enbart en utbildningsnivå motsvarande
            högst grundskola. Nyanlända med låg utbildning har stora problem
            att etablera sig på arbetsmarknaden. Senare års flyktingströmmar
            medför därmed också ett ökat behov av vuxenutbildning på alla
            nivåer. Moderaterna anser att Sverige har goda möjligheter att
            dra nytta av teknikutvecklingen de kommande åren. För att det
            ska vara möjligt krävs dock att vinsterna kommer hela befolkningen
            till del. Då måste de som behöver byta arbete eller arbetsuppgifter
            ges goda möjligheter att ställa om. Vi har tidigare föreslagit
            ett omställningsavdrag så att människor kan få skatteavdrag för
            egna utbildningskostnader, för att stimulera omskolning och möjliggöra
            en anpassning av den egna kompetensen efter arbetsmarknadens behov.
          </p>
          <p xml:id="i-UhBn4CTt8ndMmRFAv6SHU7">
            Skattelättnad för företag som köper utbildning till sina anställda
          </p>
          <p xml:id="i-smdDJthUyM8xwwSeUHEvc">
            Både företagen och det offentliga måste skapa bra vägar till
            omställning i arbetslivet – och att arbetstagare vänjer sig vid
            tanken att byta yrke och är villiga att ställa om. För att stimulera
            omställning och kompetensutveckling genom hela arbetslivet behöver
            staten också leva upp till sin del av samhällskontraktet genom
            att underlätta för såväl arbetsgivare som individer att investera
            i utbildning. Det behövs lösningar som gör det mindre kostnadskrävande
            för arbetsgivare att investera i sina medarbetare. Som ett komplement
            till moderaternas förslag om utbildningsavdrag, som innebär att
            människor kan få skatteavdrag för egna utbildningskostnader, bör
            det även införas skattelättnader för företag som köper utbildning
            till sina anställda. Ett sådant avdrag skulle innebära att arbetsgivaren
            kan få tillbaka en del av kostnaden för sina köp av externa kurser,
            genom att dra av motsvarande belopp från sitt skattekonto.
          </p>
          <p xml:id="i-NRL16cUTCmyCyKTWKz9Gw">
            Nationell studie- och karriärsrådgivning för att underlätta rörlighet
            och matchning
          </p>
          <p xml:id="i-U6fEGDG9H4aCHNXNzK4cSr">
            Arbetstagares kunskap om arbetsmarknaden behöver öka. Och rörligheten
            mellan olika typer av yrken behöver underlättas. Mot bakgrund
            av kommande utmaningar med digital omställning av arbetsmarknaden
            och för att motverka risker med hög arbets­löshet, finns behov
            av ytterligare stöd till arbetsföras omställning på arbetsmarknaden.
            I dag finns få möjligheter att få rådgivning om jobb och studier,
            framför allt för dem som har ett arbete. Studier visar också att
            även ungas utbildningsval i högre utsträckning behöver fattas
            utifrån arbetsmarknadens behov. Flera utredningar pekar på en
            bristande studie- och yrkesvägledning – såväl för den som ska
            välja till gymnasium som till högskola. Så även för denna grupp
            behöver kunskapen kring arbetsmarknadens behov bli större, exempelvis
            genom en nationell studie- och karriärsrådgivning.
          </p>
          <p xml:id="i-LLas6Y94LqkMRZMjSAcfj1">
            Öka investeringarna i Sverige
          </p>
          <p xml:id="i-Wcsczen79hSSh2HiaibyPz">
            Att företag väljer att etablera sig i Sverige och att de företag
            som är etablerade här har tillgång till kapital och kompetens
            är avgörande för vårt välstånd. Bolagsskatter och kapitalskatter
            måste vara konkurrenskraftiga och uppmuntra till investeringar
            i Sverige – något som Moderaternas skattereform ska ta fasta på.
            Dessutom ska det vara möjligt för fler att bygga upp ett eget
            kapital genom sparande. Svenska företag vittnar om problem med
            rekrytering och tillgång till kapital i framför allt tidiga faser.
            Moderaterna ska underlätta för investeringar i och rekryteringar
            till företag i Sverige.
          </p>
          <p xml:id="i-2Q9HoNZ7n2Azn6pcdV5RHg">
            Underlätta för investeringsbolag att etablera sig i Sverige
          </p>
          <p xml:id="i-91r2XoRhL7VPmiLMAb4wFP">
            Sverige har länge varit framgångsrikt när det gäller att attrahera
            riskkapital från resten av världen och vi har en av de största
            riskkapitalsektorerna i världen, framförallt när det gäller it
            och life science. 70 procent av kapitalet till svenska riskkapitalfonder
            är utländskt vilket gör att fonderna ger svenska företag tillgång
            till kapital på ett sätt som annars inte hade varit möjligt. Det
            möjliggör för dem att växa och anställa. Det finns dock fortfarande
            mycket att göra och Sverige skulle i högre grad kunna utnyttja
            de konkurrensfördelar vi har. Bland annat är investeringarna i
            Sverige i genomsnitt mindre än i andra länder, vilket försvårar
            för företag att växa när de nått en viss storlek.
          </p>
          <p xml:id="i-JrrwtecFnJJCzTZGeEFPbC">
            I dag förläggs vissa svenska fonder i andra länder. Det görs
            bland annat av legala skäl för att kunna få investeringar från
            vissa utländska investerare. För att möjliggöra att fler investeringsfonder
            förläggs i Sverige vill Moderaterna införa en modell med associationsrättsliga
            fonder införas i Sverige. Dessa investeringsbolag ska ha ett rörligt
            aktiekapital i enlighet med förslaget i SOU 2016:45 En hållbar,
            transparent och konkurrenskraftig fondmarknad. En välkänd och
            internationellt etablerad legal struktur skulle öka utländska
            investerares benägenhet att investera i svenska fonder och därmed
            öka det investerade kapitalet i Sverige.
          </p>
          <p xml:id="i-78jbpThZrRpEvY339ZDxgg">
            Förstärk expertskatten
          </p>
          <p xml:id="i-Gf6iVE4fpvcFaAQaEFwTjw">
            En annan kritisk faktor för att möjliggöra investeringar till
            Sverige är tillgången på kompetens. För ett litet men teknologiskt
            avancerat land som Sverige kommer det inte vara möjligt att all
            den kompetensen ska utbildas i Sverige. Då krävs det att Sverige
            är ett attraktivt land för högutbildade personer att flytta till.
            Att Sverige har världens högsta marginalskatter på höga inkomster
            blir då ett problem. Moderaterna vill sänka skatterna på arbete
            generellt, men för att kunna gå snabbt fram vill vi också göra
            expert­skatten mer konkurrenskraftig och mer i linje med liknande
            länder såsom Danmark. Moderaterna vill förlänga tiden för expertskatt
            från tre till fem år. Dessutom vill vi att doktorandstudier i
            Sverige inte ska diskvalificera för expertskatt. Inkomstgränsen
            för förenklad hantering sänks från 2 prisbasbelopp till 1,5 prisbasbelopp
            för att vara mer i linje med situationen i Danmark. Universitet
            och högskolor ska kunna besluta om skattelättnader för forskare.
          </p>
          <p xml:id="i-7juLiesyG4skHT5PhpLrGM">
            Öka kapaciteten på Arlanda
          </p>
          <p xml:id="i-FEWZ2yUQCbW65ugtQHwwqm">
            En viktig faktor för lokalisering av huvudkontor, för kapitalflöden
            och för möjligheten att attrahera kompetens är internationell
            tillgänglighet. I en tid när globala förädlings­kedjor blir allt
            viktigare för tillväxten blir också möjligheten att delta i dessa
            för­ädlingskedjor allt viktigare för ett lands konkurrenskraft.
            Då blir det centralt att ha tillgång till internationella flygförbindelser.
            Ett sätt att stärka Sveriges konkurrenskraft och vår möjlighet
            att attrahera investeringar är alltså att stärka Arlanda och möjliggöra
            fler och tätare direktförbindelser till ekonomiska center i världen.
            För södra Sverige är Kastrup i många fall viktigare än Arlanda,
            men för övriga Sverige utgör Arlanda den viktigaste hubben för
            att nå kunder, investerare och leverantörer i andra delar av världen.
            Moderaterna vill därför att Arlanda ska bli Nordens ledande flygplats
            och kraftigt öka mängden passagerare som flyger till och från
            Stockholm. Det ska ske genom ökad kapacitet, upprustade terminaler
            och förbättrad kollektivtrafik till och från flygplatsen. Dessutom
            behöver flygskatten avskaffas.
          </p>
          <head type="h3" xml:id="i-VskXjuXQegCM8VgALw8X85">
            Gör det enklare att driva företag
          </head>
          <p xml:id="i-LVaAeHxMVurGH6MPxr3Aqg">
            Sverige behöver uppskatta företag mer än de beskattas. Då ska
            vi underlätta för före­tagare i stället för att krångla till det
            i onödan, det ska vara lätt att göra rätt. Moderaterna ska skapa
            ett företagsklimat som gör att fler företag kan växa i Sverige.
          </p>
          <p xml:id="i-YMuW1oqwpdnmkKnCYQGwNp">
            Regelförenklingar
          </p>
          <p xml:id="i-3GHgvJDc5PYFNJnFBFobaN">
            Tungrodd byråkrati utgör en stor kostnad och försvårar för företag
            att både starta och växa. Även svenska företags konkurrenskraft
            är beroende av hur regler och byråkrati i vårt land står sig gentemot
            andra länder. Att minska regelbördan uppmuntrar därför till såväl
            mer företagande som stärkt konkurrenskraft gentemot andra länder
            och lägger grund för fler företag som växer, fler svenska jobb
            och ökade investeringar i Sverige. Eftersom många lagar och regler
            kommer från EU bör frågan om generella regel­förenklingar drivas
            på EU-nivå. Regelförenklingsarbetet bör därför prioriteras av
            Sverige i arbetet inom EU. Vi vill underlätta för företagande
            genom att göra det lätt att göra rätt och då måste reglerna bli
            färre.
          </p>
          <p xml:id="i-ViHLpswRdtWBpbjqtAk3kp">
            Hur EU-regler implementeras får direkta följder på Sveriges konkurrenskraft
            gentemot våra europeiska grannar. Därför bör alltid miniminivåer
            anges inför implementering av direktiv. Det bör också införas
            krav på tydligare redovisning i konsekvensutredningar i samband
            med genomförande av EU-lagstiftning. Konse­kvensutredningarna
            ska innehålla en beskrivning av det för företagen minst ingripande
            sättet att genomföra rättsakten. I de fall miniminivån överskrids
            ska konsekvens­utredningen innehålla en motivering till varför,
            en beskrivning av vilka genom­förandeåtgärder som föreslås och
            en bedömning av vilka effekter detta får för företag.
          </p>
          <p xml:id="i-BzGwm9zwhAJdd6pbCQFGLn">
            Regelrådet bör därför även ges i uppgift att granska och ge råd
            om imple­menteringen av europeisk lag i Sverige, enligt dansk
            modell.
          </p>
          <p xml:id="i-7h49BrvyTJ1Trxzx7rS2XH">
            Ökad rättssäkerhet
          </p>
          <p xml:id="i-FLRrXQuRrcy8sFEYjXLiSm">
            Det förekommer allt för ofta att tillämpningen av skatteregler
            ändras abrupt utan att det aviserats. Det sker genom att Skatteverket
            gör en omtolkning av befintliga regler. När Skatteverket går tillbaka
            i tiden och ändrar sina beslut, eller tillämpar nya regel­tolkningar
            på tidigare förhållanden, blir resultatet många gånger stora skatteskulder.
            Genom nya bedömningar, trots identiska förutsättningar, äventyras
            förutsägbarheten och därmed företagens och hushållens ekonomi.
          </p>
          <p xml:id="i-MrrT6CVjwX59zntcxDELWk">
            Skattesystemets förutsägbarhet och legitimitet är en viktig del
            i ett gott företags­klimat. Hushåll och företag måste på ett rimligt
            sätt kunna förutse sin beskattning. Vi vill därför att Skatteverkets
            möjligheter att fatta beskattningsbeslut retroaktivt ska begränsas
          </p>
          <p xml:id="i-Quuhf1rBJfgi49WJjWgjpj">
            Reformera reglerna om företrädaransvar för skatter
          </p>
          <p xml:id="i-HzKsc74ty3Wi4C18BPdxeG">
            Som regel blir företrädare för ett aktiebolag inte personligen
            ansvariga för skulder i bolaget. Företrädaransvaret innebär dock
            att styrelseledamöter kan bli betalnings­ansvariga för företagets
            skatter. Varje företrädare måste därför i praktiken ha kunskap
            om varje förfallodag för skatter och avgifter och företagets möjlighet
            att betala dessa. Om företaget inte kan betala skatter på förfallodagen
            måste avvecklingsåtgärder vidtas samma dag, annars kan företrädaransvaret
            träda in. Detta är ett stort hinder vid försök att rädda företaget
            vid likviditetsbrist.
          </p>
          <p xml:id="i-UL18fVnZFJykgniiDAMC9Q">
            Företrädaransvaret kan försvåra rekrytering av erfarna styrelseledamöter,
            särskilt i innovations- eller entreprenörsbolag. Hindret är dessutom
            svårt att möta genom försäkring då försäkringar inte täcker grov
            oaktsamhet. För att underlätta för företags utveckling och tillväxt
            genom att kunna tillgodogöra sig goda råd genom en extern styrelseledamot
            behövs en förändring av företrädaransvaret, där nuvarande regler
            avskaffas samtidigt som skatteintäkterna värnas och osund konkurrens
            stävjas.
          </p>
          <p xml:id="i-QxXwKgnX9FZKhBZJvCRZ8T">
            Sverige ska bli bäst på att nyttja ny teknik
          </p>
          <p xml:id="i-SpTF4YNQDhKTYqVeyyCStK">
            Den nya tekniken ska inte konkurrera ut oss – den ska göra oss
            bättre. Moderaternas mål är att Sverige ska vara ledande i världen
            på att använda digitaliseringens möjligheter och främja användningen
            av artificiell intelligens. För att nå dit behöver vi ta lärdom
            från dem som är bäst i dag.
          </p>
          <p xml:id="i-KfZmwQ6qFQAmWfkP95b9A6">
            Artificiell intelligens (AI) har potential att förändra världen
            lika mycket som internet, baserat på teknik som redan nu finns
            tillgänglig. Framtida ekonomisk tillväxt bygger till stor del
            på att Sverige lyckas fånga upp den produktivitetsökning och de
            möjligheter som utvecklingen kommer att kunna erbjuda. Sverige
            har goda förut­sättningar att använda digitaliseringens möjligheter
            eftersom vi är ett land där många ser fördelarna med ny teknik
            samtidigt som vi har en väl utbyggd infrastruktur med hög grad
            av uppkoppling.
          </p>
          <p xml:id="i-F9MPRW9Ec4bsi2BqweJpof">
            Digitaliseringen av samhället har en omvälvande effekt på vår
            arbetsmarknad. Jobb kommer att försvinna och nya tillkomma, men
            framförallt kommer i princip samtliga arbeten att förändras. På
            ett övergripande plan driver digitaliseringen fram kostnads­effektiva
            lösningar som gör att vi kan få mer och bättre välfärd för varje
            investerad krona. Utvecklingen kan även bidra till att minska
            samhällets klimat- och miljöpå­verkan, exempelvis genom att effektivisera
            vårt transportsystem. Digitalisering av sam­hället är med andra
            ord inte målet utan medlet för att Sverige även på sikt ska kunna
            vara en väl fungerande och konkurrenskraftig välfärdsstat i en
            allt mer globaliserad värld.
          </p>
          <p xml:id="i-Mp2NnFZ22vrudQsVMf9R4a">
            I en sammanvägning av satsningar och användning av digitalisering
            hos företag, myndigheter och medborgare var Sverige år 2011 trea
            i världen. Fem år senare, 2016, hade vi fallit till nionde plats.
            Enligt prognoserna är vi på väg ner mot plats 22 medan Finland,
            Estland och Nederländerna håller sig kvar i topp tio. Sverige
            behöver växla upp tempot för att vi inte ska riskera att tappa
            vår position som en ledande it-nation.
          </p>
          <p xml:id="i-BhQphpxXKDnPF4h2UztE5Z">
            En god uppkoppling är en nödvändig grund för jobb, tillväxt och
            handel och får också en allt viktigare roll ur ett demokratiskt
            perspektiv. Utan en fullgod uppkoppling i hela landet kan inte
            alla ta del av de privata och offentliga tjänster som växer fram
            och som många gånger ersätter de analoga. När samhället digitaliseras
            ökar därför vikten av att alla har tillgång till en fullgod uppkoppling.
            Statens insatser behöver därför riktas rätt. Riksrevisionen har
            kritiserat att de statliga stöden för bredbandsutbyggnad inte
            enbart betalats ut på de platser där marknaden själv inte förmått
            att bygga ut bredband i Sverige. Det har lett till att medel som
            kunde ha använts för utbyggnad av bredbands­infrastruktur på landsbygden
            i stället tillfallit utbyggnadsprojekt som skulle ha blivit av
            även utan statligt stöd.
          </p>
          <p xml:id="i-NzaXKDKLukPEn9vEME7m1n">
            Företag och nya innovationer kan inte heller fullt ut utvecklas
            om den tekniska nivån i vår uppkoppling inte uppdateras. Politiken
            har därför ett stort ansvar för en påskyndad utbyggnad av fiber
            och för att driva på utvecklingen av 5G. Moderaterna vill därför
            växla upp tempot för att snarast möjligt få en europeisk infrastruktur
            för 5G på plats med målet om en fullvärdig digital inre marknad.
          </p>
          <p xml:id="i-AYMt4MW4VQNUVaWTGfF5RE">
            Även den bästa nya tekniken behöver testas och många nya idéer
            uppstår i samband med praktiska experiment. Att se över regelverk
            och lagar är en viktig pusselbit för att åstadkomma ett mer tillåtande,
            öppet och innovativt klimat. Moderaterna vill därför göra det
            enklare att skapa testbäddar för ny teknik på avgränsade platser
            genom ett förenklat och standardiserat regelverk. Det bör finnas
            enkla, förutsägbara, teknik­neutrala och standardiserade förfaranden
            för att ansöka om möjligheten att få genomföra testbäddar. Regioner,
            kommuner, stadsdelar och andra avgränsade områden ska där så är
            lämpligt och under ordnade former kunna undantas från lagar och
            regler i syfte att testa, dokumentera och forska på nya innovativa
            lösningar.
          </p>
          <p xml:id="i-Wy212UZMKvSHKknG7R5cp7">
            Ett friare flöde av data från det offentligas verksamheter skapar
            större effektivitet och bättre service till medborgarna. Det handlar
            också om ökad transparens och offentlighet hos exempelvis myndigheter
            och kommuner. Det värde som skulle skapas i ekonomin om fler data
            släpptes fria för allmänheten skulle även med största sannolikhet
            vida överstiga kostnaden för att tillgängliggöra informationen.
            Nya tillämpningar och en lång rad effektiviseringar skulle möjliggöras
            inom till exempel upphandlingsområdet, samhällsbyggnadsprocessen,
            transportområdet och inom miljöskydd. Enligt Global Open Data
            Index från 2016 är Sverige på plats 21 när världens nationer rankas
            inom öppna data. Rankningen visar därmed att Sverige är sämre
            än en rad jämförbara länder som till exempel Finland, Norge och
            Danmark.
          </p>
          <p xml:id="i-UF7ryTUQrBGxMTtPgM8S5L">
            Frigörandet av data kan också främja innovation, nya tekniska
            lösningar och AI. Det är dock centralt att tillgängliggörandet
            av data kombineras med ett omfattande informationssäkerhetsarbete
            och även beaktar den personliga integriteten.
          </p>
          <p xml:id="i-5pi8a7sUZ5NcHKCafSghuy">
            Moderaterna anser därför att fler myndigheter ska få i uppdrag
            att arbeta för att öka utbudet och tillgängligheten av öppna data.
            Myndigheter bör även tillgängliggöra de allmänna handlingar som
            med liten eller ingen kostnad kan bli öppna data.
          </p>
          <p xml:id="i-4ah4eSMS16RHfu9QknNxsA">
            Nationell digital plattform
          </p>
          <p xml:id="i-CDHCePxCp3zHHvzaL2qFZ8">
            Det finns stora samhällsvinster med att överföra mer av den statliga
            förvaltningen till en samordnad digital lösning. Genom att fullt
            ut utnyttja digitaliseringens potential kan den offentliga sektorn
            effektiviseras väsentligt.
          </p>
          <p xml:id="i-D6eTGMKFJECY6LxyQHeqki">
            Estlands nationella digitala plattform X-road är ett intressant
            exempel på hur det offentliga kan erbjuda medborgare bättre samhällsservice
            och spara skattebetalarna pengar. Med nya innovativa lösningar
            har Estland digitaliserat 99 procent av all statlig service och
            uppskattningsvis sparas sammantaget 800 år i arbetstid – varje
            år. Totalt sparar Estland två procent av BNP varje år i minskade
            utgifter.
          </p>
          <p xml:id="i-WT5VH5k45AzpQDcSAtXPYZ">
            X-roads tekniska del garanterar säkerhet i överföring mellan
            myndigheter och medborgare samtidigt som myndigheterna själva
            kan ha individuella system, specialanpassade för deras behov.
            Det viktiga är att systemen kan tala med varandra, inte att de
            är likadana. Det skapar även en motståndskraft i systemet. Blir
            en eller flera myndigheter angripna i exempelvis en cyberattack
            kan de övriga fortsätta att operera självständigt till dess att
            angreppet är avvärjt. Sveriges informations- och cybersäkerhet
            behöver stärkas. Moderaterna anser därför att Sverige bör införa
            en nationell digital plattform för säker överföring av information
            mellan myndigheter och medborgare.
          </p>
          <head type="h2" xml:id="i-HqDT2zyYWaqCocPaxwiSui">
            Fler bostäder och ökad finansiell stabilitet
          </head>
          <p xml:id="i-9M7sSu6Ko8avFXdnSpn3tD">
            Att ha möjlighet att äga sitt eget boende, med den frihet, trygghet
            och möjlighet till ansvarstagande det innebär, är en dröm för
            många. Men i dag stannar det också ofta där. Det vill vi ändra
            på. Moderaterna vill att fler ska ha möjlighet att äga sin egen
            bostad.
          </p>
          <p xml:id="i-Si1e2R7H7mm25czNnzgDZK">
            Den svenska bostadsmarknaden är i grunden dysfunktionell, med
            långa köer och höga priser. Reformbehovet är stort. Sverige behöver
            en politik som åtgärdar både det akuta och det långsiktiga behovet
            av god bostadsförsörjning och en välfungerande bostads-marknad.
            Det ägda boendet är grunden för en bostadsmarknad som ger låga
            kostnader och trygga villkor för hushållen. Hyresrätten är ett
            viktigt komplement i övergångsskeenden i livet, för att stötta
            arbetsmarknadens funktionssätt och för att möta sociala behov.
          </p>
          <p xml:id="i-QwbSCRhoRK9gxrN1xHD1oV">
            Hinder för byggande behöver avskaffas och det befintliga bostadsbeståndet
            användas bättre. Mer mark behöver tillgängliggöras för byggande
            och kopplingen mellan infrastrukturinvesteringar och bostadsbyggande
            behöver stärkas. Det mest önskvärde är en blocköverskridande,
            och därmed långsiktigt hållbar, överenskommelse om bostadsmarknadens
            funktionssätt som ger bättre tillgång till bostäder för fler.
          </p>
          <p xml:id="i-HzMSPLzVngvV8ZNVGKDw43">
            Växelverkan mellan billiga krediter, en illa fungerande hyresmarknad
            och utbuds­regleringar driver upp hushållens skuldsättning, vilket
            riskerar den finansiella och makroekonomiska stabiliteten. Utbudsregleringarna
            riskerar också att skapa obalanser mellan tillgångsslag och en
            ineffektiv allokering av resurser och att osäkerheter och risker
            ökar. Skiftande krav från olika myndigheter i kombination med
            kommunala särkrav driver upp bygg- och boendekostnader.
          </p>
          <p xml:id="i-QbVtSeSjSLWgbFq2CvrxiV">
            När motsattsförhållanden möts med finansiella regleringar uppkommer
            nya typer av risker och sidoeffekter. Den totala regleringsbördan
            är mycket svåröverblickad, och dess konsekvenser är därmed också
            svåra att beräkna. Tydliga problem uppstår kring exempelvis fördelning,
            när inkomststarka grupper har tillgång till billiga krediter och
            andra stängs ute från kreditmarknaden. Finansiella regleringar
            har lagts i lager på lager över tid. Samtidigt som finansiell
            stabilitet värnas finns skäl att se över delar av regleringen.
          </p>
          <p xml:id="i-Xi898x4bABnASfzxxSHCAL">
            I ett historiskt perspektiv har bostadsbyggandet i Sverige sedan
            1990-talet varit lågt i jämförelse med andra länder. Högkonjunktur
            och låga räntor har dock inneburit att bostadsbyggandet ökat de
            senaste åren. Men nuvarande byggtakt räcker inte till samtidigt
            som betydande hinder för bostadsbyggandet kvarstår. Den sammantagna
            tiden från idé till färdig bostad blir ofta mycket utdragen. Därför
            behöver både byggprocesserna kortas och tillgången till byggbar
            mark ökas.
          </p>
          <head type="h3" xml:id="i-4wNQywPc9YGZyRttPNVHhP">
            Ökade möjligheter att äga sin bostad
          </head>
          <p xml:id="i-UEHixSKMigf127nuQ1g7zQ">
            Det ägda boendet är en central del av den svenska bostadsmarknaden.
            Olika typer av kreditrestriktioner i kombination med allt högre
            bostadspriser har dock gjort det svårt för framförallt unga och
            de som står långt ifrån arbetsmarknaden att komma in på bostadsmarknaden.
            Det behövs konkreta reformer som underlättar för fler att äga
            sitt boende, även för personer med små ekonomiska marginaler.
          </p>
          <p xml:id="i-2L2Q3Giq16PBMg8AyR4K32">
            För att underlätta för framförallt yngre människor att kunna
            köpa sin första bostad vill Moderaterna höja bolånetaket från
            85 procent till 90 procent. Införandet av bolåne­taket i oktober
            2010 påverkade i princip uteslutande yngre människor, även om
            den starka ökningen i belåning hos de över 55 år skulle kunna
            förklaras av att fler föräldrar ökar sin belåning för att kunna
            hjälpa sina barn att köpa en bostad. En utvärdering av bolånetaket
            av Finansinspektionen visar att bolånetaket minskat bostadspriserna
            med 1,6 procent. Därför bör man inte förvänta sig så stora effekter
            på bostadspriserna om bolånetaket mildras. Bolånetaket infördes
            år 2010, innan Finansinspektionen fick ett uppdrag och befogenheter
            att hantera makrostabilitet och det är inte självklart att taket
            hade införts om Finansinspektionen haft möjlighet att i stället
            införa andra makro­stabilitetsåtgärder.
          </p>
          <p xml:id="i-RGkxeRocSoDeRwS888sZra">
            När nu Finansinspektionen har andra verktyg, exempelvis amorteringskravet
            som ökas om den egna insatsen är liten, är 15 procents egen insats
            för högt. Det är rättvisare med åtgärder som har en viss dämpande
            effekt på hur mycket man vill låna än åtgärder som riskerar att
            göra att stora grupper överhuvudtaget inte kommer in på marknaden.
            En höjning skulle sänka behovet av kontantinsats med en tredjedel
            och skapa möjligheter för fler att komma in på bostadsmarknaden
            samtidigt som efterfrågan på mer riskfyllda blancolån kan förväntas
            minskas. Även betydelsen av föräldrars förmögenhets för sina barns
            möjligheter blir mindre.
          </p>
          <p xml:id="i-GGWqYKdXY7WvckUQYmsVUB">
            Moderaterna vill också möjliggöra ombildning till ägarlägenheter.
            Med ägarlägen­heter finns goda förutsättningar att öka mångfalden
            av upplåtelseformer i bostads­områdena. Många gånger saknas förutsättningar
            för ombildning till bostadsrätter bland annat beroende på bostadsfastighetsstrukturen.
            En blandning av hyresrätter och ägar­lägenheter i ett bostadsområde
            är något som skulle bidra till att motverka boende­segregation.
          </p>
          <head type="h3" xml:id="i-UMmd8HMFRqMNp84ByCGKxU">
            Finansiell stabilitet
          </head>
          <p xml:id="i-ES2YSetLivFLGM33ZTBPtg">
            Finansiella kriser får som regel stora negativa konsekvenser
            för samhällsekonomin och de offentliga finanserna, med ökad arbetslöshet,
            fler konkurser och uteblivna investeringar som följd. Effekterna
            kan bli varaktiga med betydligt lägre produktion och sysselsättning
            under långa perioder. Individer med svagare ställning på arbets­marknaden
            riskerar att drabbas särskilt hårt, vilket slår mot sammanhållningen
            i samhället. Därtill försvåras stabiliseringspolitiken om banker,
            företag och hushåll tvingas sanera svaga balansräkningar mitt
            i en lågkonjunktur.
          </p>
          <p xml:id="i-K8pe9iYLJKVvyxJNq4fm4u">
            Sårbarheter kopplade till det finansiella systemet utgör i dag
            en av de största riskerna för den makroekonomiska stabiliteten
            i Sverige. Utlåningen till hushåll har ökat kraftigt under lång
            tid. I många länder har sådana kreditexpansioner ofta följts av
            finansiella kriser. Sverige har därtill en stor, koncentrerad
            och sammanlänkad banksektor. Det innebär att en finansiell kris
            kan bli mycket kostsam och att problem i en bank snabbt kan sprida
            sig till hela det finansiella systemet. Många hushåll har därtill
            stora skulder i förhållande till värdet på bostaden och till den
            egna inkomsten. Om dessa hushåll i en djup lågkonjunktur snabbt
            skulle försöka minska sin skuld, skulle det ytterligare försvaga
            aggregerad efterfrågan och förvärra lågkonjunkturen. På senare
            tid har även konsumtionskrediter börjat växa snabbt, vilket bidrar
            till att ytterligare öka hushållens skuldsättning och räntekostnader.
          </p>
          <p xml:id="i-QFQFP6wCugjzZvpmm3RKQm">
            För att hantera riskerna i den finansiella sektorn är finansiell
            reglering nödvändig. Dessa regleringar bör vara effektiva i sin
            utformning så att den samhällsekonomiska kostnaden av regleringar
            står i proportion till den samhällsekonomiska nyttan av att minska
            risken för finansiella kriser. En central vägledande princip är
            att bankerna själva ska bära kostnaden för de risker de tar. Därför
            behövs åtgärder som säkrar att banker och hushåll har tillräckliga
            buffertar för att klara sämre tider. Bankerna behöver ha tillräckligt
            med eget kapital som ger motståndskraft mot stora kreditförluster
            och gör att de kan uppfylla grundläggande samhällsviktiga funktioner
            även om kreditförlusterna stiger kraftigt. Banker som ändå får
            problem ska hanteras på ett sätt som skyddar skatte­betalarna
            och minimerar de negativa effekterna på den reala ekonomin. Det
            är också nödvändigt med åtgärder som har en dämpande effekt på
            skuldsättningen i hela ekonomin.
          </p>
          <p xml:id="i-Qi77genPTQc9jCUmULxx77">
            Riksbanken liksom IMF, OECD och EU-kommissionen lyfter alla fram
            hushållens skuldsättning som ett av de stora hoten mot svensk
            ekonomi. För att säkra ekonomins utveckling på ett balanserat
            sätt, är det av stor vikt att fortsatt följa utvecklingen av hushållens
            skuldsättning och ha beredskap att vidta ytterligare åtgärder
            om skuld­sättningen skulle fortsätta att öka på ett sätt som ökar
            risken för obalanser.
          </p>
          <head type="h3" xml:id="i-EZphGVxDpN7i5xfp7kcDGy">
            Ta bort ränteavdragen för blankolån
          </head>
          <p xml:id="i-T96zBC81yhnRTaB31vJsbi">
            Åtgärder som bolånetak och amorteringskrav på bolån ger dock
            effekter på annat håll. En effekt är att det blivit svårare för
            framförallt unga att komma in på bostads­marknaden. En annan är
            att byggandet har minskat, framförallt i Stockholm. En tredje
            effekt är att hushållens lån utan säkerhet, så kallade blankolån,
            har ökat när vissa hushåll inte kunnat spara ihop till en kontantinsats
            på 15 procent. Blankolånen är nu den typen av lån som växer snabbast
            i Sverige.
          </p>
          <p xml:id="i-Hffyw47rYdeoiNyP1ymv16">
            Enligt Finansinspektionen utgör konsumtionslånen (där blankolånen
            ingår) endast en mindre stabilitetsrisk eftersom de utgör en mindre
            del av stocken. FI:s stresstest visar dock att många låntagare
            kan hamna i en svår ekonomisk situation vid stigande räntor eller
            inkomstbortfall, vilket är samma argument som används för att
            införa makro­tillsynsåtgärder såsom amorteringskrav. Därför finns
            det anledning att av makro­stabilitetsskäl motverka tillväxten
            av blankolån.
          </p>
          <p xml:id="i-9Shm4DdVRhXNcv5LqtufJf">
            Det är dessutom en märklig ordning att staten via ränteavdragen
            tar nästan en tredjedel av notan för sms-lån, kreditkortsskulder
            etc. Moderaterna vill därför ta bort ränteavdragen för blankolån.
            Det är bättre att kräva att bankerna lämnar kontrolluppgift för
            lån med respektive utan säkerhet och endast lån med säkerhet tas
            upp till beräkning av underskott av kapital (dvs endast lån med
            säkerhet ger ränteavdrag). Då drabbas inte bilar, båtar etc. och
            inte heller bolånen.
          </p>
          <p xml:id="i-Kpwike4jaie7TJqQEZ4GeN">
            Att ta bort ränteavdragen för blankolån skulle dock göra det
            ännu dyrare för unga att komma in på bostadsmarknaden givet dagens
            regleringar. Därför behöver det kombi­neras med ett höjt bolånetak.
          </p>
          <head type="h3" xml:id="i-GFx6aLbz748vSdH7UcNC9a">
            Bättre användande av bostadsbeståndet
          </head>
          <p xml:id="i-PTYTBEzyhgAqNeF9eFPn8N">
            Det befintliga beståndet är vår största resurs men behöver utnyttjas
            mer effektivt. I dag har vi en situation med alltför många regleringar
            och skattesystem som skapar inlåsningseffekter och motverkar rörligheten
            på bostadsmarknaden. Det handlar om allt ifrån reavinstskatt och
            uppskovstak till ränteavdrag, amorteringskrav, andrahands­uthyrning
            och hyressättningssystemet. Alla åtgärder som stimulerar och underlättar
            för människor att hyra ut sin bostad, eller del av bostaden, ger
            både stora och omedelbara positiva effekter på utbudet och bostadsmarknaden.
          </p>
          <p xml:id="i-U9LRWbFaJXNPgQ7zW5DWhU">
            I det hyrda beståndet beror den låga rörligheten framförallt
            på hyresregleringen. Nuvarande hyressättningssystem skapar inlåsningseffekter
            som leder till ett underskott av hyresrätter på marknaden vilket
            skapar långa köer och hindrar hyresrätten från att fylla den funktion
            på bostadsmarknaden som den borde. Hyresrätten ska möjliggöra
            boende för den som inte kan eller vill avsätta kapital. Detta
            är viktigt för att människor ska kunna flytta till jobb eller
            studier, och för att företag ska kunna växa och nyanställa. Det
            är viktigt att hyresgästens villkor och ställning värnas, men
            hyresrättens centrala funktion försvåras av de strikta regleringarna.
            En friare hyressättning som tar hänsyn till utbud och efterfrågan
            vid nyproduktion och vid nya kontrakt skulle möjliggöra fler byggstarter
            och stabilare finansiella villkor för hyresfastighetsägare.
          </p>
          <p xml:id="i-NqCXBjDZv6Hm5KRBeE5eoJ">
            Moderaterna har tidtagare uttalat en ambition att verka för att
            uppnå en blocköver­skridande överenskommelse och för en ansvarsfull
            infasning av ett nytt och mindre reglerat hyressättningssystem
            i hela beståndet. I januariöverenskommelsen beslutades att införa
            fri hyressättning vid nybyggnation och att lägesfaktorn ska få
            ett större genomslag i hyressättningen.
          </p>
          <p xml:id="i-X3Tq2cpEWiv8E2UUCFzJay">
            Att införa marknadshyror i nyproduktion är inte tillräckligt.
            Eftersom en sådan reform endast berör en procent av beståndet
            årligen kommer missförhållandena på hyresmarknaden kvarstå under
            lång tid. Dessutom kommer problemet att förvärras när de reglerade
            hyreslägenheterna blir ännu mer attraktiva då priset på nyproduktionen
            ökar. Benägenheten för insiders att försvara det befintliga systemet
            blir därmed ännu större. Reglerna för det befintliga beståndet
            behöver därför också reformeras.
          </p>
          <p xml:id="i-K8adrnDWkiYVqwTH1r2GYx">
            För att en omreglering av hyresmarknaden ska vara långsiktigt
            uthållig och få allmän acceptans behöver det finnas en bred blocköverskridande
            överenskommelse om inriktningen. I en sådan större, blocköverskridande
            bostadspolitisk reform anser Moderaterna att det är det nödvändigt
            att ersätta dagens reglerade system med mer traditionell prisbildning.
            Det betyder inte helt fri hyressättning, utan ett system där hyran
            sätts på marknaden men där den som hyr sin lägenhet också skyddas
            mot stora hyreshöjningar från ett år till ett annat. En omfattande
            reform för hyressättningssystemet ska alltså tydligt värna hyresgästerna
            så att reformering av prisregleringar säkerställer att hyresgästen
            får trygga, förutsägbara och transparenta villkor för hyressättningen.
          </p>
          <p xml:id="i-8ap6h6b7AAoQ53EgpkiZG6">
            En utmaning vid en övergång till ett fungerande system för hyressättning
            är att reformen skulle medföra en betydande förmögenhetsöverföring
            till fastighetsvärdarna när hyrorna i genomsnitt troligen blir
            högre. Det vore en icke önskvärd utveckling och skulle försvaga
            stödet för reformen. Istället bör utgångspunkten vara att hyresgästerna
            inte ska förlora på övergången. Det befintliga systemet bör därför
            fortsätta gälla för alla redan ingångna hyresavtal medan det nya
            systemet gäller för alla nya hyresavtal.
          </p>
          <p xml:id="i-WoEK39zo4M89GpD9rWM1Gb">
            Det ska dock vara möjligt för hyresgästen att mot ersättning
            byta till det nya systemet. Ersättningen sätts efter en överenskommelse
            mellan hyresgästen och hyresvärden, men eftersom hyresgästen kan
            välja att vara kvar i det reglerade systemet måste hyresvärden
            erbjuda en ersättning som är tillräckligt hög för att kompensera
            för en eventuellt högre hyra i framtiden. Om inte gäller fortsatt
            den befintliga hyran som vanligt. Besittningsskyddet gäller som
            tidigare även efter att hyresgästen bytt till det nya systemet.
          </p>
          <p xml:id="i-UyghVsWv5dLcZon5enu2j">
            En hyra under marknadsvärdet utgör ett värde för hyresgästen,
            ett värde som hyresgästen riskerar att förlora vid en flytt. Genom
            systemet ovan får hyresgästen behålla detta värde även när systemet
            görs om. Därmed förlorar ingen på reformen. Däremot kommer rörligheten
            att öka när hyresgästen kan realisera värdet av en låg hyra. Det
            innebär i sin tur ett ökat utbud av hyreslägenheter att handeln
            med svarta kontrakt, ofta med koppling till den organiserade brottsligheten,
            kommer att upphöra.
          </p>
          <p xml:id="i-AcVoQsgSU7eUtCNcFgvDKa">
            Även det ägda beståndet kan användas mer effektivt. Det handlar
            bland annat om att minska kostnaderna för att flytta och anpassa
            sitt boende och att göra det mer lönsamt att under en kortare
            eller längre tid hyra ut hela eller delar av sin bostad. För att
            åstad­komma detta har Moderaterna tidigare föreslagit bland annat
            höjningar i schablon-avdraget vid beskattning av uthyrning av
            bostad, åtgärder för att underlätta andrahands-uthyrning (ej bygglov
            för att anpassa bostaden för uthyrning, och längre tid för andrahandsuthyrning)
            samt att uppskovstaket ska tas bort permanent.
          </p>
          <p xml:id="i-VGi9vRYDDerzEMDRjZjDGY">
            Räntan på uppskovet bör tas bort vilket i kombination med ett
            borttaget tak på uppskov gör att hela reavinsten kan skjutas upp.
            Det skulle då innebära en återgång till situationen innan fastighetsskattens
            avskaffande 2008.
          </p>
          <head type="h3" xml:id="i-SX7sGnqetFteVN22VBQqME">
            Ökat byggande
          </head>
          <p xml:id="i-VvbQTLHN1v4qnoG8aDcHjJ">
            De långa ledtiderna i planprocessen gör att byggprojekt blir
            dyrare än nödvändigt. I dag tar det i genomsnitt sex till åtta
            år från idé till inflyttning, en tidsåtgång som behöver minska
            kraftigt. Nuvarande och tidigare regeringars regelförenklingar
            innebar endast marginella förbättringar, vilket gjorde att de
            fick liten effekt på bostadsbyggandet.
          </p>
          <p xml:id="i-WbNky5aNFrD9yCgFYR4hzw">
            Planering av markanvändning är nödvändig för att skapa förutsättningar
            för ett långsiktigt hållbart samhälle. Vid osäkerhet kring markens
            möjliga användningsområde eller byggnation ökar risken för investerare
            med prisuppgång och lägre investeringsvilja som följd. Den rättsosäkerhet
            som följer av dagens regler för planering och byggande är till
            nackdel för både stora byggherrar och enskilda fastighetsägare.
            Moderaterna har tidigare föreslagit ett omfattande paket för snabbare
            byggprocesser och ökad tillgång på mark. Vi vill bland annat förstärka
            översiktsplaneringen och begränsa detaljplanekravet, begränsa
            överklagandemöjligheterna, införa privat initiativrätt, reformera
            bullerreglerna och begränsa strandskyddet och reformera reglerna
            för riksintressen.
          </p>
          <head type="h2" xml:id="i-9xRBtvXY4FMEYXFXZabsv5">
            Elektrifiering av Sverige – för klimatets skull
          </head>
          <p xml:id="i-JeEPUwMhyfQEyA8dhNmU3Z">
            Moderaterna vill få största möjliga klimatnytta för varje satsad
            krona samtidigt som tillväxten värnas i hela landet. Klimathotet
            är globalt och åtgärder behöver därför vidtas såväl lokalt som
            internationellt. Moderaterna vill bland annat minska utsläppen
            genom ökad energiproduktion med mer av både kärnkraft och förnybart
            och underlätta för ökad elektrifiering av Sverige.
          </p>
          <p xml:id="i-N4rtxV5PEzDoTPhjokLX9B">
            För Moderaterna är det en självklarhet att Sverige ska vara pådrivande
            i omställningen till en klimatneutral ekonomi och ett giftfritt
            samhälle. Lika självklart är det att detta inte står i motsats
            till tillväxt och jobbskapande. En framgångsrik miljö- och klimatpolitik
            måste kombinera lägre utsläpp med ett ökat välstånd. För detta
            krävs väl utformade och effektiva styrmedel. Förorenaren ska betala
            för sin miljöpåverkan samtidigt som förnybar och miljövänlig teknik
            kan växa fram. På så sätt ger våra åtgärder största möjliga resultat
            för miljön.
          </p>
          <p xml:id="i-T2yowu5JjdrwEwiGep2MqM">
            EU står i dag för cirka nio procent och Sverige för cirka en
            promille av de globala utsläppen. Även om EU nådde nettonollutsläpp
            imorgon så skulle det inte räcka för att stoppa klimatförändringarna.
            Nyckeln till ett framgångsrikt klimatarbete ligger i att ställa
            sig frågan hur vi i Sverige och EU kan göra vårt, samtidigt som
            vi möjliggör för och driver på övriga världen att göra sitt. Det
            kanske viktigaste Sverige och EU kan bistå med i kampen mot klimatförändringarna
            är att visa att det går att sänka utsläppen samtidigt som man
            har en stark tillväxt och ett högt välstånd. Ska Sverige vara
            ett föredöme har vi inte råd med dyr symbolpolitik eller åtgärder
            som hämmar tillväxten.
          </p>
          <p xml:id="i-QKYmmxFVfHFPMm3GyiT8RP">
            De svenska växthusgasutsläppen kommer numera i huvudsak från
            transporter och basindustrin. De står vardera för en tredjedel
            av Sveriges utsläpp. För att minska basindustrins utsläpp krävs
            betydande teknisk utveckling. Det kan exempelvis handla om att
            producera fossilfritt stål eller fossilfri betong. Stödet till
            investeringar i ny teknik ska därför öka. Sådana innovationer
            ger effekt både i Sverige och globalt.
          </p>
          <p xml:id="i-nmCmXcVzcuVGPtQG7yc5r">
            Genom att hjälpa länder med betydligt större klimatutmaningar
            än vår, får vi stor effekt för varje satsad krona. Vi vill därför
            att biståndet ska få tydligare klimatfokus och föreslår bland
            annat att det multilaterala biståndet med syfte att sänka utsläppen
            globalt bör fördubblas från dagens en miljard kronor till två
            miljarder kronor årligen. Ökningen ska ske genom en omfördelning
            av biståndsbudgeten.
          </p>
          <p xml:id="i-HwSpHDAqCj2ajaSgjmMR27">
            Miljöförstöring måste förhindras och bekämpas. Förvaltarskapstanken
            – att man vårdar det man äger till nytta för kommande generationer
            – är kärnan i den moderata miljöpolitiken. Vi ser exempelvis i
            Östersjön hur döda havsbottnar breder ur sig, och övergödningen
            skapar stora problem. Läkemedelsrester skadar fisk och minskar
            den biologiska mångfalden. Mikroplaster sprids i våra hav. Moderaterna
            vill därför förstärka det regionala arbetet både i Östersjön och
            Västerhavet och se kraftfullare åtgärder mot övergödning, mikroplaster
            och sjöfartens miljöpåverkan. Vi vill också arbeta för reningsteknik,
            för att avskilja läkemedelsrester, mikroplaster och andra gifter.
          </p>
          <p xml:id="i-Saq1ZcaqHizMyJbYA4VWdg">
            Effektivare och utökad återvinning är bra för både ekonomin och
            miljön. Avfall ska i första hand förebyggas och minskas och därefter
            återanvändas eller återvinnas. Genom bland annat modern växtförädling
            och bättre datummärkning kan matsvinnet minska. Samtidigt behövs
            god hantering av det avfall som ändå uppstår, särskilt farligt
            avfall som kan göra stor skada under lång tid.
          </p>
          <p xml:id="i-X3srLmpxkBRMxvxeZV3oGb">
            För att värna den biologiska mångfalden är äganderätten central.
            De värdefulla marker som undantas från bruk existerar ofta som
            en följd av ett långsiktigt och ansvarsfullt ägande. Äganderätten
            behöver stärkas.
          </p>
          <p xml:id="i-W8ptDjsuUwWn2ZE3aBxdD4">
            En viktig förklaring till att vi kommit så långt i vårt klimatarbete
            jämfört med andra länder är att vi har byggt ut kärnkraften. Kärnkraften
            har fortsatt stor potential att bidra till en effektiv och snabb
            omställning då den både är reglerbar, fossilfri och skalbar. Av
            FN:s klimatpanel framgår att kärnkraft är en viktig del av lösningen
            på klimat­problemen. Även internationella energiorganisationen
            IEA har pekat på negativa konsekvenser för klimatet av nedlagd
            kärnkraft. Moderaterna anser att vi bör utveckla kärnkraften i
            stället för att avveckla den.
          </p>
          <p xml:id="i-UCDBtpwcEHWCeUY4SRLPxK">
            Genom energiöverenskommelsen 2016 avskaffades effektskatten på
            kärnkraft och en överenskommelse innebar också att nybyggnation
            medgavs på de tio befintliga reaktors­platserna. Sverige har åtta
            kärnkraftsreaktorer i drift som producerar ungefär en tredje­del
            av den el som vi använder. Befintlig kärnkraft är i dag lönsam
            men det finns ingen som vill investera i ny kärnkraft i Sverige
            i dag. Kärnkraftsmotståndare pekar också ut projekt i Europa som
            har dragit ut på tiden och blivit kostsamma. Samtidigt har kärn­kraften
            missgynnats genom subventioner till förnybara energikällor som
            lett till en kraftig utbyggnad av framförallt vindkraft. Det mål
            om 100 procent förnybar elproduk­tion år 2040 som sattes i samband
            med energiöverenskommelsen har också skapat osäkerhet om vilken
            roll kärnkraften ska ha i det svenska elsystemet i framtiden.
            Det finns mycket som pekar på att kostnaderna för ny kärnkraft
            kan begränsas och att lönsamheten kan förbättras. Vi menar att
            kärnkraften, tillsammans med det förnybara, behövs i svensk energi-
            och klimatpolitik. Dess roll i energipolitiken behöver förtyd­ligas
            samtidigt som förutsättningarna för såväl befintlig som ny kärnkraft
            måste värnas.
          </p>
          <p xml:id="i-62ZArp35fZh5fmuqqoXoby">
            Export av svensk klimatneutral el är även ett effektivt sätt
            att hjälpa andra länder att öka sin energisäkerhet och sänka sina
            utsläpp. Det krävs därför investeringar i infra­struktur som möjliggör
            ökad överföring av el mellan Europas länder. Med andra ord behöver
            medlemsländernas nationella elnät sammanlänkas i högre grad än
            i dag. Steg behöver tas mot en fullt utvecklad energiunion.
          </p>
          <head type="h3" xml:id="i-2VBbMkhJ6B72aP8Ug3tJjS">
            Elektrifiering – avgörande för Sveriges klimatomställning
          </head>
          <p xml:id="i-39GvhHnNxWXUgLn2MrBLJf">
            Sveriges konkurrenskraft och välfärd bygger på en trygg elförsörjning.
            Den svenska energipolitiken ska värna klimatet, vara ekologiskt
            hållbar, säkra el till konkurrens­kraftiga priser och garantera
            att el finns när den behövs. Tillgång till el till konkurrens­kraftiga
            priser är avgörande för svensk industri. Digitaliseringen av samhället
            förstärker elberoendet och gör samhället mer känsligt för störningar
            i elförsörjningen.
          </p>
          <p xml:id="i-RbxamuTiqpGqjZxaCe6zcv">
            Samtidigt är elektrifieringen en central del i vår klimatomställning.
            Tack vare en välutbyggd vatten- och kärnkraft är det svenska elsystemet
            till 98 procent fossilfritt. Det är unikt i ett internationellt
            perspektiv. Motsvarande andel för EU är omkring 40 procent. Tillgången
            till fossilfri el är också central för att minska Sveriges utsläpp
            av växthusgaser framöver. Det är en nyckel för att minska klimatavtrycket
            inom transportsektorn och industrin – två sektorer som står för
            en tredjedel vardera av utsläppen i Sverige. Med rätt politik
            kan Sveriges elsystem också bidra till att minska andra länders
            utsläpp. På årsbasis har Sverige i dag ett energiöverskott av
            el och exporterar mer el än landet importerar. Men för att klara
            elektrifieringen av samhället under kommande år behöver elproduktionen
            öka under kommande år öka. Sweco har till exempel beräknat att
            elbehovet ökar med 29 procent fram till år 2045 för att förverkliga
            de färdplanerna för fossilfrihet som presenterats inom en rad
            branscher. Samtidigt innebär förändringar i energimixen att leveranssäkerheten
            i elsystemet försvagas. Vi går från ett system där nästan all
            elproduktion sker centralt i stora kraftverk, till ett system
            där stor- och småskaliga lösningar ska samsas och där allt mer
            variabel kraft från vind och sol måste kunna balanseras.
          </p>
          <p xml:id="i-9KmmnJ6T7KxHyZUvdmfWhJ">
            Enligt Svenska kraftnät kommer balansen mellan tillgång och efterfrågan
            på el att försämras redan under de närmaste åren så att elen inte
            räcker till under kalla vinter­dagar. Den främsta orsaken till
            detta är att Ringhals 1 och 2 stängs under 2020 respektive 2019.
            Nedläggningen av kärnkraft kommer enligt Svenska Kraftnät att
            leda till ett stort antal timmar med mycket höga elpriser och
            flertal timmar med svårigheter att överhuvudtaget få ihop effektbalansen.
            Det slår mot hushållen, mot svensk basindustri och mot långsiktig
            svensk konkurrenskraft. Eftersom flera av våra grannländer har
            ambitioner att bygga ut förnybar elproduktion som är väderberoende,
            framförallt vindkraft, kommer möjligheterna till import att vara
            begränsade eftersom väderförhållandena är likartade i närliggande
            länder. Den import som är möjlig, ofta kolkraft, riskerar också
            att öka våra klimatavtryck. För att möjliggöra en ökad elektrifiering
            behöver flera åtgärder vidtas för ett mer leveranssäkert elsystem.
          </p>
          <p xml:id="i-Vwt5fpFgQeDaicWnRFT8g2">
            Energipolitiska mål ska omfatta alla fossilfria kraftslag
          </p>
          <p xml:id="i-24sbVUzzLd1PnGr59ZLksU">
            Enligt energiöverenskommelsen är målet att svensk elproduktionen
            år 2040 ska vara 100 procent förnybar. Det står i konflikt med
            det andra befintliga målet, att inte stipulera ett stoppdatum
            för kärnkraften. I praktiken har målet skapat osäkerhet om kärnkraftens
            framtida roll i elsystemet och det har till och med tolkats bokstavligt
            av myndigheter som Svenska kraftnät och Energimyndigheten som
            bygger sina prognoser utifrån detta. Det är också rimligt att
            kommersiella aktörer utgår från den mest strikta tolkningen när
            de gör överväganden kring investeringar.
          </p>
          <p xml:id="i-5wD1j3ckDP7cGwWuzF7xAH">
            Målet om 100 procent förnybart bör därför bytas mot ett mål om
            ett 100 procent fossilfritt elsystem. Det skulle bli en viktig
            signal till marknaden att det finns politiskt stöd för kärnkraft
            långt efter 2040. Ett nytt energipolitiskt mål ska också ha en
            reell inverkan på energipolitiken och få genomslag när det gäller
            styrning av myndigheter men också nya initiativ vad gäller styrmedel.
          </p>
          <p xml:id="i-W7ZQEaAyXdeNCSAiyBoKuB">
            Inom EU har medlemsländerna enats om att förnybar energi ska
            stå för 32 procent av energikonsumtionen år 2030. Målet ska utvärderas
            för att senast år 2023 eventuellt förändras. I samband med att
            målet ses över vill Moderaterna att målet omformuleras, så att
            det handlar om ett mål för fossilfri energi och inte enbart förnybar
            energi. På samma sätt som förnybarhetsdirektivet i dag innehåller
            hänvisningar till de förnybara energislag som får tillgodoräknas
            mot målet vill Moderaterna att definitionen breddas så att fossilfria
            energikällor inkluderas, med en uttrycklig hänvisning till kärnkraft.
            Ett 2030-mål för fossilfri energi måste då höjas rejält från nuvarande
            32 procent, eftersom det innefattar både förnybar energi och energi
            från kärnkraft. Moderaterna vill att 2030-målet ska vara att 60
            procent av energin ska komma från fossilfria källor.
          </p>
          <p xml:id="i-16f7dUJxuZKsbUexJAvWir">
            Jämna ut villkoren för fossilfria kraftslag i syfte att minska
            klimatutsläppen
          </p>
          <p xml:id="i-CB7AK5JF2vP6jv5hyAhsu7">
            På dagens elmarknad får producenter betalt för den mängd el de
            levererarar. För att industri och konsumenter ska kunna få tillräckligt
            med el av god kvalitet behöver elsystemet också en rad stödtjänster.
            Flera av dessa stödtjänster finns inbyggda i baskraft som kärnkraftverk
            och vattenkraftverk. En kraftig tillväxt av förnybar och väderberoende
            elproduktion och ökad integrering av elmarknader har lett till
            en situation där det blivit riskabelt för kraftbolag att investera
            i baskraft. Det ökar risken för att det inte skall finnas tillräckligt
            med kapacitet för att hantera toppar i elför­brukning och för
            att elsystemet ska bli mindre stabilt. Marknadens utformning bör
            därför ses över så att bättre ekonomiska incitament ges för att
            tillhandahålla stödtjänster. Planerbara kraftslag som kärnkraft
            skulle då få ersättning för den viktiga funktion de har i elsystemet.
            Att leveranssäkerhet premieras är normalt på många marknader och
            utgör inte någon subvention och innebär inte att marknadsmekanismerna
            sätts ur spel.
          </p>
          <p xml:id="i-AkkM82tUAD18ea9d8Hs4Sk">
            Säkerställ en tillräcklig överföringskapacitet
          </p>
          <p xml:id="i-R89scnADfjbPfxdKdFWNr2">
            Ett leveranssäkert elsystem kräver också tillräcklig överföringskapacitet
            i elnäten. I dag har Sverige utmaningar både i stamnäten och lokala
            och regionala nät. Lokalnäten påverkas i stor utsträckning av
            urbaniseringen och växande städer. Överföringen från stamnätet
            till de lokala näten slår i taket i många städer, vilket förhindrar
            ytterligare anslutningar. I stamnäten finns flaskhalsar som inte
            möjliggör effektiv överföring av el från de delar av landet där
            elen produceras (främst i norr) till de delar där den största
            konsumtionen sker (i söder). Utbyggnad av elnäten pågår, men skulle
            behöva ske betydligt snabbare för att anpassa sig till dagens
            och morgondagens behov. En viktig förklaring är att ledtiderna
            i tillståndsprocessen för att bygga elnät är långa (upp till tio
            år). Tillståndsprocesserna för att bygga nya elnät behöver förenklas
            betydligt jämfört med i dag.
          </p>
          <p xml:id="i-LAdQpaenZKKqeMoUpCXWp1">
            Ett sätt att motverka flaskhalsar som kan uppstå är att se över
            hur priset bättre kan avspegla knapphet i överföring, en form
            av ”trängselskatt” i elnätet. En ytterligare kompletterande åtgärd
            skulle kunna vara att ge region- och lokalnät en utvidgad roll
            för att säkerställa tillräcklig effekt lokalt. Till exempel genom
            att skapa incitament för samverkan med fjärrvärmesystem med kraftvärme
            och styrmekanismer som gör det möjlighet att använda förbrukningsflexibilitet,
            lager och produktionsanläggningar för att kunna använda näten
            mer effektivt.
          </p>
          <p xml:id="i-7s2gW9BUTUn18oTPEpJAEo">
            Energiforskningsresurser ska gå till alla fossilfria energikällor
          </p>
          <p xml:id="i-32Fq6ZW94ZGGdhybjrzGFh">
            En stark forskningskompetens inom kärnkraftsområdet är viktig
            både för att bygga ny kärnkraft och för att hantera befintliga
            reaktorer, till exempel att förlänga livstiden hos befintliga
            reaktorer och avveckla dem på ett ansvarsfullt sätt. Av de 1,5
            miljarder kronor som Energimyndigheten varje år avsätter till
            forskning går i dag noll kronor till kärn­kraft. Det vill Moderaterna
            ändra på. Även inom EU:s budget bör anslagen till kärn­kraftsforskning
            öka genom att mer medel avsätts till Euratoms forsknings- och
            utbildningsprogram.
          </p>
          <p xml:id="i-4sgx5CLG6xo3BsDkUz64eK">
            En färdplan mot fjärde generationens kärnkraft
          </p>
          <p xml:id="i-UF8AdRvUeLjSomUvN4N6vt">
            Fjärde generationens kärnkraft finns än så länge bara på ritbordet,
            men det finns planer på att bygga flera reaktorer under 2020-talet.
            Eftersom den nya tekniken använder bränslet 100 gånger mer effektivt
            och kan också återanvända kärnbränsle. Det avfall som återstår
            är oskadligt efter 1000 år. Sverige bör vara drivande i att utveckla
            denna nya teknik som skulle möjliggöra utbyggnad av kärnkraften
            och att ersätta fossil elproduktion.
          </p>
          <p xml:id="i-SDzX2W9uvmHKtvmr7GPA4w">
            Ge Svenska kraftnät ett utökat ansvar för leveranssäkerhet
          </p>
          <p xml:id="i-D4dUUG4HzVz61uSRsrfn8W">
            Svenska kraftnät har ett övergripande ansvar för att upprätthålla
            den kortsiktiga balansen mellan produktion och förbrukning av
            el. I övrigt finns ingen utpekad aktör som säkerställer att elsystemet
            tillhandahåller tillräckligt med el av god kvalitet. Tanken är
            att marknaden ska lösa det. I takt med att de offentliga ingreppen
            på elmarknaden blir allt större ökar risken för obalanser.
          </p>
          <p xml:id="i-9AR3NZBYUhKg25Z3MDspfS">
            Ett sätt att förtydliga vilka åtgärder som behöver vidtas för
            att systemet ska fortsätta att vara robust är att ge Svenska kraftnät
            ett utökat ansvar för leveranssäkerheten. Kungliga Ingenjörsvetenskapsakademien
            (IVA) har föreslagit att Svenska kraftnät skulle få i uppdrag
            att ta fram övergripande prognoser för den långsiktiga energi-
            och effektbalansen, behov av systemtjänster och för överföringskapacitet
            även på regional- och lokal nivå samt att föreslå nödvändiga åtgärder.
            På så sätt skapas ett underlag för planering av elnätets utveckling
            och utbyggnad av produktionskapacitet.
          </p>
          <head type="h3" xml:id="i-USzXwsiRU1WTQ7PDvx9bSX">
            Elektrifiering av transportsektorn
          </head>
          <p xml:id="i-X7AaM2HevuLiJqq8m7Hb2c">
            För att minska koldioxidutsläppen från transportsektorn behöver
            vi skynda på ut­vecklingen mot mer koldioxidfria transporter.
            I detta arbete kommer eldrivna transporter ha en stor och viktig
            roll att spela. Antalet laddbara fordon på de svenska vägarna
            ökar kraftigt. I början av 2019 fanns cirka 70 000 laddbara fordon
            i trafik i Sverige och vissa prognoser tyder på att vi kommer
            ha omkring hela 2,5 miljoner laddbara fordon i trafik år 2030.
            Detta ställer krav på en fortsatt utbyggnad av laddinfrastruktur,
            en pålitlig energiförsörjning och en tillräcklig överföringskapacitet
            i näten. Ett exempel på hur elektrifieringen även påverkar andra
            trafikslag exemplifieras av att Norge nyligen har satt upp ett
            mål om att alla inrikes flygningar ska ske med elflygplan år 2040.
            Även om tekniken inte finns redo på marknaden i dag illustrerar
            det att vi står inför ett enormt teknikskifte inom transportsektorn
            de närmaste decennierna.
          </p>
          <p xml:id="i-2wQcnmTB22kw2LeZScXajC">
            Fortsatt satsning på teknikneutralt stöd till laddinfrastruktur
          </p>
          <p xml:id="i-AA1LmqyBmxuEzKhhzm8PS8">
            För att bidra till omställningen av transportsektorn och främja
            att fler väljer och vågar investera i laddbara, miljövänligare
            fordon behöver staten ta ett ansvar för utbyggnaden av laddinfrastruktur.
            Moderaterna vill därför se ett teknikneutralt stöd till infrastruktur
            för koldioxidfria transporter som inte kan använda sig av traditionell
            infrastruktur för bensin- och dieseltankning. Stödet bör inte
            begränsas till enbart batteridrivna fordon utan även exempelvis
            laddinfrastruktur för bränslecellsdrivna fordon ska kunna få stöd.
          </p>
          <p xml:id="i-7SpWHpcv3faCNm4NDqizvz">
            Minska skillnaden i energiskatt mellan olika fordonstyper som
            drivs på el. I dag finns det nedsättningar av energiskatten för
            vissa typer av elanvändning men inte för annan, liknande användning.
            Exempelvis har spårbunden trafik som drivs på el nedsatt elskatt,
            medan eldrivna fordon som inte är spårbunden, såsom elbussar och
            ellastbilar, inte har det. På samma sätt har större skepp inom
            den yrkesmässiga sjöfarten lägre skatt på landström. Dessa skillnader
            bör tas bort genom att elbussar och ellastbilar liksom batteridrivna
            fartyg och elhybrider också ges lägre skatt.
          </p>
          <p xml:id="i-DNEdVmuiSBGzAfKeYN7DDM">
            En nationell strategi för elektrifiering av vägnätet i Sverige
          </p>
          <p xml:id="i-ViA3zyNNUuFNVXnp1TevED">
            Genom att öka andelen elektrifierade transporter på redan befintlig
            väginfrastruktur kan vi minska utsläppen på ett kostnadseffektivt
            sätt. I stora delar av landet saknas alternativ till vägen för
            både gods- och persontransport. Vägen erbjuder även en flexibilitet
            som många andra transportslag saknar. En strategi för elektrifiering
            av vägnätet kopplar framförallt allt till att laddinfrastruktur
            måste byggas ut på ett systematiskt och kostnadseffektivt sätt.
            Ett annat exempel på hur befintlig väginfrastruktur kan användas
            effektivare och miljövänligare är försöken med att elektrifiera
            de tunga vägtransporterna.
          </p>
          <p xml:id="i-DwJcAWbDcNuXfKA9KZ5pvq">
            Just nu sker tester med två olika tekniker i Sverige. Den ena
            metoden bygger på överföring via luftledning och den andra bygger
            på en överföring via ledning i vägen. Lastbilar som körs på el
            står i princip inte för några utsläpp av växthusgaser samtidigt
            som bullret minskar. Infrastrukturen kring elvägarna kan också
            användas för att ladda personbilar. En utbyggnad av elvägar förutsätter
            nära samverkan mellan näringsliv och det offentliga och i det
            arbetet kommer Trafikverket att ha en mycket viktig roll att spela.
            Moderaterna anser att det behövs en övergripande strategi för
            hur en elektrifiering av det svenska vägnätet ska se ut för att
            minska beroendet av fossila drivmedel.
          </p>
          <p xml:id="i-63FKgHAL4djh6rfGCCPhSy">
            Underlätta för regional arbetspendling
          </p>
          <p xml:id="i-T1GfrE45DThNrDfEhYRufV">
            Järnvägen utgör tillsammans med vårt vägnät själva ryggraden
            i det svenska transport­systemet. Varje dag är hundratusentals
            människor såväl som vår industri beroende av tågtransporter som
            fungerar. Befolkningen och vårt behov av transporter ökar. Att
            resa med tåg är ett klimatsmart val. Men för att fler ska välja
            tåget måste människor och företag kunna lita på att tågen kommer
            och går i tid. Därmed krävs stora investeringar i ny järnväg och
            underhåll av befintliga spår framöver.
          </p>
          <p xml:id="i-ErgRxYNnvjhsisw5vucwUK">
            För att ställa om till ett fossilfritt samhälle måste vi satsa
            på de åtgärder som ger störst utsläppsminskning per satsad krona.
          </p>
          <head type="h3" xml:id="i-QUZkF5Xb52K6XmLorsLxfG">
            Elektrifiering av basindustrin
          </head>
          <p xml:id="i-FoRWhSpQRVeWyjizbW6RZs">
            Sverige har en omfattande basindustri med gruvnäring, stålindustri,
            cementproduktion, kemiindustri samt massa- och pappersindustri.
            Industrin har kommit långt från klimat­synpunkt och är ett globalt
            föredöme. Med det sagt är det dock just basindustrin som tillsammans
            med transporterna står för de största utsläppen i Sverige. Därför
            är det framför allt dessa båda sektorer som vi måste fokusera
            de politiska resurserna på om vi ska nå de svenska klimatmålen.
          </p>
          <p xml:id="i-HKvwW3ZQoFcMTJdVgVdsB4">
            Eftersom vi redan har plockat de lågt hängande frukterna och
            vårt elsystem i stort sett är koldioxidfritt är det relativt sett
            mycket kostsamt att sänka utsläppen i Sverige. För svensk räkning
            betyder detta i praktiken att de stora utsläppsminskningar som
            finns kvar att göra blir beroende av tekniksprång. Sverige har
            som högteknologisk nation goda förutsättningar att bidra till
            detta. Tekniska framgångar och metodutveckling kan bli till viktiga
            exportprodukter som kan hjälpa andra länder till en snabbare omställning.
            Samtidigt kan vi inte ta vårt koldioxidfria elsystem för givet.
          </p>
          <p xml:id="i-4aswWzpe4cuzwsxaKLCwrW">
            Minskade processutsläpp
          </p>
          <p xml:id="i-6Fh7DCLs5yMhy2Vd1KK5HG">
            Svensk industri – framför allt basindustri – står i dag för cirka
            en tredjedel av Sveriges totala utsläpp av växthusgaser. De industrier
            som släpper ut mest koldioxid är stål, cement och petroleumraffinaderier.
            Dessa industrier står globalt sett för 12 procent av världens
            totala koldioxidutsläpp, vilket kan jämföras med det internationella
            flyget som släpper ut 2 procent, 4 procent inklusive höghöjdseffekter.
            I Sverige handlar det i första hand om ett fåtal fabriker med
            mycket höga punktutsläpp: SSAB i Luleå och Oxelösund, Cementa
            på Gotland, Öland och i Skövde samt raffinaderierna i Lysekil
            och Göteborg.
          </p>
          <p xml:id="i-JBZFR66UZaoDLMRyFR559W">
            Gemensamt för de tre industrierna är att utsläppen är processrelaterade
            och att produkterna handlas globalt. Det är problematiskt att
            ensidigt öka kostnaden för att släppa ut koldioxid, då det direkt
            skulle slå mot den svenska – och förhållandevis miljövänliga –
            produktionens konkurrenskraft. Konsekvensen skulle bli minskad
            produktion och på sikt skulle den svenska industrin riskera att
            konkurreras ut till förmån för produktion i andra länder. Eftersom
            Sverige redan har världens kanske tuffaste klimatkrav så skulle
            det innebära att produktionen förläggs till länder och regioner
            med mindre stränga krav. Med stor sannolikhet skulle följden bli
            ökade utsläpp globalt.
          </p>
          <p xml:id="i-AUjukDZS4DFvNgzoW2FujW">
            Byggsektorn, som använder den största mängden cement, kan bygga
            mer i trä och återvinningen av stål kan öka, men behoven av materialen
            kommer fortsatt att vara stora. Vill man till exempel bygga ny
            infrastruktur behövs både stål och betong. Vill man bygga nya
            elbilar behövs stål till karosser och chassin. För att reducera
            basindustrins utsläpp till noll krävs omfattande insatser längs
            hela kedjan. Det är än så länge omöjligt att göra stål utan att
            generera betydande koldioxidutsläpp. Det pågår dock projekt med
            syfte att eliminera stålindustrins processutsläpp genom att använda
            vätgas i produktionen. Om vätgasdriven produktion blev möjlig,
            skulle det innebära en stor minskning av de svenska utsläppen,
            eftersom enbart SSAB i dag står för tio procent av Sveriges totala
            utsläpp. Denna produktion skulle dock kräva stora mängder el och
            ska den leda till mindre utsläpp kommer det att krävas en ökad
            fossilfri elproduktion.
          </p>
          <p xml:id="i-4CTG9KLktY8EDQ34UJyBdo">
            Det är dock inte all produktion som kan göras helt utsläppsfri.
            Ett sådant exempel är produktionen av cement. När det gäller cement
            och raffinaderier är i nuläget koldioxid­lagring den mest realistiska
            lösningen för att minska koldioxidutsläppen till atmosfären. FN:s
            klimatpanels (IPCC) kalkyler bygger på att CCS blir en gångbar
            lösning.
          </p>
          <p xml:id="i-AE9SwzWtvBMDSED764wCDo">
            Norge har synnerligen goda förutsättningar för lagring av infångad
            koldioxid och har påbörjat storskaliga satsningar på området.
            Det är naturligt att såväl Sverige som EU inleder ett samarbete
            med Norge om lagring av koldioxid.
          </p>
          <p xml:id="i-WKQNE8SfEJZNiX7pnkxQht">
            Snabbare handläggning genom ett grönt snabbspår
          </p>
          <p xml:id="i-5vd46vUV1YNDb1nQbcpKjE">
            Många företag vittnar i dag om långa handläggningstider för tillstånd
            till verksamheter som skulle kunna skapa klimatnytta. I stället
            för att mötas av hinder borde de uppmuntras. För verksamheter
            som väljer att investera i miljöförbättrande åtgärder bör processen
            därför förenklas och påskyndas. Exempelvis bör åtgärder som syftar
            till att minska utsläpp, eller tillstånd för att starta upp test-
            eller provverksamhet genomgå en snabbare prövning. Byråkrati och
            långa handläggningstider får helt enkelt inte begränsa företag
            som vill ta ett utökat miljöansvar.
          </p>
          <p xml:id="i-3HoXiWCdCk1BHz5vTXjr5u">
            Forskning för koldioxidfri basindustri
          </p>
          <p xml:id="i-2C5GNPuztJffnw42yxSfJS">
            Som huvudregel bör företagen själva stå för sina kostnader för
            forskning och utveckling då de förväntas ha ett ekonomiskt intresse
            i att utveckla sina processer och produkter. Men när det kommer
            till omställning till utsläppsfri basindustri så sker inte om­ställningen
            enbart för att få en bättre affärsmodell – tvärtom kommer omställningen
            medföra stora risker för bolagens lönsamhet och konkurrenskraft.
            Eftersom Sverige har satt upp mycket ambitiösa mål för utsläppsminskningarna
            har vi också ett ansvar för att underlätta för olika aktörer att
            nå dem.
          </p>
          <p xml:id="i-X6iJuvxFvDHQJaLH1W8Z82">
            Mot denna bakgrund bör staten i nästa forskningsproposition styra
            forskningsmedel tydligare mot projekt som kan främja basindustrins
            övergång till fossilfri produktion. Det handlar om att samla olika
            forskningsresurser runt ett gemensamt problem och se till att
            det finns möjligheter att genomföra förändring. En bättre ansvarsfördelning
            mellan stat, industri och akademi är avgörande för att lyckas.
            Det finns också ett antal frågor, exempelvis med hänsyn till statsstödsreglerna,
            som kommer behöva lösas på EU-nivå då det till exempel är svårt
            att ge stöd till demonstrations- och testanläggningar om de har
            för nära koppling till enskilda branscher eller företag.
          </p>
          <head type="h2" xml:id="i-6f65kkDU9y1bkwxZi2CrS3">
            Ett Sverige som håller ihop
          </head>
          <p xml:id="i-KCKJLWA39YNof8Hpcey3v4">
            Sveriges kommuner vet bästa själva vilka möjligheter, utmaningar
            och problem de står inför och hur de ska förhålla sig till dessa.
            Moderaterna vill att Sveriges kommuner och medborgarna i dem ska
            få ökat självstyre.
          </p>
          <p xml:id="i-CoxngHKjRBhQLk1mktZGSF">
            Sverige är det land i EU där urbaniseringen går snabbast. För
            200 år sedan bodde 90 procent av Sveriges befolkning på landet.
            I dag är det nästan tvärt om, 85 procent av oss bor i tätorter.
            Samtidigt är vi ett till ytan stort land med omfattande landsbygd
            och glesbygd. Moderaterna vill att människor ska kunna leva, bo
            och arbeta i hela Sverige. Urbaniseringen leder till ökat välstånd
            och innovation, men kan också bidra till att motsättningar mellan
            stad och land, både upplevda och verkliga, ökar. Många som bor
            på landsbygden upplever att allt för många beslut fattas i Stockholm
            där förståelsen för landsbygdens villkor är otillräcklig och att
            man i för liten utsträckning kan påverka sin situation. En moderat
            utgångspunkt är att öka människors möjligheter att själva forma
            sina liv och sin vardag – det gäller även på landsbygden.
          </p>
          <p xml:id="i-SK763dDgKqdPkLb3DRzor3">
            Städernas dragningskraft är samtidigt inget som ska bekämpas.
            Att människor väljer att bosätta sig i våra storstäder innebär
            också att efterfrågan på det som landsbygden producerar ökar.
            Utan våra städer blir det också i praktiken svårt för vår landsbygd
            att få avsättning för sina varor Sverige behöver både fungerande
            städer och en livskraftig landsbygd och vår landsbygd och våra
            städer behöver varandra.
          </p>
          <p xml:id="i-U1ERmKiorAiXi8h9fUrjet">
            Den svenska ekonomin är till stor del beroende av landsbygdens
            produktion. Skogsindustrin är Sveriges enskilt största nettoexportör.
            Den svåra torkan under sommaren 2018 har också tydligt belyst
            att jordbrukssektorn generellt har mycket låga marginaler, bland
            annat på grund av höga skatter och kostnadstung byråkrati. Ökade
            möjligheter till livsmedelsproduktion och stärkt konkurrenskraft
            hos landsbygdens företag skapar förutsättningar för en livskraftig
            landsbygd. Urholkad äganderätt och onödigt regelkrångel sätter
            däremot krokben för jord- och skogsbrukets utveckling. Sverige
            ska inte införa onödiga särkrav som inte finns i andra EU-länder.
            De särkrav som finns ska regelbundet ses över. Infrastrukturen
            är en förutsättning för att hela vårt land ska fungera. Ökade
            resurser behövs till vägunderhåll för bättre och säkrare vägar
            i hela landet.
          </p>
          <p xml:id="i-Xuic86i26h6gapJpajduHN">
            Beslutanderätten över hur mark ska användas behöver i större
            grad decentraliseras. Antalet riksintressen har ökat kraftigt
            under de senaste decennierna, vilket försvårar för kommuner att
            använda mark bland annat till bostadsbygganden. Riksintressen
            är ett skydd för nationellt viktiga värden och kvaliteter, men
            många riksintressen är i sin nuvarande form inaktuella eller saknar
            tydligt beskrivna värden. Det är inte rimligt att mer än hälften
            av Sveriges yta ska utgöras av riksintressen.
          </p>
          <p xml:id="i-7Wnxu9kVUpz2vA1JtoLqGj">
            Moderaterna vill underlätta byggande vid strandlägen, genom att
            ge kommunerna större inflytande över hur strandskyddet hanteras
            lokalt. På så sätt ges bättre förut­sättningar för landsbygdskommuner
            att skapa boendemiljöer i attraktiva naturområden och locka till
            sig nya invånare. Det generella strandskyddet bör därför avskaffas
            och i stället ska kommunerna kunna peka ut sjöar och vattendrag
            där strandskydd ska gälla. Möjligheterna till omprövning och överklagande
            ska begränsas.
          </p>
          <p xml:id="i-XWUgqjwocxqR1fxMEbWroY">
            Förutsättningarna att tillhandahålla grundläggande samhällsservice
            skiljer sig mellan olika delar av landet. Mer behöver göras för
            att samhällsåtagandet ska uppfyllas i alla delar av Sverige.
          </p>
          <p xml:id="i-MZRH7mAYB2PJVuU5CXrAFu">
            Utsläpp ska beskattas och den som förorenar ska betala för de
            kostnader som uppstår. Beskattningen ska dock inte lägga orättvisa
            bördor på landsbygden. Driv­medelspriserna har nu, på grund av
            höjda skatter, ett högt oljepris och en rekordsvag krona, blivit
            för högt. Så högt att de försvårar för de som inte har något alternativ
            till bilen för jobb och försörjning. Dessutom är beskattningen
            betydligt högre än de kostnader som biltrafiken åsamkar. Regeringens
            planer på att höja skatterna ytterligare under mandatperioden
            kommer att förvärra problemen. Skatten på drivmedel ska därför
            sänkas.
          </p>
          <p xml:id="i-8FyEi7T7RFjwesqS8jCxse">
            En god bredbandsutbyggnad är centralt för möjligheterna att arbeta
            och bo på landsbygden.
          </p>
          <p xml:id="i-HgbyzihCCofx9Fog91K1KU">
            Behoven av fysiska resor kan minska när fler arbeten går att
            sköta digitalt och på distans än tidigare. Nya tjänster som exempelvis
            digitala vårdcentraler kan kraftigt bidra till att öka tillgängligheten
            till vård för boende på landsbygden där avstånden inte sällan
            utgör ett stort hinder.
          </p>
          <p xml:id="i-R19HJPX36pUxGuwNghkVBo">
            En närvarande polis är viktig för upplevd trygghet. I dag upplevs
            polisen som frånvarande, inte minst i glest befolkade delar av
            landet. Sverige behöver fler poliser, inte minst på landsbygden.
            Det kan också behövas lösningar för att underlätta polisens arbete
            i regioner med långa avstånd, bland annat mål för utryckningstider
            för polisen.
          </p>
          <p xml:id="i-8etTBJXdr9J4X3z7vbgUYi">
            De elever som drabbas hårdast av lärarbristen är ofta de elever
            som bor i glest befolkade orter och kommuner. Här är ofta avstånden
            stora, elevgrupperna små och möjligheterna att anställa ämnesbehöriga
            lärare begränsade. Här kan fjärrundervisning vara ett bra komplement
            i fler ämnen än i dag.
          </p>
          <head type="h3" xml:id="i-LkRoUEaTngbRRmLNYND3oa">
            Minska den statliga detaljstyrningen
          </head>
          <p xml:id="i-29KSjZosd8rDmYGXeFbC6Z">
            Statskontoret bedömer att den samlade statliga styrningen av
            kommunerna har ökat i omfång, komplexitet och detaljeringsgrad
            under de senaste två decennierna. Dagens detaljstyrning riskerar
            att minska utrymmet för de kommunala verksamheterna att använda
            sin kompetens och erfarenhet samt utrymmet för anpassning av verksamheten
            till lokala förutsättningar och behov. Större kommuner är mer
            nöjda med hur den statliga styrningen fungerar medan små kommuner
            upplever att den fungerar sämre. Delvis beror det på att de små
            kommunerna upplever att styrningen är utformad utifrån stora kommuners
            behov. Men också på grund av svårigheter bland annat med att söka
            de öronmärkta bidrag som styr kommunernas verksamhet. För att
            minska den administrativa bördan, förbättra kommuners möjligheter
            att anpassa verksamheten efter lokala behov och skapa förutsättningar
            för innovation bör den statliga styrningen av kommunerna minska.
          </p>
          <head type="h3" xml:id="i-TcdovnP2FTgRaxKtP7zC3Y">
            Minska de riktade statsbidragen
          </head>
          <p xml:id="i-22LzJxPkVtjbDT5B18XvR1">
            Under senare år har de riktade statsbidragen blivit betydligt
            fler. I den senaste höst­budgeten redovisades 204 olika former
            av riktade statsbidrag för kommuner och landsting. Satsningarna
            är många gånger vällovliga men det behöver vara upp till kommuner,
            landsting och regioner att styra resurser dit de bäst behövs.
            Den stora mängden bidrag slår också mot mindre kommuner, som inte
            har kapacitet att söka alla de statliga bidrag som finns. Administrationen
            runt bidragen är dessutom ofta så omfattande att man behöver ha
            flera personer anställda bara för att söka, följa upp och återredovisa
            bidragen. Moderaterna anser att de riktade statsbidragen minskas
            till förmån för generella statsbidrag. Generella statsbidrag ger
            stabila planerings­förutsättningar, skapar långsiktighet och utrymme
            för effektivisering, utveckling och förnyelse. Dessutom minskar
            särskilt mindre kommuners behov av att ägna resurser åt att söka,
            följa upp och återrapportera riktade statsbidrag.
          </p>
          <head type="h3" xml:id="i-RLtkk8T4mrrJyEqaYWgWFf">
            Inför ett nytt frikommunförsök
          </head>
          <p xml:id="i-7fCdY61FTy3hq5bERbreJh">
            Ytterligare ett sätt att minska den statliga styrningen är att
            genomföra ett nytt fri­kommunförsök, vilket bland annat förordats
            av Tillitsdelegationen och SKL. Ett begränsat antal, till exempel
            10–15, kommuner och landsting ska ges möjlighet att utifrån lokala
            förutsättningar och behov identifiera undantag från nuvarande
            regelverk för att pröva en mer ändamålsenlig styrning. Tanken
            är att detta vid sidan av en generellt minskad detaljreglering
            och styrning av kommunal verksamhet, kan bidra till att komma
            betydligt längre i att stimulera innovation och förnyelse av metoder
            samt minskad byråkrati.
          </p>
          <p xml:id="i-3N5hYNpZKbyPcpVGZSCujD">
            Idén om ett frikommunförsök är inte ny. Under 1980-talet bedrevs
            ett omfattande frikommunförsök i Sverige – i nio kommuner och
            i tre landsting. Enligt SKL beskrivs erfarenheterna överlag som
            goda och det har lett till bättre resursutnyttjande, förbättrad
            kvalitet och generella förändringar för alla kommuner i form av
            minskad byråkrati och en mer ändamålsenlig reglering. Även Danmark
            har gjort och genomför för närvarande frikommunförsök. Frikommunförsöket
            kan ge underlag för behov av eventuella ändringar i lagar och
            styrning vilket kräver systematisk och vetenskapligt baserad kunskapsinhämtning.
          </p>
          <head type="h3" xml:id="i-6847iCDKmfc6jduLB81XkY">
            Undantag för mindre kommuner
          </head>
          <p xml:id="i-5w5VEEhqAcVjD1oo3xiF5J">
            För små kommuner med begränsade resurser innebär statliga regler
            och administration en relativt större börda. Moderaterna anser
            att man bör införa undantag i den statliga reglering för småkommuner
            som i högre grad tyngs av den administrativa börda som statlig
            reglering innebär. Det kan gälla allt från strandskydd och plan-
            och bygglagen till krav inom vård, skola och omsorg som inte bör
            vara bindande för mindre kommuner. Möjligheten att samverka mellan
            kommuner ska också underlättas och regelverket förenklas.
          </p>
          <head type="h2" xml:id="i-SRA9qrDr4MamxQJ3aGUqPY">
            Gröna näringar
          </head>
          <p xml:id="i-BQrh6QLRkqzVi2uzAKFT7N">
            Skogen har en central roll i den gröna omställningen och är en
            av nycklarna för att bryta vårt fossilberoende. Skogsråvara kapslar
            in koldioxid och kan användas i produkter som ersätter till exempel
            plast och andra energikrävande material samt för att ersätta fossila
            bränslen och drivmedel. En förutsättning för detta är dock att
            skogen kan brukas effektivt och hållbart. Skogen är också hemvist
            för en stor biologisk mångfald som vi behöver värna. Samtidigt
            är stora delar av de värden som många i dag vill skydda frukterna
            av just ett aktivt brukande i flera generationer.
          </p>
          <p xml:id="i-7aDmZyxJZULpyJBRt3PafT">
            Fundamentet för ett långsiktigt hållbart skogsbruk utgörs därför
            av en stark ägande­rätt. Samtidigt ger markägare och företagare
            inom de gröna näringarna i växande om­fattning uttryck för oro
            över att äganderätten håller på att urholkas. Få andra branscher
            kräver sådan långsiktighet som skogsindustrin. Skogsägaren, och
            kommande generationer, måste kunna räkna med att få skörda frukterna
            av sitt arbete.
          </p>
          <p xml:id="i-Uw4kJNKtyRPiY5df7gCXJs">
            Sverige behöver en kraftfull bioekonomistrategi som tar tillvara
            på skogens möjlig­heter att skapa större miljö- och klimatnytta
            genom samarbete mellan staten och närings­livet för att underlätta
            de omställningar som krävs inom skogsindustrin och lantbruket.
          </p>
          <p xml:id="i-Vj8N3s5yDKecj58GU1riaG">
            Vi menar att klimathänsyn inte tillräckligt beaktas i de avvägningar
            som görs med stöd av miljöbalken. Därför föreslår vi att miljöbalken
            ses över i syfte att tydligare lyfta fram klimataspekter vid beslutsfattande.
            Sverige har goda möjligheter att utveckla en ekonomi som i ännu
            högre grad är biobaserad. Vi ser även stort behov av att skapa
            bättre förutsättningar och långsiktiga spelregler för förnybara
            biobränslen samt säker­ställa en bred råvarubas. Detta krävs för
            att branschen ska våga göra större investeringar exempelvis i
            anläggningar för produktion av biobränslen.
          </p>
          <p xml:id="i-TF5WfAt3LDNS8ruUooR7KY">
            Det svenska lantbruket är på många sätt klimatsmart, men även
            det står inför en omställning. Denna omställning måste ske på
            ett sätt som tar hänsyn till den mycket tuffa internationella
            konkurrens som lantbruket möter. Dagens lantbruk är kräver stor
            användning av diesel och eftersom det svenska lantbruket redan
            i dag har bristande lönsamhet finns litet utrymme för övergång
            till fossilfria alternativ. Studier från Konjunkturinstitutet
            visar att jordbruket är den sektor som drabbas hårdast av om­ställningen
            till förnybart.
          </p>
          <p xml:id="i-UHqHpNx8uZurbSzkHaNcg3">
            På grund av den bristande lönsamheten är det dessutom svårt att
            skapa ökade incitament för omställning genom en skärpt prissignal
            på diesel för lantbruket. Moder­aterna vill därför främst på andra
            sätt driva på för lantbrukets omställning, till exempel genom
            att gynna de lantbrukare som ökar sin användning av exempelvis
            biodiesel.
          </p>
        </div>
        <div type="motSignatures">
          <list>
            <item xml:id="i-Aaz7KtCU9Rx2YbK7EiusrC" who="i-bRyJHEKb5DCkicXkuZwMY">
              Ulf Kristersson (M)
            </item>
            <item xml:id="i-DFm534oy45f6T7Zwe5Zpx3" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-8XuFXoaa8pX8PnRhXBvMNS" who="i-84DiaFjYsBoBUQnKJiSte9">
              Elisabeth Svantesson (M)
            </item>
            <item xml:id="i-A3LBhe97JnsrmFU3LxGtZM" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-XheBZGPaBKXgF2HCRLp3KF" who="i-TMBKCxFj2h6LkEEpYodyut">
              Jessika Roswall (M)
            </item>
            <item xml:id="i-EskEb79Gucz1aZSWaRjgjT" who="i-9Rr7JqtzHpZv84evqPH4D8">
              Karin Enström (M)
            </item>
            <item xml:id="i-UYEdgRL6CMsC46ufMp2j9F" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-6y2fx9zrZphUsVW7JtCrSn" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-TC1vwF8yKW4sK18aXyvZV8" who="i-5BpKZwq8Nrrge7Ep1aDZB9">
              Lotta Finstorp (M)
            </item>
            <item xml:id="i-6S9Ra8oFWGFp9BF9DW6F7S" who="i-XScHuZhUG7vGfDLenjxRiL">
              Saila Quicklund (M)
            </item>
            <item xml:id="i-YThG2a6CWEZqDisFQ8x3oB" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-GSVSFPq2pVupGYQEEMmjLE" who="i-TigPaPfe7eBTgfMXr1phgo">
              Mats Green (M)
            </item>
          </list>
        </div>
      </div>
    </body>
  </text>
</TEI>
