<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-02796">
  <teiHeader>
    <fileDesc>
      <titleStmt>
        <title>Ekonomisk trygghet vid sjukdom och funktionsnedsättning </title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2796 av Julia Kronlid m.fl. (SD)</title>
          <idno type="rdwebb">H7022796</idno>
          <rs type="number">2796</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7022796/text</ref>
          <ref type="dokument_url_html">http://data.riksdagen.se/dokument/H7022796</ref>
          <ref type="dokumentstatus_url_xml">http://data.riksdagen.se/dokumentstatus/H7022796</ref>
          <ref type="docx">http://data.riksdagen.se/fil/EB98A563-8F49-40BC-BEE7-AD5422AA5583</ref>
          <ref type="pdf">http://data.riksdagen.se/fil/1A5D392D-2D29-48F4-B5BB-1C8C32008B21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FtTvo6WCbkueCVzX7fFVw2" type="signed"/>
        <correspContext corresp="i-FtTvo6WCbkueCVzX7fFVw2">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-V7UFodKLft3oP8S6c3GFzd"/>
        </correspContext>
        <correspAction type="submitted" xml:id="i-Cvc8kwe1AQtyDrtRxdJWrT">
          <date when="2019-10-03"/>
          <time when="12:45:40"/>
        </correspAction>
        <correspAction type="reviewed" xml:id="i-AKAwMc3f5NrUz2HHj6DRsv">
          <date when="2019-10-03"/>
          <time when="15:13:07"/>
        </correspAction>
        <correspAction type="referred" xml:id="i-6kjWAvY6RSGKB3DAcgdUKJ">
          <date when="2019-10-11"/>
        </correspAction>
        <correspAction type="assigned" xml:id="i-TpCynvJWQWLw82sKcomcXX">
          <date when="2020-10-28"/>
          <time when="13:31:36"/>
        </correspAction>
        <correspContext corresp="i-TpCynvJWQWLw82sKcomcXX">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-LsmvtStT2GQoDqujppCvT8"/>
        <correspContext corresp="i-LsmvtStT2GQoDqujppCvT8">
          <ref type="uppgift">2019/20:SfU1</ref>
          <ref type="ref_dok_id">H701SfU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MxeTMuQQNuvu9Xpuei2RQP"/>
        <correspContext corresp="i-MxeTMuQQNuvu9Xpuei2RQP">
          <ref type="uppgift">2019/20:SoU10</ref>
          <ref type="ref_dok_id">H701SoU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU10</ref>
          <ref type="ref_dok_titel">Frågor om psykisk hälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B17LA29qMh8GR7NzBh4khh"/>
        <correspContext corresp="i-B17LA29qMh8GR7NzBh4khh">
          <ref type="uppgift">2019/20:SfU17</ref>
          <ref type="ref_dok_id">H701SfU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2796 av Julia Kronlid m.fl. (SD) Ekonomisk trygghet vid sjukdom och funktionsnedsättning</div>
      </div>
      <div type="motBody">
        <div type="TOC" xml:id="i-DYn22dX7EWMVWN1VfJmkoB">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              1 Motivering
            </item>
            <item style="indent-level: 1">
              2 Ja till en stärkt rehabiliteringskedja – nej till Reinfeldts
              bortre tidsgräns
            </item>
            <item style="indent-level: 1">
              3 Rehabilitering före utförsäkring – kompetensfokus vid dag 180
            </item>
            <item style="indent-level: 1">
              4 Höja taket för bostadstillägg för den med sjukersättning
            </item>
            <item style="indent-level: 1">
              5 Sjukersättning för ökad trygghet och rehabilitering
            </item>
            <item style="indent-level: 1">
              6 Skräddarsydd sjukskrivningsgrad
            </item>
            <item style="indent-level: 1">
              7 Flexibel sjukskrivning
            </item>
            <item style="indent-level: 1">
              8 Parlamentarisk kommitté och bättre bemötande vid psykisk ohälsa
            </item>
            <item style="indent-level: 1">
              9 Det ska löna sig att arbeta
            </item>
            <item style="indent-level: 1">
              10 Studier som rehabilitering
            </item>
            <item style="indent-level: 1">
              11 Större möjligheter att prova ett nytt yrke
            </item>
            <item style="indent-level: 1">
              12 Stärkt skydd mot godtyckliga avslag
            </item>
            <item style="indent-level: 1">
              13 Samkörning av uppgifter mellan Försäkringskassan och Arbetsförmedlingen
            </item>
            <item style="indent-level: 1">
              14 Skärpta påföljder vid bedrägerier
            </item>
            <item style="indent-level: 1">
              15 Inkludera hjälpbehov och justera åldersgräns i ersättning
              till vuxna med funktionshinder
            </item>
            <item style="indent-level: 1">
              16 Vård av närstående – VAN
            </item>
            <item style="indent-level: 1">
              17 Utred bredare koordineringsinsats
            </item>
          </list>
        </div>
        <div type="motProposal" subtype="förslag">
          <head xml:id="i-3TsFZd221Hskh5c1gnbPSR">
            Förslag till riksdagsbeslut
          </head>
          <list style="ol">
            <item xml:id="i-QedV6xEiXAt8nwzebvh4Kd">
              Riksdagen ställer sig bakom det som anförs i motionen om att
              stärka rehabiliteringskedjan och tillkännager detta för regeringen.
            </item>
            <item xml:id="i-37RuajSPz69dRHS14uPXXv">
              Riksdagen ställer sig bakom det som anförs i motionen om förändrad
              prövning i rehabiliteringskedjans dag 180 och tillkännager detta
              för regeringen.
            </item>
            <item xml:id="i-4DwWDHYnKg83vizW9DWVHo">
              Riksdagen ställer sig bakom det som anförs i motionen om att
              höja taket i bostadstillägget och tillkännager detta för regeringen.
            </item>
            <item xml:id="i-DY8UXeLmyUiPyurXrC34PF">
              Riksdagen ställer sig bakom det som anförs i motionen om att
              stärka sjukersättningen och tillkännager detta för regeringen.
            </item>
            <item xml:id="i-Uxvm5bHrLdg64pZeHKiPTN">
              Riksdagen ställer sig bakom det som anförs i motionen om att
              införa möjligheten till tillfällig sjukersättning och tillkännager
              detta för regeringen.
            </item>
            <item xml:id="i-DdGvFwhXrxD46t9rdSCqBH">
              Riksdagen ställer sig bakom det som anförs i motionen om att
              skräddarsy sjukskrivningsgraden och tillkännager detta för regeringen.
            </item>
            <item xml:id="i-VXgkQngqPSnkBvZHamypNx">
              Riksdagen ställer sig bakom det som anförs i motionen om flexibel
              sjukskrivning och tillkännager detta för regeringen.
            </item>
            <item xml:id="i-SSGTdWxwYc8tWCRs8GZcRs">
              Riksdagen ställer sig bakom det som anförs i motionen om parlamentarisk
              kommitté och tillkännager detta för regeringen.
            </item>
            <item xml:id="i-LMojCsj3RE347iVbT7aUi7">
              Riksdagen ställer sig bakom det som anförs i motionen om kompetensförstärkning
              kopplat till psykisk ohälsa och tillkännager detta för regeringen.
            </item>
            <item xml:id="i-NJvVBYsJzDbZ3N75Ra4HZ9">
              Riksdagen ställer sig bakom det som anförs i motionen om incitament
              att återgå i arbete och tillkännager detta för regeringen.
            </item>
            <item xml:id="i-Jqin86KeFSAaufXDucwky3">
              Riksdagen ställer sig bakom det som anförs i motionen om studier
              som rehabilitering och tillkännager detta för regeringen.
            </item>
            <item xml:id="i-QgM5Ek2iCL7hnd25SPByfj">
              Riksdagen ställer sig bakom det som anförs i motionen om större
              möjligheter att prova nytt yrke och tillkännager detta för regeringen.
            </item>
            <item xml:id="i-WoJjwhYwxvVnnzKEHrwyJA">
              Riksdagen ställer sig bakom det som anförs i motionen om stärkt
              skydd mot godtyckliga avslag och tillkännager detta för regeringen.
            </item>
            <item xml:id="i-XbuCVuDCk4uoHhLNtTLQVz">
              Riksdagen ställer sig bakom det som anförs i motionen om samkörning
              av uppgifter mellan Försäkringskassan och Arbetsförmedlingen och
              tillkännager detta för regeringen.
            </item>
            <item xml:id="i-4hCeF7yzgP5ShFWL1BG2xe">
              Riksdagen ställer sig bakom det som anförs i motionen om skärpta
              påföljder vid bedrägerier och tillkännager detta för regeringen.
            </item>
            <item xml:id="i-8nznGDTaxyaQeWYxHXszev">
              Riksdagen ställer sig bakom det som anförs i motionen om att
              inkludera hjälpbehov i ersättning till vuxna med funktionshinder
              och tillkännager detta för regeringen.
            </item>
            <item xml:id="i-H4qwNTQZuhNgubPUk8XsLL">
              Riksdagen ställer sig bakom det som anförs i motionen om att
              justera den övre åldersgränsen för ersättning till vuxna med funktionshinder
              och tillkännager detta för regeringen.
            </item>
            <item xml:id="i-GcxTUpRNEpo2wyoqy7oQ7M">
              Riksdagen ställer sig bakom det som anförs i motionen om att
              utöka möjligheten till ersättning för vård av närstående och tillkännager
              detta för regeringen.
            </item>
            <item xml:id="i-3oP3jo355886YAe4RHGG5S">
              Riksdagen ställer sig bakom det som anförs i motionen om bredare
              möjligheter till koordineringsinsatser och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-BkSXttVrVmjGP452K7gfEe">
            1 Motivering
          </head>
          <p xml:id="i-YNjEgSL34QBon4tWAef6iQ">
            Vi ser med stor oro på den utveckling som skett inom sjukförsäkringen
            under både den förra och den nuvarande mandatperioden. Vi har
            berörts av många människoöden där sjuka kommit i kläm. Svårt sjuka
            som tvingas arbeta, människor som ser sina sjukdagar försvinna
            i väntan på vård och samtidigt människor som fastnar i utanförskap
            trots önskan att arbeta eller studera.
          </p>
          <p xml:id="i-3619gFxgEde4cK6C9WhE9M">
            Sverigedemokraternas utgångspunkt är att den som är sjuk ska
            få bästa tänkbara rehabilitering och grundläggande ekonomisk trygghet.
            Den som har möjlighet att bli frisk ska få bästa tänkbara förutsättningar
            och incitament att återgå i arbete.
          </p>
          <head type="h1" xml:id="i-MikvZXg2q4io6enjbbDQJx">
            2 Ja till en stärkt rehabiliteringskedja – nej till Reinfeldts
            bortre tidsgräns
          </head>
          <p xml:id="i-GLEmeucvihZ8LDEiur3KX4">
            Med en förstärkt rehabiliteringskedja där sjuka får hjälp att
            bli friska och friska får hjälp att komma i arbete behövs ingen
            bortre tidsgräns. Sverigedemokraterna kommer inte att verka för
            återinförandet av den bortre tidsgränsen enligt den modell som
            tidigare funnits. Istället föreslår vi en förstärkt rehabiliteringskedja
            som inte upphör förrän den försäkrade kan återgå i arbete samt
            en ordning där ingen som är sjuk tvingas i arbete eller hänvisas
            till socialkontoret. Det är uppenbart att problemen med omänskliga
            utförsäkringar har väldigt lite med den bortre tidsgränsens vara
            eller icke vara att göra. De flesta som utförsäkras av den nuvarande
            regeringen hinner inte nå den tidigare bortre tidsgränsen på 914
            dagar. Det som måste åtgärdas är allvarliga brister i rehabiliterings­kedjan.
            Idag saknas kvalité i uppgifterna runt personen, och Försäkringskassan
            brister i sin roll som samordnare. Kontakten med försäkringstagaren
            sker oftast via mail och telefon och personliga möten sker bara
            undantagsvis.
          </p>
          <p xml:id="i-Doh8idcWYUtPVn9SRdtAwp">
            Sverigedemokraterna menar att det måste finnas en regelbunden
            personlig kontakt med avstämningsmöten och kontrollstationer som
            involverar den enskilde, arbetsgivaren, hälso- och sjukvården
            samt Försäkringskassan. Idag hålls avstämningsmöten vid behov,
            men vi menar att det finns skäl att utreda om dessa behöver göras
            obligatoriska och hållas regelbundet. Detta både tidigt i rehabiliteringskedjan
            och framför allt efter dag 365, så att människor inte lämnas utan
            ordentlig uppföljning och kontrollstationer. För varje individ
            som har en möjlighet till tillfrisknande måste det finnas en tydlig
            rehabiliteringsplan, och för dem som är långvarigt sjuka behöver
            möjligheten att övergå till sjukersättning förenklas. Det är viktigt
            att det finns incitament och tydliga drivkrafter för omställning
            till arbete. Vi vill skapa sådana positiva incitament snarare
            än ett bortre hot om utförsäkring och vi har en rad förslag för
            detta.
          </p>
          <head type="h1" xml:id="i-3jcLY9ZyQA2zyXWNPAR57k">
            3 Rehabilitering före utförsäkring – kompetensfokus vid dag 180
          </head>
          <p xml:id="i-QnejyBUNGnHbX8dRm7KCbw">
            Efter dag 180 i dagens rehabiliteringskedja ska den försäkrade
            prövas mot arbete på hela arbetsmarknaden om det inte bedöms att
            denne kan återgå till tidigare arbete inom 365 dagar eller om
            det anses oskäligt att pröva mot hela arbetsmarknaden. Just vid
            dag 180 har det skett många utförsäkringar och enligt en rapport
            från Inspektionen för social­försäkringen (ISF) (Rapport 2017:9)
            håller inte bedömningarna vid dag 90 och 180 i rehabiliteringskedjan
            tillräckligt god kvalité. Kvalitetsbristerna beror till stor del
            på att ärendena saknar ett grundläggande utredningsarbete. Mot
            bakgrund av detta ställer sig Sverigedemokraterna kritiska till
            dagens ordning där den som har sjukpenning förväntas helt byta
            yrke efter dag 180. Vi delar naturligtvis synen att den som anses
            permanent oförmögen att återgå till sin tidigare bransch förr
            eller senare måste prövas mot andra branscher, men ser samtidigt
            värdet i att tillvarata den kompetens som den sjukskrivne redan
            besitter. Därför föreslår vi istället att regeringen utreder möjligheten
            att man från dag 180 prövas mot en bredare arbetsmarknad än endast
            sin tidigare arbetsplats, men enbart mot yrken inom sitt kompetensområde,
            fram till dag 365.
          </p>
          <head type="h1" xml:id="i-7YFfhJ8WuYjWzE3ArwMnkq">
            4 Höja taket för bostadstillägg för den med sjukersättning
          </head>
          <p xml:id="i-Y7odUHB8MK3P4MTZYWXgnd">
            Det behovsprövade bostadstillägget är ett stöd som når de som
            är allra mest ekonomiskt utsatta. Sverigedemokraterna vill stärka
            det för att färre som drabbats av långvarig sjukdom ska tvingas
            flytta.
          </p>
          <head type="h1" xml:id="i-RHUafWEkjPX3Yqi8LyQEZF">
            5 Sjukersättning för ökad trygghet och rehabilitering
          </head>
          <p xml:id="i-MSwuwUM3CPi6B5cKdVNn3b">
            Antalet avslag på ansökningar om sjukersättning har ökat dramatiskt
            under den förra mandatperioden, och nivåerna har nu nått så högt
            att vi anser att systemet kan betraktas som ej fungerande. Den
            socialdemokratiska regeringens åtstramningar har lett till att
            så många som åtta av tio fått avslag på ansökan om sjukersättning,
            vilket vi menar är en oroande utveckling som vi ser kritiskt på.
            I Riksrevisionens rapport 2018:9 om att nekas sjukersättning och
            aktivitetsersättning framkommer det att det råder en betydande
            diskrepans mellan de villkor som reglerar rätten till ersättning
            och människors faktiska möjligheter att arbeta. Mot bakgrund av
            det menar Riksrevisionen att lättnader i regel­verket kan anses
            motiverade. Sverigedemokraterna vill därför lätta på regelverket
            så att fler kan ta del av ersättningarna genom att införa möjligheten
            till tillfällig sjukersättning där kontrollen av arbetsförmågan
            kan omprövas och där möjligheterna att koppla denna typ av sjukersättning
            till insatser för vård och rehabilitering ses över. Givetvis ska
            möjligheten till en permanent form av sjukersättning för dem som
            har kronisk sjukdom eller funktionsnedsättning kvarstå.
          </p>
          <p xml:id="i-LaQwy3mjqymtdvQNRFbfp2">
            Sverigedemokraterna menar att den som är kroniskt sjuk ska ha
            en ekonomisk trygghet, och de som är mest utsatta idag är de som
            har garantiersättning. Vår ambition är därför att stärka garantiersättningen.
          </p>
          <head type="h1" xml:id="i-AskJebmLjivdbPEtFfnpBe">
            6 Skräddarsydd sjukskrivningsgrad
          </head>
          <p xml:id="i-S4LjS4aHn4FDKFgycbRx5m">
            Sverigedemokraterna vill verka för att ta bort systemet där nivåerna
            för utbetalning av ersättning under en sjukskrivning är låsta
            till 100, 75, 50 eller 25 procent. Detta gör att de fyra förmånsnivåerna
            för sjukpenning och sjukersättning inte alltid sammanfaller med
            den försäkrades faktiska arbetsförmåga. I förarbetena till proposition
            1989/90:62 där man gick från nivåer om 50 och 100 procent framhålls
            att förändringen gjordes för att förbättra förutsättningarna för
            yrkesinriktad rehabilitering och ge en smidigare återgång till
            arbete efter en lång sjukskrivning. Vi menar att det finns anledning
            att återigen se över systemet och göra det ytterligare mer flexibelt.
            Det finns ingen anledning att politiker ska lagstifta om att en
            människa endast kan vara sjuk på dessa nivåer. Det måste istället
            vara en bedömning utifrån individen och dennes läkare, i samråd
            med den aktuella arbetsgivaren, Försäkringskassan och Arbetsförmedlingen.
            Förutom att ge mer makt åt den sjukskrivne generellt ser vi detta
            som ett sätt att möta behoven för de människor som drabbats av
            psykisk ohälsa. Sjukskrivning till följd av psykisk ohälsa ökar
            och är idag den vanligaste sjukskrivningsorsaken. För en person
            som opererat höften och är på väg åter i arbete så är ett steg
            om 25 procent kanske fullt rimligt, medan den som drabbats av
            till exempel utmattningsdepression kanske behöver prova att arbeta
            5 eller 10 procent till en början. Vi föreslår därför att sjukskrivningens
            nivå med tillhörande ersättning, respektive den bedömda arbetsförmågan,
            ska kunna ändras i steg om fem procent.
          </p>
          <head type="h1" xml:id="i-9CyMfRwwntrUcYqU6jsXW3">
            7 Flexibel sjukskrivning
          </head>
          <p xml:id="i-3345amBHiZBYc1mKEF8NCr">
            På olika håll i landet har det genomförts försöksprojekt med
            flexibel sjukskrivning. Den flexibla sjukskrivningen har inneburit
            att personer som genomgår en cancerbehandling har kunnat arbeta
            när de har känt att de orkar och kan. Det har resulterat i att
            de har kunnat återvända till arbetet tidigare och att det varit
            enklare för dem att komma tillbaka. Flexibel sjukskrivning kan
            bland annat innebära att administrationen kring sjukskrivningen
            blir mer flexibel och det blir enklare att arbeta i den omfattning
            som är möjlig. Tanken är också att slippa upprepade karensdagar.
            Sverigedemokraterna menar att detta är en försöksverksamhet som
            det är värt att utreda vidare. Dels om det är möjligt att genomföra
            flexibel sjukskrivning i hela landet för cancerpatienter, dels
            om det är möjligt att utvidga möjligheten till fler diagnoser.
            Detta skulle exempelvis kunna vara en viktig reform för att stötta
            människor med psykisk ohälsa att stegvis kunna återgå i arbete,
            i den takt som är möjligt.
          </p>
          <head type="h1" xml:id="i-A68Cak6Cd8g62Hc2stGe4E">
            8 Parlamentarisk kommitté och bättre bemötande vid psykisk ohälsa
          </head>
          <p xml:id="i-KBD3pgrdo8py3d5s899TzB">
            Psykisk ohälsa är den vanligaste orsaken till sjukskrivning idag
            och det finns ett stort behov av förstärkning och ökad kompetens
            inom hela rehabiliteringskedjan. Många upplever sig illa bemötta
            då deras individuella situation inte passar in i ett stelbent
            system främst gjort för fysiska diagnoser. Sjukfrånvaron är nästan
            dubbelt så hög bland kvinnor som bland män. Sjuktalen är särskilt
            höga inom vård, omsorg och sociala tjänster som sysselsätter många
            kvinnor. Den vanligaste psykiatriska diagnosen är reaktioner på
            stress som leder till utbrändhet. Utöver problematiken i sig,
            att så många i Sverige är drabbade av psykisk ohälsa, finns också
            stora brister i sjukskrivnings- och rehabiliteringsprocessen kopplat
            till psykisk ohälsa. Många personer upplever sig idag inte väl
            bemötta och har svårt att förstå de beslut om utförsäkring, som
            tas av Försäk­ringskassan. Uppenbart är att sjukskrivningsprocessens
            utformning och det underlag som läkare har att utgå från inte
            är väl anpassat för de psykiska åkommor, som blir allt vanligare.
            Enligt Riksrevisionens rapport Bedömning av arbetsförmåga fungerar
            utvärderingen av arbetsförmåga vid psykisk ohälsa så pass dåligt
            att det föreligger en risk att regelverket för sjukförsäkringen
            inte tillämpas på ett likformigt och rättssäkert sätt. I Riksrevisionens
            rapport om försäkringsmedicinskt beslutsstöd framgår att det förekommer
            alltför stora variationer i hur beslutsstödet tolkas, särskilt
            i de fall då personen i fråga får flera diagnoser samtidigt, så
            kallad samsjuklighet. Detta medför att många individer kommer
            i kläm och inte behandlas på ett rättssäkert sätt. Utsagorna om
            individer som upplever sig illa bemötta i sjukskrivningsprocessen
            är otaliga och människor utförsäkras innan de är redo för arbetslivet.
          </p>
          <p xml:id="i-PJv5rsK1vgJ2gGzSRTNXyy">
            Förutom problemen i sjukskrivningsprocessen kopplat till psykisk
            ohälsa visar också en rapport från Inspektionen för socialförsäkringen
            (ISF) (Rapport 2017:9) att bedöm­ningarna vid dag 90 och 180 i
            rehabiliteringskedjan inte håller tillräckligt god kvalité. Kvalitetsbristerna
            beror till stor del på att ärendena saknar ett grundläggande utred­ningsarbete.
            För att sjukskrivningsprocessen ska fungera tillfredsställande
            menar ISF att Försäkringskassan skulle behöva göra ett kontinuerligt
            och grundläggande utrednings­arbete i varje ärende både för att
            kunna bedöma den sjukskrivnas rätt till sjukpenning och för att
            klarlägga möjligheter för återgång i arbete.
          </p>
          <p xml:id="i-FQV1jLz9THkyqa27Fh569s">
            För en långsiktig strategi för sjukförsäkringen, som inte ändrar
            inriktning vid varje politiskt skifte vill vi därför föreslå en
            parlamentarisk kommitté, där en nationell strategi tas fram för
            en human och hållbar sjukförsäkring för alla inblandade aktörer.
            Där måste det göras en ordentlig översyn kring hela sjukskrivningsprocessen
            och rehabiliterings­kedjan. Ett särskilt fokus behöver läggas
            på att bättre anpassa hela kedjan med alla inblandade aktörer
            bättre för dem med psykisk ohälsa. En viktig del är också att
            se över hur samarbetet mellan Försäkringskassan, Arbetsförmedlingen,
            hälso- och sjukvården samt arbetsgivaren kan fungera bättre för
            att den enskilde inte ska ”ramla mellan stolarna” utan få bättre
            stöd och en högre kvalité i bemötande och rehabilitering. Vi menar
            även att möjligheten för dem med psykisk ohälsa att tidigt i processen
            komma i kontakt med en psykolog eller psykoterapeut både för att
            få stöd och en kompletterande bedömning av arbetsförmåga är något
            som behöver ses över.
          </p>
          <p xml:id="i-AK97HpqNExmnYTdEagMAZC">
            Innan en långsiktig strategi är på plats bör regeringen även
            skyndsamt agera och göra insatser för att stärka kompetensen hos
            alla inblandade instanser såsom hälso- och sjukvården, Försäkringskassan
            och Arbetsförmedlingen för att på ett bättre och mer kvalitetssäkrat
            sätt bemöta personer med psykisk ohälsa.
          </p>
          <head type="h1" xml:id="i-VzWif7uyDpwFvFbpzvB8Q">
            9 Det ska löna sig att arbeta
          </head>
          <p xml:id="i-LNq4s1tk8ec7YqBCsYDjTg">
            Det är positivt att det finns en möjlighet till viss arbetsträning
            med bibehållen ersättning, men för många som varit sjukskrivna
            länge kan återgång i deltidsarbete för lön som innebär neddragning
            av ersättning orsaka en ekonomisk förlust. Vi vill istället skapa
            positiva incitament för att långtidssjukskrivna ska kunna återgå
            i arbete genom att man under den första tiden i arbete får behålla
            en extra del av sjukersättningen eller sjukpenningen även om man
            uppbär lön. Vi menar att efter 365 dagar ska alla ges samma möjlighet
            att prova sin arbetsförmåga, oavsett om man har aktivitetsersättning,
            sjukersättning eller sjukpenning. Med bibehållen ersättning ska
            man under 6 månader få möjligheten att prova sin arbetsförmåga
            och lönearbeta upp till 25 procent, utan att ersättningen från
            Försäkringskassan påverkas. Vid lönearbete mer än 25 procent ska
            ersättningen gradvis minskas. Resultatet blir att den som vill
            ta steget ut i arbete får en extra morot den första tiden, även
            i de fall personen bara har möjlighet att arbeta på en begränsad
            nivå. Sverigedemokraterna föreslår därför att regeringen utreder
            möjligheten till bibehållen ersättning vid lönearbete på låg nivå
            enligt de beskrivna förutsätt­ningarna.
          </p>
          <head type="h1" xml:id="i-K6Phh4dQwikDPhRKHhd7Dj">
            10 Studier som rehabilitering
          </head>
          <p xml:id="i-StMWro7PBmnX4uV7V1dbkz">
            Studier på deltid kan för många långtidssjukskrivna vara början
            på en väg tillbaka i arbete. För människor som exempelvis har
            drabbats av utmattningssyndrom kanske studier kan vara en del
            i rehabiliteringen.
          </p>
          <p xml:id="i-7twfUDE6qsSWxYcGjymPrR">
            Den långtidssjukrivne som idag vill studera kan göra det med
            vilande sjukersättning, men eftersom studiemedel från CSN betalas
            ut först vid 50 procents studietakt är det för många sjuka inte
            möjligt att göra det. Sverigedemokraterna föreslår därför att
            regeringen utreder möjligheten att ansöka om att studera i en
            takt som är lägre än 50 procent för 6 månader i taget och samtidigt
            behålla sin sjukersättning.
          </p>
          <head type="h1" xml:id="i-R9jchoQJFiu2DSE2ntqMvx">
            11 Större möjligheter att prova ett nytt yrke
          </head>
          <p xml:id="i-6Apae8HYcaLh4om1kvAL9T">
            För många sjuka, särskilt de som lider av psykisk ohälsa, kan
            den tidigare arbetsplatsen utgöra en del av problematiken. Riksdagen
            bör ge regeringen i uppdrag att utreda hur dagens regelverk kring
            möjligheterna att under sjukskrivning prova ett nytt yrke kan
            göras mer flexibelt än idag, så att fler sjukskrivna kan ta del
            av möjligheten.
          </p>
          <head type="h1" xml:id="i-Xg2xeSwW8pWnoh5Muwm1tt">
            12 Stärkt skydd mot godtyckliga avslag
          </head>
          <p xml:id="i-T78tG213V7LmGphQp3X3Kg">
            Sverigedemokraterna menar att en ordentlig översyn måste göras
            för att stärka skyddet för den försäkrade att inte drabbas av
            godtyckliga felaktiga avslag. Vi vill verka för att den överprövning
            av ett läkarintyg som görs för Försäkringskassans räkning genomförs
            och får en bedömning av relevant försäkringsmedicinsk kompetens.
            Kvalitén i den redogörelse och förklaring som ges till ett avslag
            behöver också förbättras.
          </p>
          <head type="h1" xml:id="i-7Xgsek1C6iwfoekjf8yhud">
            13 Samkörning av uppgifter mellan Försäkringskassan och Arbetsförmedlingen
          </head>
          <p xml:id="i-Dztx6wZscPR2ChfdjKpteU">
            Tyvärr hamnar människor ibland mellan stolarna då de förväntas
            skriva in sig på Arbetsförmedlingen efter att de bedömts ha full
            arbetsförmåga. Vi föreslår att relevanta uppgifter automatiskt
            delges Arbetsförmedlingen då människor skrivs ut från Försäkringskassan
            så att försäkringstagaren inte kan hamna utanför systemen. På
            sikt vill Sverigedemokraterna som bekant att ansvaret för en sjukskriven
            ska tillfalla en och samma myndighet tills denne är ute i arbetslivet.
          </p>
          <head type="h1" xml:id="i-4PC3oC9EdN76r6mFigkP3P">
            14 Skärpta påföljder vid bedrägerier
          </head>
          <p xml:id="i-V2SiqgKTvhdZae1kPGuyvE">
            Sverigedemokraterna vill se skärpta påföljder för den som avsiktligt
            lurat till sig ekonomiska medel från välfärden. Förutom påföljder
            via rättssystemet vill Sverigedemokraterna också utreda möjligheten
            att bedragare ska kunna stängas ute från systemet.
          </p>
          <head type="h1" xml:id="i-26EtwhyQSpjGKeV6WbSPE4">
            15 Inkludera hjälpbehov och justera åldersgräns i ersättning
            till vuxna med funktionshinder
          </head>
          <p xml:id="i-FEynMunXbyMfJfKr1MX8he">
            Regeringen och riksdagen har nyligen beslutat om nya regler vad
            gäller omvårdnads­ersättning och merkostnadsersättning för barn
            och vuxna med funktionshinder. För barn innebar förändringen till
            övervägande del förbättringar. För vuxna innebar det dock att
            den nya omvårdnadsersättningen för rena hjälpbehov inte ska omfatta
            vuxna. Ersättning för rena hjälpbehov för vuxna ska alltså inte
            ingå och det är mycket oklart ifall merkost­nadsersättningen ska
            kunna täcka upp för rena hjälpbehov. Detta är något som satt personer
            med funktionshinder i oro för vad detta kommer innebära. Det saknas
            statistik och andra sammanställningar över vilka hjälpbehov som
            tidigare åberopats som grund för handikappersättning. Vad konsekvenserna
            blir av att ta bort den delen av stödet menar vi därför är alltför
            osäkert. I många fall kan rena hjälpbehov täckas upp av andra
            stöd, exempelvis LSS och kommunala insatser. Vi menar dock att
            det ändå finns risk att många behövande kommer att falla mellan
            stolarna, exempelvis personer med psykiskt funktionshinder i kommuner
            utan personliga ombud. Det är också svårt att i dag se de fulla
            konsekvenserna av regeringens förslag när vi ännu inte sett resultatet
            av LSS-utredningen.
          </p>
          <p xml:id="i-LQ2mtQ9mgrhTFXoVPgZYwD">
            Handikappersättningen utgör 10–20 procent av nettoinkomsten hos
            många låg­inkomsttagare med funktionsnedsättning och har fungerat
            som ett stöd där samhällets övriga stöd inte räcker till. Mottagare
            och närstående har haft en viss flexibilitet med frihet och egenmakt.
            I och med att man vill införa ett strikt merkostnadsbegrepp kommer
            de behövandes egenmakt att begränsas och processen för att ansöka
            om merkostnads­ersättning kommer att försvåras för den sökande.
            Därför föreslår vi att regeringen återinför möjligheten till att
            även rena hjälpbehov för vuxna på ett bättre sätt inkluderas i
            rätten till ersättning.
          </p>
          <p xml:id="i-2KygH42jrATJz8Z5yNx9i4">
            Den övre åldersgränsen på 65 år för att beviljas merkostnadsersättning
            för vuxna är orimlig. Denna gräns behöver bli mer flexibel och
            justeras uppåt då fler väljer att stanna längre i arbetslivet.
            Så länge möjligheten finns att stanna i arbetslivet bör ersättning
            för att kunna utföra sitt arbete medges även efter 65 års ålder.
            Den övre åldersgränsen behöver därför utredas vidare.
          </p>
          <head type="h1" xml:id="i-QGM4ou7cUY3HnL7x9M1nf">
            16 Vård av närstående – VAN
          </head>
          <p xml:id="i-WrW2ogqaGBZ5atQ3dJrM7h">
            Idag finns möjligheten att närståendepenning betalas ut till
            personer som avstår från arbete för att vårda en svårt sjuk person
            i hemmet, på sjukhus eller annan vårdinrättning. Till svåra sjukdomstillstånd
            räknas tillstånd som medför ett omedelbart överhängande livshot,
            men även sådana sjukdomstillstånd som innebär ett allvarligt överlevnadshot
            på sikt. Personer som vårdar en sjuk närstående kan vara anhöriga,
            men även andra som har nära relationer med den sjuke (till exempel
            vänner eller grannar).
          </p>
          <p xml:id="i-3PuTKyQArL282ViiYsKQVe">
            Syftet med närståendepenningen är att närstående personer ska
            ha möjlighet att vara tillsammans med den sjuke vid allvarliga
            sjukdomstillstånd. Enligt en utredning från riksdagens utredningstjänst
            (Dnr 2019:825) framkommer att av de som fått närstående­penning
            då de vårdat en närstående var omkring 10 procent under 35 år
            och omkring 70 procent var äldre än 44 år. Av de som fick närståendepenning
            för att de vårdat en när­stående var omkring 70 procent kvinnor.
            Det är positivt att möjligheten till närstående­penning finns,
            men tyvärr är den svår att få då sjukdomstillståndet måste vara
            livs­hotande. Idag riskerar därför den som behöver vårda en anhörig
            men som inte är berättigad dagens närståendepenning att nyttja
            semesterdagar, gå ner i arbetstid eller ta tjänstledigt för att
            kunna vårda en anhörig som har behov av mycket tillsyn och omsorg.
            Naturligtvis måste det i första hand vara samhällets ansvar att
            personer i behov av omsorg också får det utan att det faller på
            den som är anhörig. Ibland kan det uppstå ett tillfälligt behov
            där den mest praktiska lösningen kan vara att få omsorg av en
            anhörig och ibland kan det vara en större trygghet för den drabbade
            att vårdas av en anhörig. Att det då inte finns någon möjlighet
            till ekonomisk ersättning för den som riskerar förlora arbetsinkomst,
            menar vi kan orsaka en otrygghet för den som är drabbad av sjukdom
            i behov av omsorg, samt en ohållbar ekonomisk situation för den
            som är anhörigvårdare vilket i många fall är kvinnor. Det är därför
            vår mening att regeringen bör utreda om att utöka möjligheten
            till VAN vård av närståendedagar och införa ett liknande system
            som vård av barn med den skillnaden att när det rör vuxna ska
            det handla om sjukdoms­tillstånd där personen i fråga är beroende
            av omsorg från andra. Det ska dock inte vara ett krav att det
            måste röra sig om livshotande tillstånd så som är fallet med dagens
            närståendepenning.
          </p>
          <head type="h1" xml:id="i-HMRpEt9x64miGM8GNMoQ2Y">
            17 Utred bredare koordineringsinsats
          </head>
          <p xml:id="i-DbNBzWAbDuqS4o5hWbkV7X">
            I budgetpropositionen föreslår regeringen en koordineringsinsats
            som ska ges efter behov inom hälso- och sjukvårdsverksamheten
            och bestå av personligt stöd, intern samordning och samverkan
            med andra aktörer. Koordineringsinsatsens ansvar omfattar dock
            inte insatser som andra aktörer ansvarar för enligt andra föreskrifter.
            De koordi­neringsinsatserna som föreslås ska alltså bara handla
            om behov inom hälso- och sjukvården. När det finns behov av en
            bredare kartläggning och samordning mellan olika aktörer ska detta
            samordningsansvar fortfarande ligga under Försäkringskassan. Flera
            remissinstanser såsom statskontoret påtalar en risk för otydlighet
            när det gäller olika aktörers ansvarsområden. TCO menar vidare
            att det blir en onaturlig uppdelning om landstingen ska hänvisa
            till Försäkringskassan när olika behov upptäcks.
          </p>
          <p xml:id="i-5Ta97Ksn9f17iUxEgFgr7q">
            En individ som är sjukskriven kan hamna mellan väldigt många
            olika aktörer såsom hälso- och sjukvården, Försäkringskassan,
            Arbetsförmedlingen och arbetsgivaren. Detta kan upplevas som stressande
            i sig speciellt för någon som redan befinner sig i en utbrändhet
            och har svårt för att själv vara koordinator för sin egen rehabilitering.
            Regeringens tanke att underlätta sjukskrivningsprocessen och rehabiliteringen
            med möjlighet till en koordinator inom hälso- och sjukvården är
            därför mycket god. Vi menar dock att den inte är tillräcklig.
            I förslaget hänvisas det fortsatt till Försäkrings­kassan som
            har det större samordningsansvaret mellan olika myndigheter. Denna
            samordning har dock inte alltid fungerat optimalt och många sjukskrivna
            har ramlat mellan stolarna och har upplevt det svårt att bollas
            mellan olika myndigheter och insatser. Den som är sjukskriven
            befinner sig också i stark beroendeställning till Försäkringskassan
            som också ska bedöma om sjukpenning, sjukersättning eller aktivitetsersättning
            ska utbetalas eller inte. Vi menar därför att det som verkligen
            behövs är en koordinator som är knuten till individen i första
            hand och gärna om möjligt kopplat till hälso- och sjukvården såsom
            det är upplagt i regeringens förslag men att koordinatorn för
            ett större helhetsansvar för samordning och även med andra aktörer
            runt individen. Med nuvarande förslag kan en person fortfarande
            komma i kläm mellan olika myndigheter och få både en koordinator
            inom hälso- och sjukvården samt en annan rehabiliteringskoordinator
            inom Försäkringskassan, vilket kan bli otydligt och riskera överlappa
            varandras ansvar. Även Forte, SKL och många landsting anser att
            koordineringsinsatsernas personliga stöd bör omfatta en bredare
            kartläggning av patienternas livssituation, behov och insatser
            som även andra aktörer ansvarar för. Det är rimligt att själva
            utförandet av olika insatser måste kunna ligga på aktörer utanför
            hälso- och sjukvården, men koordineringen och samordningen mellan
            alla aktörer runt individen borde kopplas endast till en koordinator
            som vid behov ger personligt stöd i processen och det behöver
            därför utredas om det samordningsansvar som nu ligger på Försäkringskassan
            istället kan hänskjutas till en koordinator närmare individen
            och ligga under landstingens ansvar. Detta ska långsiktigt innebära
            ökade resurser till landstingen för koordineringsinsatserna.
          </p>
          <p xml:id="i-CjLwimBeD5EzRUZK4isnSo">
            Sverigedemokraterna anser att riksdagen bör ge regeringen i uppdrag
            att utreda och ta fram förslag på en bredare koordineringsinsats
            än den nu föreslagna som är närmare kopplat till individen och
            som omfattar koordinering, samverkan och samordning med alla inblandade
            aktörer inom både Försäkringskassan, arbetsgivare, Arbetsförmedlingen
            och hälso- och sjukvården med flera kopplat till den sjukskrivna
            individen.
          </p>
        </div>
        <div type="motSignatures">
          <list>
            <item xml:id="i-XpXo3uPz6mFaK1VJsa5EC4">
              Julia Kronlid (SD)
            </item>
            <item xml:id="i-2HacVRnjoF8q1669Gic1yu">
              Linda Lindberg (SD)
            </item>
            <item xml:id="i-7LnFHBBvuCRQ3cHWRBCZxa">
              Clara Aranda (SD)
            </item>
            <item xml:id="i-2pNERD27Eg9pRxwGspL8Kp">
              Jennie Åfeldt (SD)
            </item>
            <item xml:id="i-GcwGdrgm4Q6cTpx5FKNGUS">
              Lars Andersson (SD)
            </item>
          </list>
        </div>
      </div>
    </body>
  </text>
</TEI>
