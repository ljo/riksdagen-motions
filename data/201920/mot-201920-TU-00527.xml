<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-00527">
  <teiHeader>
    <fileDesc>
      <titleStmt>
        <title>Ordning och reda på taximarknaden och körkortsfrågor</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:527 av Jens Holm m.fl. (V)</title>
          <idno type="rdwebb">H702527</idno>
          <rs type="number">527</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H702527/text</ref>
          <ref type="dokument_url_html">http://data.riksdagen.se/dokument/H702527</ref>
          <ref type="dokumentstatus_url_xml">http://data.riksdagen.se/dokumentstatus/H702527</ref>
          <ref type="docx">http://data.riksdagen.se/fil/D2FCCB64-91E5-4896-BD93-086674CE8021</ref>
          <ref type="pdf">http://data.riksdagen.se/fil/6227C7D3-20DD-42B1-8715-AA997BD9871C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-52dN7owRnCyb9hPByKmBVn" type="signed"/>
        <correspContext corresp="i-52dN7owRnCyb9hPByKmBVn">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-8h1gTPYEPqEUPi44b484Tu">
          <date when="2019-09-26"/>
          <time when="14:17:01"/>
        </correspAction>
        <correspAction type="reviewed" xml:id="i-Uk1EgYRKAvJ3AuxwnRLk1b">
          <date when="2019-09-26"/>
          <time when="14:43:04"/>
        </correspAction>
        <correspAction type="referred" xml:id="i-7m2K2RZSUjadCi4uqNJ3mz">
          <date when="2019-10-11"/>
        </correspAction>
        <correspAction type="assigned" xml:id="i-UaPsoB7aKEGrMy8Rr7ENse">
          <date when="2020-06-10"/>
          <time when="16:52:31"/>
        </correspAction>
        <correspContext corresp="i-UaPsoB7aKEGrMy8Rr7ENse">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-CgoQzafsyhZgMG6VSLUg9A"/>
        <correspContext corresp="i-CgoQzafsyhZgMG6VSLUg9A">
          <ref type="uppgift">2019/20:TU13</ref>
          <ref type="ref_dok_id">H701TU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU13</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7DLyUDHp5ZwNDFF3yjXWCt"/>
        <correspContext corresp="i-7DLyUDHp5ZwNDFF3yjXWCt">
          <ref type="uppgift">2019/20:TU6</ref>
          <ref type="ref_dok_id">H701TU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU6</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HYxiNSfkdac3omTT9UG79c"/>
        <correspContext corresp="i-HYxiNSfkdac3omTT9UG79c">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-97nBGaZcoNT5qw7Uh2UbuT"/>
        <correspContext corresp="i-97nBGaZcoNT5qw7Uh2UbuT">
          <ref type="uppgift">2019/20:TU14</ref>
          <ref type="ref_dok_id">H701TU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU14</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:527 av Jens Holm m.fl. (V) Ordning och reda på taximarknaden och körkortsfrågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-CpacChQrZWxXqm6mePuiBy">
            1 Förslag till riksdagsbeslut
          </head>
          <list style="ol">
            <item xml:id="i-SA32NcFGcfb18icr6fqz2t">
              Riksdagen ställer sig bakom det som anförs i motionen om att
              regeringen skyndsamt bör återkomma med förslag på åtgärder för
              att förhindra att taxiföretag med parallella redovisningssystem
              kringgår kravet på intäktsredovisning och riktiga kassakvitton
              och tillkännager detta för regeringen.
            </item>
            <item xml:id="i-J3gQLqRTYBLNtEdasyydZu">
              Riksdagen ställer sig bakom det som anförs i motionen om att
              regeringen skyndsamt bör återkomma med förslag om hur man ska
              komma till rätta med det växande problemet med svarttaxigrupper
              på sociala medier och andra plattformar och tillkännager detta
              för regeringen.
            </item>
            <item xml:id="i-KfqLMNwBYdi7kxNvwWXREz">
              Riksdagen ställer sig bakom det som anförs i motionen om att
              regeringen skyndsamt bör återkomma med skarpa förslag för att
              motverka fusk vid körkortsprov och tillkännager detta för regeringen.
            </item>
            <item xml:id="i-LxU1YpePmz3vfLmhuffG6p">
              Riksdagen ställer sig bakom det som anförs i motionen om att
              regeringen bör utreda möjligheten att som komplement till böter
              och/eller indraget körkort införa en utbildning där den som kör
              vårdslöst lär sig ett nytt beteende och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-H9gMiuhbhDYSW274r6oqjL">
            2 Inledning
          </head>
          <p xml:id="i-F9Z84FNF29W2uA1A9T7WeN">
            Den 1 juli 1990 avreglerades den svenska taximarknaden. Behovsprövningen
            slopades och prissättningen blev fri. Även geografiska begränsningar
            försvann och den tidigare trafikeringsplikten och kravet på att
            tillhöra en beställningscentral avskaffades. Hela avregleringen
            gjordes i Sverige över en natt medan man i andra länder har valt
            andra sätt att avreglera eller behållit strikta regleringar.
          </p>
          <p xml:id="i-2QPNFqxb8d9QQPyVxowRXb">
            I dag är det lättare att få tag på en taxi än före regleringen.
            Samtidigt har priserna för privatresenärer ökat och det uppstod
            i samband med avregleringen en hel del problem i branschen som
            gjort att man successivt infört fler regler. Fortfarande har Sverige
            en av världens mest avreglerade taximarknader. Detta innebär en
            del problem, t.ex. är skatteundandragandet i branschen betydande
            (Konkurrensverkets rapport 2018:1, Konkurrensen i Sverige). Etableringen
            av s.k. plattformsbolag, där förare är anslutna till en digital
            plattform (den vanligaste är Uber), har gjort att priserna har
            pressats men till priset av tvivelaktiga skatteupplägg och förare
            som arbetar i lagens gråzoner. Röster höjs om att komma till rätta
            med plattformsbolagens tveksamma upplägg. Vänsterpartiet instämmer
            i den kritiken och föreslår i denna motion några förslag på åtgärder.
            Gällande avregleringen av taximarknaden i stort stod Vänsterpartiet
            inte bakom den då den gjordes och vi ser stora behov av någon
            form av reglering på taximarknaden. I den här motionen lägger
            vi inte fram alla förslag på hur vi ska kunna få en bättre taximarknad
            utan väljer att lyfta fram några av de mest akuta behoven av åtgärder.
          </p>
          <p xml:id="i-WbZcgmmd2mCYQpLyR7W1Rh">
            Ett annat växande problem är körkortsaspiranter som fuskar när
            de ska göra sina körkortsprov. Det finns olika sätt att göra detta
            på, dels med teknik av olika slag men det förekommer också att
            någon gör provet åt en annan person. Detta betyder att förare
            ute på våra vägar inte har visat att de har de kunskaper som krävs
            för att framföra ett fordon på ett säkert sätt. Det hänger också
            ihop med den växande förekomsten av svarta körskolor, något som
            regeringen aviserat att de kommer att genomföra åtgärder mot,
            vilket Vänsterpartiet välkomnar.
          </p>
          <p xml:id="i-69SsvVPUQTbwhJQMzrtG6v">
            Vi ser också att enbart fortkörningsböter inte ger den preventiva
            effekt vi eftersträvar för att få ner hastigheterna på våra vägar.
            Det krävs även andra åtgärder för att stävja ett riskbeteende
            som kostar liv. En sådan åtgärd skulle kunna vara att man utöver
            böter och/eller indraget körkort även får gå en kurs om riskbeteende
            och risker i trafiken.
          </p>
          <p xml:id="i-MubYiyCc2H4Qv3Wt3XgCvr">
            I motionen föreslår vi nedanstående åtgärder för ordning och
            reda på taximarknaden samt några körkortsfrågor och hastighetsfrågor.
          </p>
          <head type="h1" xml:id="i-HXRk7TJyy6ULgQLisZbaC1">
            3 Taxiföretag med parallella redovisningssystem
          </head>
          <p xml:id="i-ENrfV9e6ornipb9Aerj8Cb">
            Det finns taxiföretag i Sverige som använder sig av parallella
            redovisningssystem där taxichauffören kan redovisa en lägre summa
            i bilens taxameter än i det interna systemet, ofta kopplat till
            ett företag med säte utomlands där de verkliga intäkterna redovisas.
            Kunden kan få en verifikation som upplevs som ett kassakvitto
            men som inte är ut­skrivet från bilens taxameter och därmed märks
            inte fusket. På detta sätt kan betydande skattesummor undanhållas
            svenska staten.
          </p>
          <p xml:id="i-ERN9wVebzkfYwgFNqh5jdU">
            Enligt undersökningen ”Granskning av Uber och regelefterlevnad
            gällande taxa­meterredovisning” (19/12 2018) gjord av Gothia Protection
            Group på Svenska Taxi­förbundets uppdrag förekommer utbrett fusk
            med taxameterredovisningen från det största s.k. plattformsbolaget,
            Uber. Fusket är fångat på film. Intäkterna som registreras i taxametern
            är systematiskt lägre än resans verkliga kostnad som debiteras
            kunden. Enligt undersökningen erbjuds inte kunden i Ubers bilar
            ett kvitto utskrivet från taxametern. Detta innebär att de inkomstuppgifter
            som via tömningscentraler förs över till Skatteverket är missvisande.
            Intäkterna är i verkligheten högre än vad som rapporteras till
            Skatteverket.
          </p>
          <p xml:id="i-GCAccEAepnfEkEt5ZooHCG">
            Kunden får en verifikation som visar den verkliga kostnaden för
            resan vilket i de allra flesta fall är ett annat belopp än det
            som angetts i taxametern. Bokföringsnämnden, en statlig myndighet
            som har till uppgift att utveckla god redovisningssed, svarar
            på frågan att en sådan verifikation är giltig som underlag i ett
            företags redovisning. Detta innebär att Bokföringsnämnden accepterar
            att företagsredovisningar bygger på underlag som inte är korrekta
            vilket också innebär att företagsdeklarationer som godkänns av
            Skatteverket innehåller fel i form av intäkter som i strid med
            lagen aldrig har rapporterats till Skatteverket.
          </p>
          <p xml:id="i-91HCtrYuCr6H22Udy27839">
            Av taxitrafiklagen och Transportstyrelsens föreskrifter om taxitrafik
            framgår det tydligt att intäkten från varje resa ska anges i taxametern
            vid resans slut och att kunden ska erbjudas ett taxameterkvitto
            vid avslutad resa. Detta innebär att företag som tillhandahåller
            den här typen av parallella system möjliggör systematiskt skattefusk
            i Sverige. Taxiförbundet bedömer att 700 miljoner kronor per år
            lämnas oredovisade enbart i Stockholm.
          </p>
          <p xml:id="i-9oAQ4j2jF5kVCT9Azm61JV">
            Förutom att staten behöver pengarna till vår gemensamma välfärd
            innebär detta en kraftig snedvridning av konkurrensen gentemot
            de taxiföretag som är baserade i Sverige. Dessutom gör det något
            med skattemoralen när människor ser att vissa kommer undan utan
            att göra rätt för sig. Det är därmed av flera anledningar angeläget
            att fusk stävjas.
          </p>
          <p xml:id="i-ECvN6QnFrEpphmqZHWKEKj">
            Det är även angeläget att åtgärder som innebär att taxiförares
            taxilicens kontrolleras ofta och regelbundet i ett kontrollerat
            tidsintervall införs. I dag kan företag själva avgöra hur ofta
            de kontrollerar sina förares licenser och behöver inte redogöra
            för tidsintervallet vilket gör att det kan finnas förare utan
            giltig licens som ändå är kopplade till ett större företag och
            kör taxi. Detta är en fråga om trygghet för kunderna.
          </p>
          <p xml:id="i-2kKjFDExNAEJN37EhPZ8ee">
            Regeringen bör skyndsamt återkomma med förslag på åtgärder för
            att förhindra att taxiföretag med parallella redovisningssystem
            kringgår kravet på intäktsredovisning och riktiga kassakvitton.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-7Zi19R9S8es2KNeY3MNGTA">
            4 Svarttaxigrupper på sociala medier och andra plattformar
          </head>
          <p xml:id="i-5vBCdXxjhusgubxEnyoewQ">
            Svarttaxigrupper på sociala medier och andra plattformar, t.ex.
            chattapplikationer, är ett stort och växande problem. Taxiförbundet
            har kartlagt grupper som tydligt bedriver organiserad svarttaxiverksamhet
            under företagsliknande former (En framtidslösning på problemet
            med svarttaxi, Taxiförbundet 2018; Svarttaxins framfart på Facebook,
            Taxi­förbundet 2017). Även Skatteverket har uppmärksammat problemet.
            Kartläggningen innefattar inte de grupper där människor kan erbjuda
            skjuts eller samåkningsgrupper då dessa oftast inte innefattar
            svarttaxiverksamhet (men det förekommer även i dessa grupper).
            I maj 2018 fanns 150 företagslika svarttaxigrupper med totalt
            130 000 medlemmar. Det var en ökning med 40 000 medlemmar sedan
            september 2017 och det är inte ett orimligt antagande att antalet
            grupper och medlemmar har ökat ytterligare. Grupperna förmedlar
            taxitjänster med företagslika regler för förare och passagerare.
            Det finns instruktioner om hur passagerare ska hantera klagomål.
            All diskussion om pris­sättning och betalning görs via personliga
            meddelanden eller via sms vilket försvårar möjligheten för myndigheter
            att samla bevis att verksamheten är olaglig. Eftersom verksamheten
            bedrivs anonymt är den svår att komma åt då både prissättning
            och betalning sker i hemlighet.
          </p>
          <p xml:id="i-Ap3aouEpnrU7v8kFUZH4vF">
            Svarttaxigrupperna finns i hela landet, från Kiruna i norr till
            Ystad i söder, och de växer. Svarttaxi innebär en osund konkurrens
            som bygger på fusk med skatter och bidrag. När konkurrensen snedvrids
            p.g.a. att vissa aktörer rundar skattereglerna drabbas de företag
            som följer reglerna och seriösa företag riskerar att slås ut.
            Allt fler kommuner kan komma att sakna en fungerande legal taxiservice
            framöver samtidigt som stora skattepengar undanhålls från välfärd
            och gemensamma investeringar.
          </p>
          <p xml:id="i-SQCsmMJYRRW4xeZsLmdNFA">
            När en svart ekonomi successivt etableras uppstår allvarliga
            problem för samhället. En svart ekonomi som tillåts att växa medför
            även att annan kriminalitet får ett fotfäste, ökar utrymmet för
            kriminell verksamhet och urholkar förtroendet för samhället. Svart­taxiverksamheten
            innebär också stora risker för att både förare och passagerare
            blir utsatta för brott.
          </p>
          <p xml:id="i-YZNEpEQgejr5GqRPALnrWn">
            Riskerna att verka i den svarta ekonomin via slutna Facebookgrupper
            är låg då ansvariga myndigheter har svårt att kontrollera och
            övervaka de olagliga aktiviteterna. De juridiska påföljderna som
            dagsböter och sanktioner är knappt kännbara för aktiva svarttaxiförare
            som snabbt kan tjäna ihop pengarna igen. I takt med den ökade
            förekomsten av svarttaxigrupper på Facebook minskar också de moraliska
            betänklig­heterna. Risken är att det blir allt mer accepterat
            att både driva och delta i de slutna svarttaxigrupperna när allmänheten
            inte ser dem som brottsliga och när man inte ser att rättsväsende
            och myndigheter gör tillräckligt för att stoppa verksamheten.
          </p>
          <p xml:id="i-5Ln66Czcp8uqr8kHbVYGWb">
            Skatteverket har aviserat att de kommer att genomföra granskningar
            av svarttaxi-grupper på Facebook. Det är dock inte tillräckligt
            för att stävja brottsligheten. Man bör både se över sanktioner
            av olika slag, både för förare och kunder, och hur man kan förändra
            synen på den svarta ekonomin hos allmänheten. Svarttaxiproblemet
            behöver mötas med såväl ökad kontroll som skärpta lagar. Samhällskontraktet
            är skört och behöver vårdas med eftertanke.
          </p>
          <p xml:id="i-Q3LvAC7nagtZLtahygfkz3">
            Regeringen bör skyndsamt återkomma med förslag om hur man ska
            komma till rätta med det växande problemet med svarttaxigrupper
            på sociala medier och andra plattformar. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-NjcK5Qk5UyeTLy9dmx8mh8">
            5 Fusk vid körkortsprov
          </head>
          <p xml:id="i-SHUmhjMx2QGDzDVmJAsqym">
            Fusk vid körkortsprov har blivit ett allt vanligare problem.
            Vid det teoretiska körkortsprovet kan det t.ex. gå till så att
            teknisk utrustning såsom små kameror och hörsnäckor smugglas in
            och någon utanför hjälper till att svara på frågorna. Det förekommer
            också att någon annan än den som ska ta körkortet gör provet på
            plats med hjälp av falskt id, vilket även kan ske vid uppkörning.
            En bil kan skugga uppkörnings­bilen och ha kontakt med den som
            kör upp via telefon/öronsnäcka. Det förekommer också hot, våld
            och mutförsök mot provförrättare. Varianterna är många och det
            har uppstått en marknad där körkort mer eller mindre säljs. Detta
            är naturligtvis ett problem, dels för provförrättarnas arbetsmiljö
            och möjligheter att genomföra sitt uppdrag, dels innebär det att
            personer som inte har uppfyllt kriterierna för att få körkort
            får tillåtelse att framföra fordon på våra vägar vilket äventyrar
            trafiksäkerheten och innebär fara för dem själva och andra. Menar
            vi allvar med nollvision för skadade och döda i trafiken måste
            detta åtgärdas.
          </p>
          <p xml:id="i-QvpqavNYmRcWw5CWUri1SB">
            Trafikverket har infört åtgärder för att minska fusket men man
            kommer fortfarande på fuskare, nya metoder hittas och mörkertalet
            är sannolikt stort. Hade man kommit åt metoderna och regelmässigt
            kommit på fuskarna så hade inte marknaden funnits kvar. Konsekvenserna
            för personer som blir påkomna med fusk och de som tillhandahåller
            fusket är obefintliga.
          </p>
          <p xml:id="i-6u6DpkxQpLFRpxfudfVwMs">
            Regeringen har i september 2019 uppdragit åt Transportstyrelsen
            att överväga lämpliga åtgärder som kan bidra till att motverka
            illegal verksamhet i samband med trafikutbildning samt fusk vid
            prov för förarbehörigheter eller yrkesbehörigheter på väg. Uppdraget
            i den del som handlar om fusk vid prov handlar främst om intygsförfarande
            och författningsstöd för ett sådant. Gällande andra åtgärder gentemot
            fuskare uttrycker man att sådana ”kan behöva övervägas”. I uppdraget
            ingår inga sanktioner gentemot den som är behjälplig med fusket.
            Vänsterpartiet tycker att detta är för svagt och vill se skarpa
            förslag som gör att det inte är attraktivt att vare sig fuska
            eller vara behjälplig med att fuska. Exempelvis skulle man kunna
            införa kännbara sanktioner, såsom att ge Transportstyrelsen mandat
            att stänga av en person som fuskar från att få göra provet igen
            inom ett år samt eventuellt kräva intyg från körskola på genomgången
            kurs inklusive ett visst antal körlektioner. Den som tillhandahåller
            fusk eller hjälper till att genomföra fusk ska kunna få körkortet
            indraget i minst ett år. Det finns säkerligen andra åtgärder och
            sanktioner som kan införas.
          </p>
          <p xml:id="i-GdnQLj1bJ8adXd6Fh1KMSF">
            Regeringen bör skyndsamt återkomma med skarpa förslag för att
            motverka fusk vid körkortsprov. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-FjNxkLKjzoViyTWU8bcpAz">
            6 Komplement till sanktioner vid fortkörning och annan vårdslöshet
            i trafiken
          </head>
          <p xml:id="i-DczatW4MzS3f8f2o9NuvUd">
            Under 2018 ökade antalet mötes- och omkörningsolyckor kraftigt
            jämfört med året innan. Antalet omkomna i trafiken steg med 35
            procent trots att svenska vägar och de bilar vi kör blir allt
            säkrare.
          </p>
          <p xml:id="i-971JwZrJoWM5HNnBqntUqJ">
            För en hög trafiksäkerhet på våra vägar krävs säkra förare som
            inte tar risker och som har ett ansvarsfullt beteende i trafiken,
            håller avstånd, anpassar hastigheten, undviker aggressiv körning
            och farliga omkörningar. Forskarna talar om tre typer av felbeteenden:
            medvetna felhandlingar, misstag och rutinfel. Man har funnit att
            det är medvetna felhandlingar som utgör huvudorsaken till trafikolyckor.
            Det kan exempelvis handla om att man kör för fort, gör en olämplig
            omkörning eller kör trots alkohol eller andra droger i kroppen.
          </p>
          <p xml:id="i-RYbfUBotG7q7rvVoXxHYX6">
            Den som gör medvetet fel har ofta en övertro på sig själv som
            förare och anser sig kunna bemästra bilen även i en svår situation.
            Personen anser att hen inte behöver skämmas över beteendet och
            överskattar fördelarna och underskattar riskerna. Det kan också
            vara svårt för individen att ändra sitt beteende eftersom personen
            ofta inte inser att det är ett problem.
          </p>
          <p xml:id="i-SSN2s1n1kNdkUYmCFjsCvT">
            Eftersom böter varken korrigerar inställning eller beteende utan
            enbart är en påföljd som svider mer för vissa än för andra behöver
            vi undersöka om man kan sätta in andra åtgärder för att förare
            ska lära sig att undvika ett beteende som utsätter dem själva
            och andra för fara. En sådan åtgärd för att komma tillrätta med
            felaktigt beteende och medvetna felhandlingar kan vara kurser
            och utbildningar för förare som har blivit dömda för vårdslöshet
            i trafik, överskridit hastighetsbegränsningar eller begått andra
            trafikförseelser med syfte att påverka deltagarnas attityder och
            medvetenhet om sitt körsätt.
          </p>
          <p xml:id="i-SkmqWdEmQTPEGJwUuA4pmy">
            Den här typen av kurser och utbildningar används och har använts
            i flera länder. I exempelvis Storbritannien finns det sedan 2007
            en nationell kurs i hastighetsmedveten­het National Speed Awareness
            Course (NSAC) som ger goda resultat. Syftet med NSCA är att uppmuntra
            och underlätta för deltagarna att följa hastighetsbegränsningar
            vilket bl.a. sker genom att utmana deras attityder till fortkörning,
            öka medvetenheten om deras val av hastighet och förse dem med
            verktyg för att förändra deras beteende. Tanken är att deltagarnas
            ändrade körbeteende i sin tur ska leda till ökad säkerhet i trafiken
            med färre och mindre allvarliga olyckor. Kursen behandlar olika
            aspekter av fortkörning, t.ex. förarnas motiv, konsekvenser och
            hur de ser på sitt eget ansvar.
          </p>
          <p xml:id="i-N2y9pfn6kRHXs3e7kqFqwK">
            Vid ett införande av den här typen av riskmedvetandeutbildning
            vore det lämpligt att börja i liten skala med kontinuerlig utvärdering
            och utveckling av verksamheten för att utforma ett bra och effektivt
            program innan man inför det nationellt.
          </p>
          <p xml:id="i-8Ct3GpBixhULr41Q7Y72cG">
            Regeringen bör utreda möjligheten att som komplement till böter
            och/eller indraget körkort införa en utbildning där den som kör
            vårdslöst lär sig ett nytt beteende. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-SyfKfzDA48RRPGWPeLQT2C">
              Jens Holm (V)
            </item>
            <item xml:id="i-Mu5Xtkp83pmVYNNGxoRQJb">
              Lorena Delgado Varas (V)
            </item>
            <item xml:id="i-6tWqwRCaLDqJi9xTRu895n">
              Hanna Gunnarsson (V)
            </item>
            <item xml:id="i-VXsa8FQKC8iFUJw8D7ygKB">
              Lotta Johnsson Fornarve (V)
            </item>
            <item xml:id="i-UTb5HizmFv1YeGAqahUCpx">
              Birger Lahti (V)
            </item>
            <item xml:id="i-7FVgCQES2aCWDx3S3PoE8s">
              Yasmine Posio (V)
            </item>
            <item xml:id="i-5HcGrTL6X4iYUhf2cbJmw2">
              Elin Segerlind (V)
            </item>
            <item xml:id="i-5auHfk3RC5GYL4yYTx4HTZ">
              Håkan Svenneling (V)
            </item>
            <item xml:id="i-7SRqA7hFEPabajfE8dZ1Xp">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
