<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00284">
  <teiHeader>
    <fileDesc>
      <titleStmt>
        <title>Högre utbildning och forskning</title>
        <author corresp="i-L3t2URPAv9iLWgdCvbz7Uv">av Ilona Szatmari Waldau m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:284 av Ilona Szatmari Waldau m.fl. (V)</title>
          <idno type="rdwebb">H702284</idno>
          <rs type="number">284</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702284/text</ref>
          <ref type="dokument_url_html">http://data.riksdagen.se/dokument/H702284</ref>
          <ref type="dokumentstatus_url_xml">http://data.riksdagen.se/dokumentstatus/H702284</ref>
          <ref type="docx">http://data.riksdagen.se/fil/C2284369-3443-400E-98B3-E3CD9003F522</ref>
          <ref type="pdf">http://data.riksdagen.se/fil/F778E735-7E69-4285-97E2-542499756422</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ksx9odQaeo4AEdX2UpGv7K" type="signed"/>
        <correspContext corresp="i-Ksx9odQaeo4AEdX2UpGv7K">
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-Spud9747wjCvpot74rcY2A">
          <date when="2019-09-25"/>
          <time when="13:23:37"/>
        </correspAction>
        <correspAction type="reviewed" xml:id="i-HhLk5FnTSLBzQ6Y7WgEF9E">
          <date when="2019-10-01"/>
          <time when="14:50:27"/>
        </correspAction>
        <correspAction type="referred" xml:id="i-Xpmegfs2t6pMwGBbKcopkF">
          <date when="2019-10-11"/>
        </correspAction>
        <correspAction type="assigned" xml:id="i-V2ESjtNPvR9xyjh9rijNRs">
          <date when="2020-05-07"/>
          <time when="16:32:45"/>
        </correspAction>
        <correspContext corresp="i-V2ESjtNPvR9xyjh9rijNRs">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-CP26Tsb5NWbnSudoiJUYd6"/>
        <correspContext corresp="i-CP26Tsb5NWbnSudoiJUYd6">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Tq5DGbdiSWphK1Ni96XtK"/>
        <correspContext corresp="i-Tq5DGbdiSWphK1Ni96XtK">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:284 av Ilona Szatmari Waldau m.fl. (V) Högre utbildning och forskning</div>
      </div>
      <div type="motBody">
        <div type="motProposal" subtype="förslag">
          <head xml:id="i-4QS9SQqwmwWkGG3WtNhQRV">
            1 Förslag till riksdagsbeslut
          </head>
          <list style="ol">
            <item xml:id="i-4dKvYXfuNzyyfuesLTXSuQ">
              Riksdagen ställer sig bakom det som anförs i motionen om att
              lärosätena bör åläggas att ta fram strategier för breddad rekrytering
              i linje med vad UHR har föreslagit och tillkännager detta för
              regeringen.
            </item>
            <item xml:id="i-CgZ1nX67fh99y8qcymyWk8">
              Riksdagen ställer sig bakom det som anförs i motionen om att
              projektet Jämställdhetsintegrering i högskolor och universitet
              bör utvecklas och fortsätta efter projekttidens slut 2019 och
              tillkännager detta för regeringen.
            </item>
            <item xml:id="i-RvzFkBXXij3St4JpS7H3FP">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att föreslå
              hur avgifter för utomeuropeiska studenter ska kunna avskaffas
              och tillkännager detta för regeringen.
            </item>
            <item xml:id="i-XneC6bsbw36pnZbGiaLGP6">
              Riksdagen ställer sig bakom det som anförs i motionen om att
              det bör göras en utredning kring dolda avgifter/kostnader inom
              högre utbildning, särskilt verksamhetsförlagd utbildning (VFU),
              och tillkännager detta för regeringen.
            </item>
            <item xml:id="i-X3L8nKjHCLFctPvkTnhMDB">
              Riksdagen ställer sig bakom det som anförs i motionen om att
              det bör tillsättas en utredning som tar ett helhetsperspektiv
              på frågan om tillgängligheten till universitet och högskolor för
              personer med funktionsnedsättning och tillkännager detta för regeringen.
            </item>
            <item xml:id="i-DdN4z8yVXUVrvar3WT8Eog">
              Riksdagen ställer sig bakom det som anförs i motionen om att
              regeringen bör vidta åtgärder för en ändring i högskoleförordningen
              i syfte att öka anställningstryggheten för doktorander på så sätt
              att det sätts en övre tidsgräns om maximalt 24 månader under de
              senaste fem åren för hur länge någon kan vara tidsbegränsat anställd
              hos samma arbetsgivare innan anställningen övergår i en reguljär
              tillsvidareanställning motsvarande vad som regleras i LAS och
              tillkännager detta för regeringen.
            </item>
            <item xml:id="i-DTWFZ7y9ZcvCNv1YNKBEBk">
              Riksdagen ställer sig bakom det som anförs i motionen om att
              regeringen bör gå vidare med Forskarkarriärutredningens (SOU 2016:29)
              förslag om bättre villkor för doktorander med stipendier och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LvuZK4R3kt1u45E5iy6Fkh">
            2 Inledning
          </head>
          <p xml:id="i-UkgjmwYVK7HynRXf3pQ4gr">
            Högskolans huvuduppgift är att förmedla kunskap och bildning.
            Den är viktig för att skapa välstånd och ett öppet och demokratiskt
            samhälle. Vänsterpartiets syn på kunskap som en demokratisk rättighet
            innebär att en viktig målsättning är att bredda rekryteringen
            till högskolan. Den sociala, könsmässiga och etniska snedrekryteringen
            har visserligen minskat under de senaste decennierna tack vare
            studiemedel, utbyggd högskola samt fler och nya utbildningar.
            Fortfarande finns det dock stora skillnader mellan såväl utbild­ningar
            som högskolor i hur väl de har lyckats att bredda rekryteringen.
            På traditionella utbildningar och äldre lärosäten har arbetet
            med att bredda rekryteringen varit mindre framgångsrikt. Alla
            högskolor måste bli bättre på att använda de redskap som finns.
          </p>
          <p xml:id="i-5TZ53xwdEhKEqQ4t2ezad4">
            Högskolor och utbildningar måste i större utsträckning använda
            alternativa antagningsmetoder eftersom betygsintagning konserverar
            de sociala skillnaderna från grund- och gymnasieskola. Antagningsreglerna
            måste förändras så att inga grupper missgynnas. Studenterna som
            grupp blir samtidigt alltmer heterogen och högskolan måste anpassa
            sina arbetsformer för att möta alla studenters behov. Det krävs
            därför också en bra studie- och yrkesvägledning.
          </p>
          <p xml:id="i-7gBCnthN1YHqkzXVLS8hBo">
            Högskolan ska aktivt motverka alla former av diskriminering.
            Den ska främja jämställdhet och motverka könsstereotypa utbildningsval,
            t.ex. genom ett integrerat genusperspektiv i utbildningen. Kunskapen
            och kompetensen i hbtq-frågor behöver förbättras. Det behövs en
            förbättrad fysisk tillgänglighet och stöd till studenter med funktionsvariationer.
          </p>
          <p xml:id="i-BqR5WjoTLD7bBKX8X7WCdc">
            Studenter ska vara delaktiga i och ha inflytande över utbildningen.
            Att ta till vara de erfarenheter och kompetenser som finns bland
            dagens studenter med olika bakgrund är också ett sätt att förbättra
            kvaliteten på utbildningen. Givetvis ska studenterna också ha
            ett formellt inflytande och vara representerade vid högskolans
            beredande och beslutande organ. Den verksamhet som bedrivs vid
            studentkårerna måste finansieras.
          </p>
          <p xml:id="i-MH9KRNxHTjYsneFHn16VS6">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Kunskap och utbildning
            är en rättighet och ska inte vara en handelsvara.
          </p>
          <head type="h1" xml:id="i-H9YJJ91oCC4WSKpZfsWv6X">
            3 Breddad social och könsmässig rekrytering till högre utbildning
            och forskarutbildningen
          </head>
          <p xml:id="i-QUeruHRv2xTwMCrekSY61y">
            Lika tillgång till utbildning är en fråga om rättvisa och jämlikhet.
            För Vänsterpartiet är därför breddad rekrytering och ökad mångfald
            viktiga mål för högskolan. För att minska den sociala, etniska
            och könsmässiga snedrekryteringen inom den högre utbildningen
            krävs förändringar inom en rad områden. Det krävs utökade satsningar
            på kvaliteten för att bl.a. möta de behov som nya grupper studenter
            kan tänkas ha. Det behövs ett studiemedelssystem som ger ekonomisk
            och social trygghet. Dessutom fordras ett öppet, flexibelt och
            samtidigt tydligt antagningssystem som inte sorterar bort sökande
            till högskolan utifrån deras bakgrund.
          </p>
          <p xml:id="i-Tq4jBQsMepXm5DfQSKqe7s">
            Även lärosätena kan förstås spela en viktig roll i arbetet för
            breddad rekrytering. Sedan 2001 har varje lärosäte ett sådant
            uppdrag. Det finns dock stora skillnader mellan såväl utbildningar
            som högskolor i hur väl de har lyckats att bredda rekryteringen.
            På traditionella utbildningar och äldre lärosäten har arbetet
            med att bredda rekryteringen varit mindre framgångsrikt. Regeringen
            har tidigare gett Universitets- och högskolerådet (UHR) i uppdrag
            att kartlägga lärosätenas arbete med dessa frågor. I UHR:s rapport
            Kan excellens uppnås i homogena studentgrupper? (2016) bekräftas
            inledningsvis att den sociala snedrekryteringen med grova mått
            inte har förändrats under de senaste 10 åren.
          </p>
          <p xml:id="i-Eait9x3fWtvybK28iRyJ7c">
            Det arbete som utförs för att bredda rekryteringen handlar t.ex.
            om rekryterings­aktiviteter i form av öppet hus-dagar, samarbete
            med andra aktörer och anordnande av förberedande utbildningar.
            UHR beskriver ett engagemang för dessa frågor på läro­sätena,
            men att arbetet med frågorna inte alltid är strukturerat och förankrat
            i organisa­tionen. Det saknas t.ex. ofta definitioner och mätbara
            eller uppföljningsbara mål. Lärosätena använder inte heller bedömningar
            av reell kompetens eller alternativt urval i den utsträckning
            som skulle vara möjlig som verktyg för breddad rekrytering.
          </p>
          <p xml:id="i-88Mu3zQCg2dmXBMVy5S1UP">
            UHR rekommenderar därför regeringen att den ska ålägga lärosätena
            att ta fram en strategi för sitt arbete med breddad rekrytering
            och breddat deltagande. I rapporten föreslås att det på flera
            punkter ska anges vad en sådan strategi ska innehålla, bl.a. uppföljningsbara
            mål, att det ska anges på vilket sätt lärosätena ska uppnå sina
            formulerade målsättningar samt att det ska anges hur bedömningar
            av reell kompetens och tillämpning av alternativt urval ska användas
            som verktyg för breddad rekrytering.
          </p>
          <p xml:id="i-QMjgBKqPeexgaVNERjCLv3">
            Vänsterpartiet instämmer i UHR:s bedömning. Genom att lärosätena
            åläggs att ta fram strategier bör deras uppdrag att främja breddad
            rekrytering kunna ta flera steg framåt. Lärosätena bör åläggas
            att ta fram strategier för breddad rekrytering i linje med vad
            UHR har föreslagit. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-JHND3sBkVtfB8SBy21eD15">
            4 Skillnader beroende på kön
          </head>
          <p xml:id="i-2qceoF8v39ukEuMLSdAGBw">
            Kvinnor och män gör olika val, vilket märks både vid ansökan
            till grundutbildning och vid ansökan till forskarutbildningen.
            Trots att kvinnor länge varit i majoritet på grund­utbildning
            har män varit i majoritet på forskarutbildningen. 2018 var intaget
            för första gången sedan 2004 jämnt. Samtidigt skiljer sig valet
            av forskningsområde mellan kvinnor och män, där kvinnor är överrepresenterade
            på medicin och folkhälsovetenskap medan männen är överrepresenterade
            inom teknik och naturvetenskap.
          </p>
          <p xml:id="i-USBddUfp2sYLtHDN2jQ7AC">
            Statistiken visar också att fler män än kvinnor har doktorandtjänst,
            annan anställning inom högskolan eller är företagsdoktorander.
            Kvinnor försörjer sig i högre grad på en anställning utanför högskolan
            eller på annat sätt. Det får bl.a. till följd att det är fler
            män än kvinnor som avlägger doktorandexamen inom fem år, efter
            åtta år har skillnaderna jämnats ut.
          </p>
          <p xml:id="i-HCrrnsX6CxJvYWE8f2BsTm">
            I en rapport inom ramen för Jämställdhetsintegrering i högskolor
            och universitet (JiHU) konstaterar Jämställdhetsmyndigheten att
            det finns anledning att skifta fokus till insatser som riktar
            in sig på att förändra kvinnors och mäns villkor för att öka jämställd­heten
            inom högskolan. Jämställdhetsmyndigheten bedömer att en eventuell
            fortsättning av JiHU:s uppdrag efter 2019 för vissa lärosäten
            kan vara avgörande för huruvida arbetet med jämställdhetsintegrering
            avstannar eller inte. Därför bör projektet Jämställd­hetsintegrering
            i högskolor och universitet utvecklas och fortsätta efter projekttidens
            slut 2019. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-4oCvwBPD9uyDZ6cWvX1T7b">
            5 Studentkårernas villkor sedan kårobligatoriets avskaffande
          </head>
          <p xml:id="i-NjJFA74yaQhcixUBNxTEvt">
            Trygghet under studietiden kräver att det finns fungerande stödsystem
            för studenterna på lärosätena. Efter kårobligatoriets avskaffande
            har många av landets studentkårer fört en tynande tillvaro. De
            som klarat sig bäst är de som är på lärosäten med utbildningar
            som är attraktiva för näringslivet och som därför kan dra in mycket
            sponsring. Kårerna på de stora universiteten klarar sig också
            hyfsat eftersom deras lärosäten klarar av att avvara pengar från
            sina anslag till kårerna men det gör att kårerna är ekonomiskt
            beroende av dem som de ska vara oberoende bevakare av. Efter metoo
            har student­kårernas viktiga roll i att stötta studenter och ta
            till vara deras intressen aktualiserats.
          </p>
          <p xml:id="i-T92xRKoTjaFXEzHPCeZyNT">
            Det råder inte någon likvärdighet för studentinflytande mellan
            högskolorna. Alla studenter måste ha samma möjligheter att kunna
            påverka sin högskola och förbättra sin utbildning. Det måste finnas
            ett riktat statligt stöd för att finansiera detta precis som det
            föreslogs i utredningen om kårobligatoriet. Därför är det viktigt
            att se över studentkår­ernas ekonomiska situation, särskilt om
            de ska kunna ha möjlighet till verksamhet på somrarna när det
            blir fler sommarkurser.
          </p>
          <p xml:id="i-JRNGnNgsxNfYSeuU9pxYbc">
            Detta avser Vänsterpartiet att återkomma om i vår budgetmotion
            för 2020.
          </p>
          <head type="h1" xml:id="i-CVNZMkbDULpTNZVY4jjszq">
            6 Tillgången till studenthälsan
          </head>
          <p xml:id="i-Cztn9SdBQ8Rm9WncUTaF9w">
            I högskoleförordningen är rätten till studenthälsa reglerad.
            Samtidigt ser omfattningen och tillgången till studenthälsa runtom
            i landet väldigt olika ut. Det är välkänt att många unga mår dåligt
            och den psykiska ohälsan ökar. Då är det bra om det finns någon
            där de befinner sig som de kan vända sig till. Vänsterpartiet
            ser ett stort värde i att det finns en välfungerande studenthälsa
            och har därför valt att avsätta pengar i den budgetmotion som
            vi lägger hösten 2019.
          </p>
          <head type="h1" xml:id="i-CRH6NYpa3BnX8z64eZ9FnM">
            7 En avgiftsfri högre utbildning
          </head>
          <p xml:id="i-LBFzP4Vg99yndwdvNutTDT">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Avgiftsbeläggningen
            av högskoleutbildningen för studerande utanför EES-området är
            ytterligare steg mot synen på kunskap och utbildning som en handelsvara
            och ett steg bort från de värden om frihet, jämlikhet, kritisk
            granskning och vetenskaplighet som högre utbildning bör stå för.
          </p>
          <p xml:id="i-PVPEGjPyu2NG67rkgVGhbK">
            Att människor från andra länder kommer till Sverige för att studera
            berikar den svenska högskolan och bidrar till höjd kvalitet. Sedan
            avgifterna infördes har vi sett en kraftig minskning av antalet
            utländska studenter även om det börjat öka något, troligen beroende
            på den just nu låga kronkursen. Det förekommer också en debatt
            om vilka villkor som ska gälla då en utländsk student inte är
            nöjd med sin utbildning i Sverige och kräver pengarna tillbaka.
            Vår utgångspunkt är därför att studieavgifterna bör tas bort.
          </p>
          <p xml:id="i-QRApYq5SMkunM5ULYgDD7H">
            Det bör tillsättas en utredning med uppdrag att föreslå hur avgifter
            för utomeuro­peiska studenter ska kunna avskaffas. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-Kt7sUuBr2ekdk9quayaed8">
            8 Dolda kostnader i utbildningen
          </head>
          <p xml:id="i-2XxfJb5WnvZ8RzGTg3HXoq">
            Enligt högskolelagen ska all högre utbildning vara avgiftsfri
            i Sverige. Trots det finns det väldigt lite uppföljning av hur
            det ser ut i verkligheten. Det saknas också tydliga definitioner
            för var gränsen för avgifter går. I väldigt många utbildningar
            ingår det obligatoriska moment som kan skapa oförutsedda merkostnader
            för studenterna. Det kan handla om exkursioner till exotiska platser
            för biologistudenter. Praktik eller s.k. verksamhetsförlagd utbildning
            långt ifrån studieorten som ger kostnader för dubbel bosättning.
            Dyr utrustning eller speciell klädsel för veterinärstudenten.
            Behovet av tillgång till specifik programvara för ekonomi-, sociologi-
            eller datastudenten. Enligt Sveriges förenade studentkårers studentbudget
            2017 är det så mycket som 34 procent av studenterna som uppger
            att de har dolda kostnader i sin utbildning. För en del mer­kostnader
            är det möjligt att söka merkostnadslån från CSN. För Vänsterpartiet
            är det inte rimligt att begära att studenterna ska behöva ta extralån
            för att tillgodogöra sig sin utbildning. Särskilt många av de
            utbildningar som har verksamhetsförlagd utbildning är inom bristyrken
            i offentlig sektor. För att göra dessa mer attraktiva blir det
            också ur ett samhälleligt perspektiv viktigt att se över så att
            det inte finns ekonomiska hinder för studenter att kunna fullgöra
            sin utbildning. Det bör göras en utredning kring dolda avgifter/kostnader
            inom högre utbildning, särskilt verksamhetsförlagd utbildning
            (VFU). Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-GrH11nbZ9o7sgfbxMzNPsB">
            9 Fysisk tillgänglighet på högskolorna
          </head>
          <p xml:id="i-moyEVASN9j1GHj3gj81f1">
            Personer med funktionsnedsättning är överrepresenterade bland
            de arbetslösa, delvis som en följd av en överrepresentation även
            när det gäller lägre utbildningsnivå. Enligt Myndigheten för delaktighet
            (MFD) och rapporten Utvärdering och analys av funktionshinderspolitiken
            2011–2016 har dock andelen studenter som uppger att de har en
            funktionsnedsättning ökat under senare år. I en undersökning uppger
            17 procent av studenterna att de har en funktionsnedsättning;
            vanligast är någon form av psykiska besvär. Allt fler lärosäten
            har också utsett samordnare för tillgänglighetsarbetet och arbetar
            med att förebygga och undanröja fysiska hinder inom det systematiska
            arbetsmiljöarbetet och vid upphandlingar. Däremot har bl.a. andelen
            lärosäten som har handlingsplaner för tillgänglighetsarbetet minskat.
          </p>
          <p xml:id="i-M1SwDi6QJt23MJKREQSrRf">
            En annan viktig del av tillgänglighet till högskolan är tillgången
            till pedagogiskt stöd av god kvalitet. Pedagogiskt stöd kan bl.a.
            handla om anpassad examination, extra handledning, tolkning eller
            litteratur på anpassat medium. Enligt MFD rapporterar en del studenter
            om bristfällig organisation i det pedagogiska stödet, t.ex. att
            kontakter med stödpersonal skapas sent eller att litteraturlistor
            delas ut i ett sent skede så att personer i behov av anpassat
            medium får tillgång till studielitteraturen senare än andra.
          </p>
          <p xml:id="i-UustbotQPhX6unZBsAWybZ">
            Lagstiftningen ställer höga krav på den fysiska tillgängligheten
            vid lärosätena och det är också dessa delar som högskolorna framför
            allt fokuserar på i sitt tillgänglig­hetsarbete. Tillgänglighetsarbetet
            som helhet behöver dock stärkas. Det bör därför tillsättas en
            utredning som tar ett helhetsperspektiv på frågan om tillgängligheten
            till universitet och högskolor för personer med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-WL25vsctyYY2yFm7bPTarx">
            10 Forskarstuderandes anställningsvillkor och försörjning
          </head>
          <p xml:id="i-QfuV8kR1JiS1VXf5Rwahcx">
            Osäkra anställningsförhållanden utgör ett stort problem på den
            svenska arbetsmarknaden och problemet är särskilt stort inom högskolesektorn.
            Av den senaste årsrapporten från Universitetskanslersämbetet (UKÄ)
            framgår exempelvis att 29 procent av forskande och undervisande
            personal inom högskolan har en tidsbegränsad anställning. Tidsbegränsade
            anställningar (visstidsanställningar) ger arbetstagaren en svagare
            ställning i arbetsförhåll­andet och kan därför över tid utgöra
            ett betydande problem för denne och för möjlig­heterna att upprätthålla
            goda arbetsvillkor. Visstidsanställningar kan därtill missbrukas
            av arbetsgivare genom att olika slags tidsbegränsade anställningsformer
            varvas och staplas på varandra.
          </p>
          <p xml:id="i-VxELKUKCwqEdJUYSKuQGyr">
            Under riksdagsåret 2015/16 beslutade riksdagen, efter förslag
            från regeringen, om skärpta regler för staplande av visstidsanställningar.
            Vänsterpartiet ansåg att förslagen var steg i rätt riktning, men
            att de ändå var otillräckliga, urvattnade och svårtolkade. Förslaget
            kommer dessutom, enligt Sveriges universitetslärare och forskare
            (Sulf), inte att ha någon som helst effekt inom universitet och
            högskolor där staten som arbetsgivare även fortsättningsvis kan
            runda lagen om anställningsskydd genom att låta en person vara
            tidsbegränsat anställd med stöd av någon annan reglering än LAS,
            såsom högskole­förordningen eller anställningsförordningen.
          </p>
          <p xml:id="i-CHSyTcB1312QYRbRH1ZHQG">
            Vänsterpartiet anser att det finns behov av att genomlysa de
            särskilda tidsbegränsade anställningsformer som är tillåtna inom
            den statliga sektorn. Men vi har föreslagit att ett första steg
            är att ta steg framåt genom en förbättrad generell reglering.
          </p>
          <p xml:id="i-MWCG6tdHEeyhzvDruLkqGE">
            Regeringen bör vidta åtgärder för en ändring i högskoleförordningen
            i syfte att öka anställningstryggheten för doktorander på så sätt
            att det sätts en övre tidsgräns om maximalt 24 månader under de
            senaste fem åren för hur länge någon kan vara tidsbe­gränsat anställd
            hos samma arbetsgivare innan anställningen övergår i en reguljär
            tillsvidareanställning motsvarande vad som regleras i LAS. Detta
            bör riksdagen ställa sig bakom och ge regeringen till känna.
          </p>
          <p xml:id="i-NC8TdZo2vLsrtMGgLLBcmx">
            För Vänsterpartiet är det självklart att den som utför arbete
            ska vara anställd och ha lön och övriga arbetsvillkor reglerade
            i kollektivavtal. En stor fördel med att anställa doktorander
            redan från första dagen på forskarutbildningen är att det kan
            leda till en större öppenhet i antagningen. Informationen om lediga
            platser kommer att spridas till fler, vilket leder till fler kvalificerade
            sökande. Det kommer förhoppningsvis även att leda till att fler
            med utomeuropeisk bakgrund och fler från arbetarklassen antas
            samt att könsfördelningen kan bli jämnare i fler ämnen. Med ett
            öppnare antagningssystem finns också bättre möjligheter att bryta
            beroendeförhållanden mellan doktorander och hand­ledare. För dem
            som efter examen söker sig utanför högskolevärlden för att arbeta
            är det också en bättre merit att ha varit anställd. Doktorandanställningar
            ökar forskarutbildades attraktionskraft på arbetsmarknaden. För
            en ökad trygghet är det viktigt att det finns finansiering för
            hela doktorandtiden.
          </p>
          <p xml:id="i-DU1hU7SY1cr9JWP7FXbdT7">
            Stipendiefinansiering under forskarutbildningen innebär likaså
            en rad nackdelar. Doktorander som finansieras med stipendier har
            inte rätt till inkomstrelaterad ersättning vid sjukdom, föräldraledighet
            eller arbetslöshet. Försäkringskassan räknar inte heller stipendiefinansierad
            forskarutbildning som överhoppningsbar tid, och därför har de
            doktorander som finansieras med stipendier inte någon vilande
            sjukpenninggrundande inkomst (SGI). Stipendierna räknas inte som
            pensionsgrundande inkomst, och lärosätena kan inte heller teckna
            försäkringar för stipendiater. Stipendier är en förlegad finansieringsform
            dels genom den osunda konkurrens som skapas och den ekonomiska
            otrygghet det leder till, dels p.g.a. bristen på regler som gör
            det lätt att missbruka stipendierna.
          </p>
          <p xml:id="i-C8ChqMZaYZTGMTYpzTQiB3">
            Vänsterpartiet anser i likhet med Forskarkarriärutredningen att
            stipendiefinansiering på sikt bör avskaffas som tillåten finansiering
            under forskarutbildning. Utredningen har dock även kommit med
            en rad förslag för att skärpa reglerna för stipendiefinansiering:
            en tidsgräns för när doktoranderna i stället ska anställas, ett
            lägsta belopp för stipendiernas nivå samt förbättrade villkor
            vid sjukdom eller föräldraledighet genom Kammarkollegiets försäkring.
          </p>
          <p xml:id="i-2cddN45F5P5XhBJrMTWRE6">
            Regeringen bör gå vidare med Forskarkarriärutredningens (SOU
            2016:29) förslag om bättre villkor för doktorander med stipendier.
            Detta bör riksdagen ställa sig bakom och tillkännage för regeringen.
          </p>
        </div>
        <div type="motSignatures">
          <list>
            <item xml:id="i-5WTcMCPbACEGVJFmt4yXuh" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-Lw9HsrfwjciYyyoYxnq1eF" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-3WpFLcejiFcbaYvxyiQddt" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-4zRkZ8663ygm9Vi5hRVFb7" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-Drs3qYbuzyX8zGTAZB3gKv" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-USimt24RbGHFm5ywNGV1HT" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-DknKmHqZNEUa3W9nnVGDmy" who="i-9adPkD75NVypGed632N39a">
              Andreas Lennkvist Manriquez (V)
            </item>
            <item xml:id="i-CHBna5t7QkPUoXvbRnzHAc" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-3vAa6CRUmDcfTafpXa9bgV" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
