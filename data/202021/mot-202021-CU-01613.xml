<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-01613">
  <teiHeader>
    <fileDesc>
      <titleStmt>
        <title>Ansvarsfull associationsrätt</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1613 av Mikael Eskilandersson m.fl. (SD)</title>
          <idno type="rdwebb">H8021613</idno>
          <rs type="number">1613</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8021613/text</ref>
          <ref type="dokument_url_html">http://data.riksdagen.se/dokument/H8021613</ref>
          <ref type="dokumentstatus_url_xml">http://data.riksdagen.se/dokumentstatus/H8021613</ref>
          <ref type="docx">http://data.riksdagen.se/fil/F4C5BB09-9161-4606-A8AF-E817DB1CA0B6</ref>
          <ref type="pdf">http://data.riksdagen.se/fil/55670E97-2C61-4831-8454-0CEA924E2347</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CoFmQ5KAkyjUCs41s1bZqW" type="signed"/>
        <correspContext corresp="i-CoFmQ5KAkyjUCs41s1bZqW">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-8fLDFKe7DukdiZtVTQStKM"/>
        </correspContext>
        <correspAction type="submitted" xml:id="i-6KNDinJaJxepS6CmgkB7VY">
          <date when="2020-10-02"/>
          <time when="14:10:39"/>
        </correspAction>
        <correspAction type="reviewed" xml:id="i-VRkUJ8xLpR3CoWKHpscbRu">
          <date when="2020-10-02"/>
          <time when="15:02:59"/>
        </correspAction>
        <correspAction type="referred" xml:id="i-Ve3ce4QNKj7rbgE7K1d3Kc">
          <date when="2020-10-14"/>
        </correspAction>
        <correspAction type="assigned" xml:id="i-VwdAKcqnxLW8wXXtQuz8o4">
          <date when="2021-04-28"/>
          <time when="17:02:00"/>
        </correspAction>
        <correspContext corresp="i-VwdAKcqnxLW8wXXtQuz8o4">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-4reUzbnrK1VcQVBJSELvDr"/>
        <correspContext corresp="i-4reUzbnrK1VcQVBJSELvDr">
          <ref type="uppgift">2020/21:CU8</ref>
          <ref type="ref_dok_id">H801CU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU8</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4tJ1FPAuBDdSYq77u48Qb2"/>
        <correspContext corresp="i-4tJ1FPAuBDdSYq77u48Qb2">
          <ref type="uppgift">2020/21:KrU5</ref>
          <ref type="ref_dok_id">H801KrU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU5</ref>
          <ref type="ref_dok_titel">Det civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MvBbAYhPuMQhKAZvZaGXQx"/>
        <correspContext corresp="i-MvBbAYhPuMQhKAZvZaGXQx">
          <ref type="uppgift">2020/21:FiU22</ref>
          <ref type="ref_dok_id">H801FiU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DbVk9fcytpmTMdKx87eM7u"/>
        <correspContext corresp="i-DbVk9fcytpmTMdKx87eM7u">
          <ref type="uppgift">2020/21:CU10</ref>
          <ref type="ref_dok_id">H801CU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU10</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:1613 av Mikael Eskilandersson m.fl. (SD) Ansvarsfull associationsrätt</div>
      </div>
      <div type="motBody">
        <div type="TOC" xml:id="i-GE8dxf2qCG6zSRo3P9Kj7f">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 1">
              Aktiekapital och bolagsformer
            </item>
            <item style="indent-level: 1">
              Ekonomiska föreningar, stiftelser och penningtvätt
            </item>
            <item style="indent-level: 1">
              Kvotering och mångfaldsredovisning
            </item>
            <item style="indent-level: 1">
              Motverka bolagsmålvakter
            </item>
            <item style="indent-level: 1">
              Förbättra möjligheterna för företagsrekonstruktion
            </item>
            <item style="indent-level: 1">
              Krisberedskap inom bolagsrätten
            </item>
          </list>
        </div>
        <div type="motProposal" subtype="förslag">
          <head xml:id="i-VGGJ5VoiQbXtK4SqgM5vfn">
            Förslag till riksdagsbeslut
          </head>
          <list style="ol">
            <item xml:id="i-K9uzVMuN5PX9BWQg5g6hUM">
              Riksdagen ställer sig bakom det som anförs i motionen om att
              i enlighet med motionen utreda ett optimalt krav för kapital i
              aktiebolag med avseende på likvidation och tillkännager detta
              för regeringen.
            </item>
            <item xml:id="i-Wsm2SKVsK1qFjTnMChMMk1">
              Riksdagen ställer sig bakom det som anförs i motionen om hur
              ökande krav på aktiekapital över tid, med avseende på likvidation,
              ska fungera i Sverige och tillkännager detta för regeringen.
            </item>
            <item xml:id="i-UgUADgatQGXYkEXYasrGDq">
              Riksdagen ställer sig bakom det som anförs i motionen om att
              utreda hur lagstiftningen kan förändras så att föreningar och
              stiftelser inte används för penningtvätt eller för att bekosta
              terrorhandlingar och tillkännager detta för regeringen.
            </item>
            <item xml:id="i-TpA7Vx1W7jXS4yrGAs5Udj">
              Riksdagen ställer sig bakom det som anförs i motionen om att
              få till transparens i statens utbetalningar av stöd till föreningar
              och stiftelser och tillkännager detta för regeringen.
            </item>
            <item xml:id="i-Lr6n2B3p5D8VJArMuvazzK">
              Riksdagen ställer sig bakom det som anförs i motionen om att
              reglerna kring stöd bör ses över så att inga medel som betalas
              ut av staten kan användas för att bekosta terrorverksamhet och
              tillkännager detta för regeringen.
            </item>
            <item xml:id="i-21Q6cngY4oyMFV1EG9LB6k">
              Riksdagen ställer sig bakom det som anförs i motionen om att
              inga företag ska tvingas kvotera sina styrelser eller sina anställda
              och tillkännager detta för regeringen.
            </item>
            <item xml:id="i-2nqpEwGEEP6bU9wRzkJRJt">
              Riksdagen ställer sig bakom det som anförs i motionen om att
              så långt det är möjligt ta bort den mångfaldsredovisning som påtvingas
              företag och tillkännager detta för regeringen.
            </item>
            <item xml:id="i-FBWa8jo6LBXNz8DJRFDqrm">
              Riksdagen ställer sig bakom det som anförs i motionen om att
              inom EU verka för att mångfaldsredovisning för företag ska tas
              bort och tillkännager detta för regeringen.
            </item>
            <item xml:id="i-LKGQAhoVbNvrNXYUVPSRp5">
              Riksdagen ställer sig bakom det som anförs i motionen om att
              uppdra åt lämplig myndighet att ta fram riktlinjer för hur företag
              kan arbeta med avpersonifierade ansökningar och tillkännager detta
              för regeringen.
            </item>
            <item xml:id="i-TPgdVNb1CQt4LJJsFb59hE">
              Riksdagen ställer sig bakom det som anförs i motionen om att
              staten ska använda ett avpersonifierat anställningsförfarande
              och tillkännager detta för regeringen.
            </item>
            <item xml:id="i-5iMe52pXsn6Tg8ZXPoCRNG">
              Riksdagen ställer sig bakom det som anförs i motionen om nolltolerans
              mot bolagsmålvakter och tillkännager detta för regeringen.
            </item>
            <item xml:id="i-3i8mpt3hdnwm6jMBgWLQJf">
              Riksdagen ställer sig bakom det som anförs i motionen om att
              följa upp metodiken som används för motverkande av bolagsmålvakter
              och tillkännager detta för regeringen.
            </item>
            <item xml:id="i-AvoZm5ZQ3JMu9JUewnHm15">
              Riksdagen ställer sig bakom det som anförs i motionen om att
              verka för förändrad lagstiftning för motverkande av bolagsmålvakter
              och tillkännager detta för regeringen.
            </item>
            <item xml:id="i-PQTGTf854thTfNJUkGPHNh">
              Riksdagen ställer sig bakom det som anförs i motionen om att
              förbättra förutsättningarna för företagsrekonstruktion och tillkännager
              detta för regeringen.
            </item>
            <item xml:id="i-Czf6pJozDGAHcBCdHekAVm">
              Riksdagen ställer sig bakom det som anförs i motionen om att
              se över gällande lagrum för bolagsrätt, i förebyggande och förbättrande
              syfte, inför kommande kriser och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AqpmUbpxPQgb3wsxhamyiN">
            Motivering
          </head>
          <p xml:id="i-CkG7Vue5KiJdskXprsvrF8">
            Företag och föreningar åtnjuter en relativt stor frihet att forma
            sin verksamhet efter egna önskemål och förutsättningar, detta
            är i grund och botten rimligt. Men villkoren och ramarna för aktiebolag,
            ekonomiska föreningar och stiftelser kan ibland utnyttjas i ill­villiga
            syften. Politiska intressen skapar också nya villkor för dessa,
            vilket ibland får oönskade effekter och även kan skapa risker.
            Ett ramverk behövs istället, som ger såväl föreningar som företag
            utrymme att utgöra de goda krafterna i samhället och som effek­tivt
            sätter stopp för de destruktiva krafter som tyvärr förekommer
            i form av ett negativt utnyttjande av systemet eller brottslighet.
            Det är viktigt att statens regelverk kring stöd till föreningar
            och stiftelser omöjliggör ett missbruk av de tilldelade medlen.
          </p>
          <p xml:id="i-P51m2ekqac6Acx3SPJfgsj">
            Villkoren för aktiebolag ska kombinera nyföretagande och innovation,
            med ansvar för ekonomiska risker och delaktighet i samhällets
            utveckling. En viktig fråga gällande aktiebolag är startkapitalet.
            Det föreligger behov om en utredning som avgör vad ett optimalt
            startkapital för aktiebolag är i likvidationshänseende.
          </p>
          <p xml:id="i-K6PR7exA5RA6fAjvUXGEcd">
            Bolag ska ha frihet att tillsätta styrelser och anställa personal
            utifrån behov och kom­petens. Då bolagsstyrelser tillsätts och
            ägarna har ett övergripande ansvar för att aktie­bolaget ska fungera
            på bästa sätt, så ska inte aktieägarna tvingas tillsätta personer
            i sina styrelser på grund av ovidkommande personliga uppgifter
            som kön, ursprung eller lik­nande. All form av könskvotering och/eller
            kvotering av ursprung är negativt.
          </p>
          <p xml:id="i-QLCozRt32CaNCi4pdTvma6">
            Det finns problem med så kallade bolagsmålvakter, vilka agerar
            ansiktet utåt i bolag på uppdrag av den verkliga företrädaren.
            Målvakterna tar i vissa fall, mot ersättning, juridiskt ansvar
            för företaget, där kriminell verksamhet bedrivs. Utgångspunkt
            och mål ska vara att inga bolagsmålvakter kan agera. Alla bolag
            som använder bolagsmålvakter ska ha näringsförbud.
          </p>
          <p xml:id="i-Jhpa1YxuBwM4hVZsGSpiZB">
            Då det är svårt att driva verksamhet vidare ska samhället ha
            rustat för möjliga åtgär­der. Företagsrekonstruktion kan vara
            ett alternativ till konkurs för de företag som har ekonomiska
            problem men som på sikt har en möjlighet att överleva. Förutsättningar
            för lyckade rekonstruktioner och borgenärers förtroende för institutet
            behövs, hänsyn be­höver tas till borgenärernas intressen, även
            företagens möjlighet till krediter och till­växt behöver förbättras.
            Detsamma gäller kostnaderna och tidsperspektivet. Genom coronapandemin
            uppmärksammas olika sorters problematik för företagare, företagande
            och bolagsrättsliga frågor som behöver lösas. Med utgångspunkt
            i effekterna av corona­pandemin, visar det sig att förbättringar
            inom bolagsrätten ur krisberedskapssynpunkt, behövs. Detta för
            att borga för större trygghet för företag och förutsättningar
            för närings­livet.
          </p>
          <head type="h1" xml:id="i-LrebhUnrbMExmMUZcu17F4">
            Aktiekapital och bolagsformer
          </head>
          <p xml:id="i-QsXnGZ8tyLVyuyYp15nyLg">
            Kravet på aktiekapital har sänkts. Det lägsta tillåtna aktiekapitalet
            i privata aktiebolag är sänkt från tidigare 50 000 kronor till
            25 000 kronor. Ändringen i Aktiebolagslagen träd­de ikraft den
            första januari 2020 med anledning av proposition 2019/20:21. Syftet
            med ändringen skulle vara att aktiebolagsformen blir mer tillgänglig
            för den som driver eller vill starta ett företag. Syftet var även
            främjande av företagande. Ändringen hade sin grund i januariavtalet,
            den sakpolitiska överenskommelsen mellan Socialdemokraterna, Centerpartiet,
            Liberalerna och Miljöpartiet.
          </p>
          <p xml:id="i-8VGxiX44kdoDvzndwg38PC">
            Sverigedemokraterna anser att en sänkning av kapitalkravet i
            grunden är bra för att fler ska kunna bilda aktiebolag, men det
            krävs fler åtgärder om det ska bli en lyckad reform. Det vore
            rimligt att aktiekapitalet höjs efter en viss tid eller vid en
            viss omsätt­ning, som en utökad buffert mot tvångslikvidation
            och för att begränsa behovet av per­sonlig borgen. Det finns ett
            stort behov av ytterligare utredning och av fler och mer djupgående
            förändringar av regelverket än att bara sänka aktiekapitalet.
          </p>
          <p xml:id="i-D7P1hVAkFh5hhtmtJJZMtR">
            Ett system med en nivå för startkapital och en högre nivå för
            aktiekapital och likvi­dation förekommer i många länder och borde
            kunna tjäna som inspiration och utgöra utgångspunkten för en utredning.
            I det danska systemet finns begränsningar för bolags möjligheter
            att besluta om utdelning till dess att de är fullvärdiga aktiebolag
            med ett högre aktiekapital. Sverige kan hämta inspiration från
            Danmark och ta fram bättre ända­målsenliga regler för aktiebolag.
          </p>
          <p xml:id="i-BPpm1n63m9stcuWAiVLBzu">
            Det är viktigt att begreppet aktiebolag inte blir alltför urvattnat
            genom att värdet på bolagen blir för lågt. Det bör finnas ett
            egenvärde i aktiebolag, samtidigt ska inte hind­ren vara för stora
            för att starta nya bolag. En alternativ lösning på denna avvägning
            är att å ena sidan kombinera en ny förenklad bolagsform och å
            andra sidan en optimerad nivå för när kontrollbalansräkning ska
            genomföras och när likvidation i aktiebolag ska träda in. Istället
            för sänkt krav på startkapital kan aktiebolag kompletteras med
            en enkel bolagsform som ska vara lämplig för uppstart och mikroföretagande
            utan en kapitalinsats. Med utgångspunkt i enskild näringsverksamhet
            ska det utredas hur en sådan bolagsform med minimala hinder för
            uppstart av företag skulle kunna se ut.
          </p>
          <p xml:id="i-MxTzcfkwyqE95Pw98phKZ8">
            Med tanke på att en sänkning av startkapitalet för aktiebolag
            kan leda till likvida­tionsproblem, ska en ny utredning tillsättas
            som tar fasta på tre viktiga områden:
          </p>
          <p xml:id="i-3UupK4XX7fhLcMuK7FYHbM">
            Det ska utredas vad som utgör ett optimalt startkapital för aktiebolag
            ur likvidations­hänseende, och antaget att aktiekapitalet bör
            höjas efter tid som en ökad buffertvall emot likvidation, bör
            utredningen undersöka vilken nivå för ett förhöjt aktiekapital
            efter en viss tid som skulle vara optimal. Dessutom bör utredningen
            även titta på rimlig tids­aspekt, sett till processen som vanligen
            förlöper i företags faser – affärsidé, investering, uppstart,
            tillväxt och mognad – tills det förhöjda aktiekapitalkravet bör
            träda in.
          </p>
          <head type="h1" xml:id="i-QqyTEk2iSUdj1t9wRN9hjV">
            Ekonomiska föreningar, stiftelser och penningtvätt
          </head>
          <p xml:id="i-RNxg9wqgUoGH6NSwLpaybe">
            Rätten att bilda föreningar ska värnas och det är positivt med
            Sveriges mångåriga traditioner med ekonomiska föreningar där gemensamma
            intressen oftast är drivande i att skapa något bra.
          </p>
          <p xml:id="i-2UMEvVvC2ibRMq1eQ3fLgC">
            Tyvärr har det på senare tid visat sig att föreningar och stiftelser
            har utnyttjats för kriminella eller moraliskt förkastliga ändamål.
            Det kan handla om att tvätta pengar, bekosta terrorhandlingar
            eller tillskansa sig offentliga medel på felaktiga grunder.
          </p>
          <p xml:id="i-SfYmYvmSXST8zMnTZLraqb">
            Personerna bakom föreningar eller stiftelser, som använder dessa
            för olaglig verk­samhet, ska ställas till svars och dömas för
            sina brott. Så sker dock sällan, eftersom ansvarsläget för de
            olagliga handlingarna ofta är svårt att utreda och bevisa. Därför
            behövs en utredning för hur lagstiftningen kan förändras så att
            föreningar och stiftelser inte ska kunna användas för olaglig
            verksamhet. Det finns exempel på hur föreningar med högst tveksam
            agenda har fått stöd av våra offentliga medel, från både kommuner
            och staten. För att underlätta för granskande medier bör också
            de utbetalningar av stöd till föreningar som staten eller det
            offentliga gör, redovisas på ett överskådligt och enkelt sätt.
            Det kan exempelvis ske genom ett offentligt samordnat register
            över alla föreningar och stiftelser som på något sätt får stöd
            av staten, gärna sökbart som en databas presenterad på internet.
            Det är viktigt att statens regelverk kring stöd till föreningar
            och stiftelser omöjliggör ett missbruk av de tilldelade medlen.
          </p>
          <head type="h1" xml:id="i-D9aKgK26wRW43i1Zw6Zjy2">
            Kvotering och mångfaldsredovisning
          </head>
          <p xml:id="i-69Ho7toPK6FDCTTa5U79FE">
            Företag med minst 250 anställda, har från och med år 2017 ålagts
            att göra mångfalds­redovisningar, där bland annat arbetet med
            mänskliga rättigheter, mångfald, sociala frågor, personal och
            jämställdhet ska redovisas. Detta bygger på proposition 2015/16:193
            Företagens rapportering om hållbarhet och mångfaldspolicy, vars
            innehåll följer ett EU-direktiv. Ärendet behandlades i riksdagen
            i betänkandet Företagens rapportering om hållbarhet och mångfaldspolicy
            (bet. 2016/17:CU2). Mångfaldsredovisningar innehåller högst privata
            uppgifter om anställda och styrelseledamöter. Det handlar bland
            annat om att kartlägga människors kön, bakgrund och födelseland.
          </p>
          <p xml:id="i-NXhCU8uvd6HpvuLtiRPQX1">
            Civilekonomer och en professor i företagsstyrning argumenterade
            i juli 2020 för fri­villighet framför kvotering. I en magisteruppsats
            har man nått indikationer på att bolag som når jämställdhet under
            frivillighet har högre avkastning, har fler styrelsemöten och
            har högre ledamotsnärvaro, dessutom finns det indikationer på
            att den frivilliga vägen har mer positiva effekter på bolag, styrelse
            och på individers möjligheter, än vad som uppnås genom kvotering.
          </p>
          <p xml:id="i-WRQFsroUAk2STPQcs8HAdn">
            De företag som vill, bör ha rätten att bortse från att kartlägga
            sådana privata och ibland kränkande uppgifter om sina anställda
            och istället kunna koncentrera sig på det som är viktigt för företagets
            verksamhet. Det viktiga bör vara att ha kompetenta arbets­kamrater
            som kompletterar varandra på ett utvecklande sätt, oavsett kön,
            ursprung eller födelseland. De krav på redovisningar av så kallad
            mångfald, som tidigare har införts är kontraproduktivt för att
            uppnå fullständig jämställdhet.
          </p>
          <p xml:id="i-ANm7y27szvG7sVBECWTCtd">
            Vi ser hellre att man i företag arbetar med avpersonifierade
            ansökningar där ovid­kommande uppgifter sorterats bort, för att
            uppnå en mer jämlik rekrytering. Även de efterfrågade kvalifikationerna
            bör vara genomtänkta och utformade på ett sätt så att de inte
            uppenbart missgynnar människor på grund av ovidkommande privata
            förutsättning­ar. Avpersonifierade ansökningar är också ett mycket
            effektivt sätt att få bort risker för jäv och annan otillbörlig
            påverkan. För detta kan det vara bra om staten och andra offent­liga
            arbetsgivare uppdrar åt lämplig myndighet att ta fram riktlinjer
            för hur avpersonifi­erade ansökningar kan fungera. Staten bör
            använda sig av avpersonifierade ansökningar vid alla sina anställningar.
          </p>
          <p xml:id="i-NHYzaVEqMriCuS7W4ifxyv">
            Då bolagsstyrelser tillsätts och ägarna har ett övergripande
            ansvar för att aktiebolaget ska fungera på bästa sätt, så ska
            inte aktieägarna tvingas tillsätta personer i sina styrelser på
            grund av ovidkommande personliga uppgifter som kön, ursprung eller
            liknande. Där­för motsätter vi oss all form av könskvotering och/eller
            kvotering av ursprung.
          </p>
          <head type="h1" xml:id="i-BaicGjuyH8FjqQz5WLnF5s">
            Motverka bolagsmålvakter
          </head>
          <p xml:id="i-PuzAuvyd2mPb4Dt2FyRJ6y">
            Det finns problem med så kallade bolagsmålvakter, vilka agerar
            ansiktet utåt i bolag på uppdrag av den verkliga företrädaren.
            Målvakterna tar i vissa fall, mot ersättning, juridiskt ansvar
            för företaget, där kriminell verksamhet bedrivs. Vanligen används
            en målvakt i flera företag samtidigt.
          </p>
          <p xml:id="i-W3u5MNk23CuqEAwVmmviYA">
            Från och med hösten 2019 arbetar Ekobrottsmyndigheten och Kronofogdemyndig­heten
            på ett nytt sätt för att förhindra förekomsten av bolagsmålvakter.
            Tidigare har bolagsmålvakter fått näringsförbud då de stått åtalade
            för brott. Den nya arbetsmetoden ska verka för att målvakterna
            får näringsförbud även då de inte står åtalade för brott, genom
            att myndigheterna visar att målvakten grovt åsidosatt sina skyldigheter
            som före­tagare, till exempel om de inte betalat rätt skatt och
            avgifter. Det kan också göras genom att påvisa fall där målvakten
            suttit i styrelser som gått i konkurs.
          </p>
          <p xml:id="i-7Kou3WevDo5yL1AQUp1xcw">
            Det har rapporterats att myndigheterna hoppas på att snabbare
            kunna ge målvakter näringsförbud och förhindra att de används
            i flera företag. Men det noteras också att det kommer att ta tid
            att starta upp metodiken. Arbetsmetoden bygger på att samma regel­verk
            används men på annat sätt än tidigare.
          </p>
          <p xml:id="i-Qy8Nh4SEJTc8wKYo7QEcoR">
            Regeringen behöver omgående stödja myndigheterna i en handlingsplan
            för noll­tolerans mot bolagsmålvakter. Metodiken som används för
            motverkande av bolagsmål­vakter behöver följas upp för att avgöra
            om önskade effekter uppnås. Om så inte är fallet behöver eventuellt
            lagstiftningen förändras för att säkerställa att bolagsmålvakter
            förhindras agera. Utgångspunkt och mål ska vara att inga bolagsmålvakter
            kan agera. Det räcker inte att ”fler kan få näringsförbud” som
            det heter.
          </p>
          <head type="h1" xml:id="i-RqDRFwSJ9ZZwGxyyqzBBB4">
            Förbättra möjligheterna för företagsrekonstruktion
          </head>
          <p xml:id="i-5ZXomdQrEDBXD5qVeFKKEX">
            Svenska företag ska ha minst lika goda förutsättningar som företag
            i andra länder. Även i händelse av krisläge ska annars livskraftiga
            företag ges goda förutsättningar.
          </p>
          <p xml:id="i-J2Mvs17sDQSVYdE5jDBeCZ">
            Flera typer av åtgärder behövs. För livskraftiga företag som
            har tillfälliga betalnings­svårigheter, kan rekonstruktion i vissa
            fall vara en räddningsplanka. Sverigedemokra­terna anser att det
            räddningspaket för företagen som våren år 2020 sattes in till
            följd av coronapandemin, behövdes. Förutsättningarna för företagsrekonstruktion
            behöver också förbättras.
          </p>
          <p xml:id="i-A4V5iQ4h5t8k2VFZwg4aAT">
            Företagsrekonstruktion kan vara ett alternativ till konkurs för
            de företag som har ekonomiska problem men som på sikt har en möjlighet
            att överleva. Svenska materiella regler om företagsrekonstruktion
            finns i lagen (1996:764) om företagsrekonstruktion. Företaget
            eller borgenären kan ansöka i domstol om rekonstruktion. Det måste
            kunna antas att företaget inte kan betala sina förfallna skulder
            och att det finns förutsättningar för att en rekonstruktion leder
            till positiv hantering av de ekonomiska problemen och att verksamheten
            blir lönsam. Rekonstruktionsansökan lämnas in till tingsrätten
            som tar beslut varefter rekonstruktör utses. Skulder fryses, eventuell
            lönegaranti betalas ut till anställda, rekonstruktionsplan upprättas,
            underrättelse skickas och borgenärssamman­träde hålls, rekonstruktionen
            pågår i tre månader i taget, verksamhetsförändringar på­börjas,
            eventuell förlängning av rekonstruktionen sker, ackordsförhandlingar
            genomförs eventuellt om nedskrivning och betalning av skulder.
            En företagsrekonstruktion tar i regel mellan 3 och 12 månader.
          </p>
          <p xml:id="i-4WHT4AZSq1Yfcm6F8jMxFT">
            Företagsrekonstruktion används i liten utsträckning. Under coronapandemin
            våren 2020 ökade konkursansökningar och ansökningar om rekonstruktioner,
            men jämfört med antalet konkurser var antalet rekonstruktioner
            få – ett exempel är att i mars 2020 gjordes 574 konkursansökningar
            jämfört med 53 rekonstruktionsansökningar.
          </p>
          <p xml:id="i-3Ux4Df1d51kGt8hTUnhvF3">
            Förutsättningar för lyckade rekonstruktioner och borgenärers
            förtroende för institutet behövs, hänsyn behöver tas till borgenärernas
            intressen, även företagens möjlighet till krediter och tillväxt
            behöver förbättras. Detsamma gäller kostnaderna och tidsperspek­tivet.
          </p>
          <p xml:id="i-4zEf931K3ZG8sCt9sw1qtQ">
            EU antog nyligen ett direktiv om ramverk för förebyggande rekonstruktion,
            om skuldavskrivning och näringsförbud och om åtgärder för att
            få fram effektivare för­faranden som rör rekonstruktion, insolvens
            och skuldavskrivning. En särskild utredare i Sverige ska ta ställning
            till hur direktivets regler om rekonstruktion ska genomföras i
            Sverige. I uppdraget ingår att analysera hur svensk rätt förhåller
            sig till direktivet och föreslå nödvändiga eller annars lämpliga
            författningsändringar och andra åtgärder. Utredningens syfte är
            enligt direktivet övergripande. Det är av vikt att man i Sverige
            påskyndar utredningen om svenska förhållanden och vad som är gynnsamt
            för svenska företagare och inte enbart söker anpassning till EU-bestämmelser.
            Lösningar behöver hittas som för det svenska näringslivets skull
            underlättar för att bevara livaktigt före­tagande.
          </p>
          <p xml:id="i-DwZDa2cvkzEbLNXnx3i9Bg">
            Regeringen behöver koppla in aspekterna om hänsyn till borgenärernas
            intressen, företagens möjlighet till krediter och tillväxt, kostnaderna
            och tidsperspektivet, i den utredning som nu genomförs enligt
            direktiv 2019:60.
          </p>
          <head type="h1" xml:id="i-EhyMH5B2vEww1CmuoK5TV4">
            Krisberedskap inom bolagsrätten
          </head>
          <p xml:id="i-4oA4442vUw7oXwu9HwHKRt">
            Genom coronapandemin uppmärksammas olika sorters problematik
            för företagare, före­tagande och bolagsrättsliga frågor som behöver
            lösas. Av den anledningen behöver det planeras för krisberedskap
            och möjliga förbättringar ur krissynpunkt, på det bolagsrätts­liga
            området. Detta för att förebygga eventuella problem och förbättra
            möjligheterna för företag inför eventuella kommande kriser. Förebyggande
            arbete skulle i kommande kriser underlätta krishanteringen för
            alla berörda.
          </p>
          <p xml:id="i-9n2bmMRU4HbRkwaWLsPUMT">
            Ett betänkande behandlades under coronapandemin våren 2020, Fler
            åtgärder för att underlätta bolags- och föreningsstämmor (bet.
            2019/20:CU29). Där bifölls regeringens förslag att det ska införas
            tillfälliga möjligheter för aktiebolag och ekonomiska förening­ar
            att genomföra bolags- och föreningsstämmor helt utan fysiskt deltagande.
            Syftet var att motverka spridningen av det nya coronaviruset.
            Förslaget innebar att en stämma ska kunna hållas antingen genom
            elektronisk uppkoppling i kombination med poströstning eller genom
            att aktieägarna eller medlemmarna bara deltar genom poströstning.
            Om en stämma hålls med enbart poströstning skulle aktieägare och
            medlemmar kunna ta tillvara även sina andra rättigheter via post.
            Det är bra.
          </p>
          <p xml:id="i-AxKjuKJuL3fjpdwtHeoTvL">
            Det vore även av vikt att undersöka hur tidsfristen för att hålla
            bolags- och förenings­stämmor kan förlängas, vilket Sverigedemokraterna
            också föreslog i samband med be­tänkandet i en följdmotion, vilket
            inte bifölls. Förlängning av tidsfrist ställde sig dock både regeringen
            och riksdagen bakom gällande Europabolag på EU-nivå. Bolag valde
            under rådande kris att skjuta fram årsstämman något i tid enligt
            gällande lagstiftning, på grund av osäkerhetsfaktorer. I ett av
            fallen fattades beslutet för att ha mer tid att ut­värdera situationen
            och om den påverkar styrelsens förslag till stämman, såsom till
            exempel förslaget till utdelning. Det kan i många fall finnas
            fördelar med att i sådana krislägen ha möjlighet att ytterligare
            skjuta fram årsstämma.
          </p>
          <p xml:id="i-C95XNBmqtpPm6LTZ7eY645">
            Ett annat ärende som behandlades under pandemin var Personligt
            betalningsansvar i aktiebolag (bet. 2019/20:CU28), som handlade
            om att den pågående spridningen av coronaviruset resulterat i
            att både små och stora företag allt oftare får likviditetsproblem.
            Riksdagen riktade därför ett tillkännagivande till regeringen
            om att göra en översyn med tillfällig inriktning av de tidsfrister
            i aktiebolagslagen som gäller för personligt betalnings­ansvar
            vid kapitalbrist. Det gällde att det finns risk att bolagsföreträdare
            avvecklar livs­kraftiga företag för tidigt, av rädsla för att
            annars drabbas av ett personligt betalnings­ansvar. Även Sverigedemokraterna
            ställde sig bakom tillkännagivandet.
          </p>
          <p xml:id="i-2RYLt9JbJducRBkEvEyVeL">
            Det finns stora fördelar i att i övrigt se över gällande lagrum
            inom bolagsrätten, så att flera eventuella hinder kan undanröjas
            till fördel för bolag och företagare och det svenska näringslivets
            livskraftighet, inför kommande kriser.
          </p>
        </div>
        <div type="motSignatures">
          <list>
            <item xml:id="i-SywtxRfusomyHCGBLoFdhJ">
              Mikael Eskilandersson (SD)
            </item>
            <item xml:id="i-GmTsf3DEVMoyZDXyXTwW7Z">
              Roger Hedlund (SD)
            </item>
            <item xml:id="i-QxUinHRo6FfzC92a78sTft">
              Angelica Lundberg (SD)
            </item>
          </list>
        </div>
      </div>
    </body>
  </text>
</TEI>
