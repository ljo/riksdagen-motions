<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-04097">
  <teiHeader>
    <fileDesc>
      <titleStmt>
        <title>med anledning av prop. 2020/21:201 Stärkt skydd för hyresgäster</title>
        <author corresp="i-Xte2hVf6qgEgJA6sWB1cDH">av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4097 av Momodou Malcolm Jallow m.fl. (V)</title>
          <idno type="rdwebb">H8024097</idno>
          <rs type="number">4097</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8024097/text</ref>
          <ref type="dokument_url_html">http://data.riksdagen.se/dokument/H8024097</ref>
          <ref type="dokumentstatus_url_xml">http://data.riksdagen.se/dokumentstatus/H8024097</ref>
          <ref type="docx">http://data.riksdagen.se/fil/B6B67CCB-B0BE-486E-B2D7-BE9506987AE1</ref>
          <ref type="pdf">http://data.riksdagen.se/fil/86A87D54-F759-4CF1-9E50-789F22C04E8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-KadFAeM9TR9S9rSQ1WbvEQ"/>
        <correspContext corresp="i-KadFAeM9TR9S9rSQ1WbvEQ">
          <ref>Proposition 2020/21:201</ref>
        </correspContext>
        <correspAction xml:id="i-kffBAc5wD7Hxf3pWi3p9K" type="signed"/>
        <correspContext corresp="i-kffBAc5wD7Hxf3pWi3p9K">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-7WUXG21kAeTjKwFzmg9mgu">
          <date when="2021-06-16"/>
          <time when="11:11:46"/>
        </correspAction>
        <correspAction type="reviewed" xml:id="i-KjnXSLnRb4fJemviBrhR1q">
          <date when="2021-06-24"/>
          <time when="12:39:05"/>
        </correspAction>
        <correspAction type="dismissed" xml:id="i-RmYZvpXqZndLLeiMgWXdK8">
          <date when="2021-06-28"/>
        </correspAction>
        <correspAction type="referred" xml:id="i-UdRXNXVY8FkEz6eFXPwi6C">
          <date when="2021-06-29"/>
        </correspAction>
        <correspAction type="assigned" xml:id="i-LYP2GJ6WaFymRx2uMyAiQv">
          <date when="2021-12-13"/>
          <time when="11:26:55"/>
        </correspAction>
        <correspContext corresp="i-LYP2GJ6WaFymRx2uMyAiQv">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-ACEs2eZWaiExT2UVUkxZM"/>
        <correspContext corresp="i-ACEs2eZWaiExT2UVUkxZM">
          <ref type="uppgift">2021/22:CU2</ref>
          <ref type="ref_dok_id">H901CU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU2</ref>
          <ref type="ref_dok_titel">Stärkt skydd för hyresgäster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:4097 av Momodou Malcolm Jallow m.fl. (V) med anledning av prop. 2020/21:201 Stärkt skydd för hyresgäster</div>
      </div>
      <div type="motBody">
        <div type="TOC" xml:id="i-KoycXPNRNgfgxRwb7VvgCC">
          <head xml:id="i-Li6x7w8N3Q6tLEXWG5r8mX">
            Innehållsförteckning
          </head>
          <list>
            <item style="indent-level: 1">
              1Förslag till riksdagsbeslut
            </item>
            <item style="indent-level: 1">
              2Propositionens huvudsakliga innehåll
            </item>
            <item style="indent-level: 1">
              3Vänsterpartiets ståndpunkt
            </item>
            <item style="indent-level: 2">
              3.1Avsnitt 2 Ett effektivt ingripande vid misskötsel av hyreshus
            </item>
            <item style="indent-level: 3">
              3.1.1Underlätta tvångsförvaltning av misskötta hyresfastigheter
            </item>
            <item style="indent-level: 3">
              3.1.2Gör det lättare att få nedsatt hyra vid bristande underhåll
            </item>
            <item style="indent-level: 3">
              3.1.3Hindra oseriösa fastighetsägare från att köpa hyresfastigheter
            </item>
            <item style="indent-level: 2">
              3.2Avsnitt 5 Stärkt skydd för hyresgäster när bostadslägenheter
              förstörs
            </item>
            <item style="indent-level: 3">
              3.2.1Besittningsskydd vid brand
            </item>
            <item style="indent-level: 2">
              3.3Avsnitt 6 Förbättrat skydd för hyresgäster vid renoveringar
            </item>
            <item style="indent-level: 3">
              3.3.1Renovera utan risk för renovräkning
            </item>
            <item style="indent-level: 3">
              3.3.2Spekulationsstopp
            </item>
            <item style="indent-level: 2">
              3.4Avsnitt 7 Privatpersoners uthyrning av ägda bostäder
            </item>
            <item style="indent-level: 3">
              3.4.1Avskaffa privatuthyrningslagen
            </item>
          </list>
        </div>
        <div type="motProposal" subtype="förslag">
          <head xml:id="i-LvLgiedLSadquvxFFGKxbH">
            1 Förslag till riksdagsbeslut
          </head>
          <list style="ol">
            <item xml:id="i-G4nsPfCMBnYp7hcbgvtcgY">
              Riksdagen ställer sig bakom det som anförs i motionen om att
              kommunerna vid ärenden som rör tvångsförvaltning ska vara skyldiga
              att bistå med förvaltare och tillkännager detta för regeringen.
            </item>
            <item xml:id="i-7gxx46DoJMmbVzJPH6Ynaz">
              Riksdagen ställer sig bakom det som anförs i motionen om att
              regeringen bör återkomma med förslag som gör det lättare att få
              nedsatt hyra vid bristande underhåll och tillkännager detta för
              regeringen.
            </item>
            <item xml:id="i-9kP2N8BjapvsQzh9qgi2Uq">
              Riksdagen ställer sig bakom det som anförs i motionen om att
              förvärvslagen bör återinföras och tillkännager detta för regeringen.
            </item>
            <item xml:id="i-Vw3sq43qeC321LdUyAVRug">
              Riksdagen ställer sig bakom det som anförs i motionen om att
              regeringen bör återkomma med förslag på skärpt referenstagning
              inför försäljning och marktilldelning och tillkännager detta för
              regeringen.
            </item>
            <item xml:id="i-5krHFcaGCQLpoqxDBwMcFn">
              Riksdagen ställer sig bakom det som anförs i motionen om att
              hyreslagen bör ändras så att hyresgästens besittningsrätt kvarstår
              även om en skada på lägenheten uppstått genom en brand och tillkännager
              detta för regeringen.
            </item>
            <item xml:id="i-PDq4uEd9R5WLZDFE1NHF53">
              Riksdagen ställer sig bakom det som anförs i motionen om att
              hyresvärdar bör åläggas att på förhand ge en uppskattning av hur
              hög hyran kommer att bli efter en ombyggnad och tillkännager detta
              för regeringen.
            </item>
            <item xml:id="i-LoXc1HJQ8X8dmZYmdv6Vu3">
              Riksdagen ställer sig bakom det som anförs i motionen om att
              regeringen bör återkomma med förslag om spekulationsstopp enligt
              dansk modell med innebörden att den som köper en fastighet och
              genomför renovering inte ska få höja hyran förrän efter fem år
              och tillkännager detta för regeringen.
            </item>
            <item xml:id="i-T8XH5TanrWQmB7RF3gtCoi">
              Riksdagen ställer sig bakom det som anförs i motionen om att
              lagen (2012:978) om uthyrning av egen bostad bör avskaffas och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-McZSJRa9DGxgycDuZXHWDz">
            2 Propositionens huvudsakliga innehåll
          </head>
          <head type="h1" xml:id="i-9RvTEcntzKBud5th8K41t4">
            Regeringen föreslår att skyddet för hyresgäster i vissa utsatta
            situationer ska stärkas.
          </head>
          <p xml:id="i-5mwz9Hvgf3qBVdcivciopm">
            När hyresfastigheter missköts så att de boende drabbas måste
            det vara möjligt att ingripa på ett effektivt sätt. Regeringen
            föreslår därför att det införs en möjlighet i bostadsförvaltningslagen
            för hyresnämnden att förelägga fastighetsägaren att åtgärda brister
            i förvaltningen. Det ger ett flexibelt verktyg för att komma till
            rätta med brister i förvaltningen på ett tidigt stadium.
          </p>
          <p xml:id="i-Dy1RCDPs1wCn3738PC463G">
            För att minska risken för att en hyresgäst blir bostadslös när
            en hyreslägenhet förstörs genom t.ex. brand föreslår regeringen
            att hyresgästen i en sådan situation ska erbjudas ett nytt hyresavtal
            av hyresvärden, förutsatt att det är skäligt. Erbjudandet ska
            gälla den förstörda lägenheten i återställt skick eller en annan
            likvärdig lägenhet som är tillgänglig för upplåtelse. Hyresnämnden
            ska kunna förelägga hyresvärden att erbjuda hyresgästen ett hyresavtal.
          </p>
          <p xml:id="i-NAcsHapWfceTT5USx2PgZP">
            För att underlätta för hyresgäster som får en väsentligt höjd
            hyra efter en renovering föreslår regeringen att den nya hyran
            ska kunna fasas in i ett lugnare tempo än vad som är fallet i
            dag.
          </p>
          <p xml:id="i-LQM9MgZcMGDpivYX2NC63t">
            Det föreslås vidare när det gäller privatpersoners uthyrning
            av ägda bostäder och bostadsrätter att hyresvärdens rätt att utan
            skäl säga upp ett tidsbegränsat hyresavtal i förtid tas bort.
            Regeln om att hyran vid privatuthyrning bestäms efter hyresvärdens
            kostnader kompletteras med en möjlighet att bestämma hyran efter
            lägenhetens bruksvärde.
          </p>
          <p xml:id="i-QU9BYciLci2DVpxszrVDXV">
            De nya reglerna föreslås träda i kraft den 1 januari 2022.
          </p>
          <head type="h1" xml:id="i-XfnLjMzn5uE4e1BV8jT5E">
            3 Vänsterpartiets ståndpunkt
          </head>
          <p xml:id="i-C8UizuhLNhSaZAby1bLyx1">
            För Vänsterpartiet är hyresgästers ställning och trygghet en
            prioriterad fråga. Vänster­partiet har därför under lång tid lagt
            fram förslag i riksdagen för att stärka hyresgästers skydd i olika
            avseenden. Vi välkomnar regeringens proposition, som bygger på
            dels Hyresgästutredningens betänkande Stärkt ställning för hyresgäster
            (SOU 2017:33), dels departementspromemorian Hyresgästskydd när
            en lägenhet förstörs (Ds 2018:18). Vi kan dock konstatera att
            förslagen i propositionen inte stärker hyresgästernas skydd i
            tillräckligt hög grad. För att stärka skyddet för hyresgäster,
            och därmed deras ställning och trygghet, krävs ytterligare åtgärder.
            I det följande redogör vi för vår syn på regeringens förslag och
            lägger fram förslag på ytterligare åtgärder.
          </p>
          <p xml:id="i-Dthk33s3X5wqYnVzazTsHW">
            I sammanhanget är det anmärkningsvärt att regeringen å ena sidan,
            med denna proposition, säger sig vilja stärka skyddet för hyresgäster
            men å andra sidan, genom att utreda införandet av marknadshyror
            i nyproduktion, vill försvaga skyddet för hyres­gäster. Om regeringen
            menade allvar med att vilja stärka hyresgästers skydd, ställning
            och trygghet borde man rimligen lägga utredningsförslaget om marknadshyror
            i nyproduktion där det hör hemma – i papperskorgen.
          </p>
          <head type="h2" xml:id="i-V1P1F3cscXAJZy7MffjgmH">
            3.1 Avsnitt 2 Ett effektivt ingripande vid misskötsel av hyreshus
          </head>
          <p xml:id="i-YJ5vComUC1CrZ7DSyfkdrN">
            Regeringen föreslår att det ska införas en möjlighet i bostadsförvaltningslagen
            för hyresnämnden att förelägga fastighetsägaren att åtgärda brister
            i förvaltningen. Ett sådant föreläggande ska kunna förenas med
            vite. Möjligheten att besluta om för­valtningsåläggande ska tas
            bort ur lagen. Vid tvångsförvaltning enligt bostads­förvaltningslagen
            ska förvaltaren ha rätt till ersättning för utgifter som krävts
            för att fullgöra uppdraget. Det ska förtydligas att det inte krävs
            hinder eller men i nyttjande­rätten för att hyresgästen ska kunna
            göra gällande påföljder enligt hyreslagen med anledning av att
            hyresvärden brister i sin underhållsskyldighet (prop. 2020/21:201
            s. 25).
          </p>
          <p xml:id="i-TuKqhPcByU9VmJk56goNa6">
            Vänsterpartiet ställer sig bakom regeringens förslag, men anser
            att det krävs ytterligare åtgärder för att stärka skyddet för
            hyresgäster som bor i hyreshus som missköts av fastighetsägaren.
            En misskött förvaltning medför stora problem för enskilda hyresgäster.
            Att ha en effektiv och fungerande lagstiftning är därför av allra
            största vikt.
          </p>
          <head type="h3" xml:id="i-B1G1oTxRo6ppjSc5wbsmLb">
            3.1.1 Underlätta tvångsförvaltning av misskötta hyresfastigheter
          </head>
          <p xml:id="i-7sRNzDYhSmhEaBK1dM9Zoq">
            Trots att vissa fastighetsägare i flera fall allvarligt har misskött
            sina hus och underhållet definitivt är bristfälligt har det funnits
            fall med svårigheter att genomdriva en tvångs­förvaltning. Även
            om hyresnämnden bedömer att tvångsförvaltning är en lämplig åtgärd
            blir den i många fall inte av på grund av att det saknas förvaltare
            som kan ta sig an ärendet. Detta är en otillfredsställande ordning.
            Hyresgästutredningen föreslår i sitt betänkande att kommunerna
            ska vara skyldiga att ta fram och tillhandahålla en för­teckning
            över förvaltare som har förklarat sig villiga att åta sig uppdrag.
            Vi menar att det inte är tillräckligt. Vänsterpartiet anser att
            i ärenden rörande tvångsförvaltning enligt bostadsförvaltningslagen
            måste kommunerna vara skyldiga att, antingen via sina allmännyttiga
            bolag eller på annat sätt, bistå med en godtagbar förvaltare.
          </p>
          <p xml:id="i-GJVp6GZrTLfSXaJyxoUGMR">
            Kommunerna ska vid ärenden rörande tvångsförvaltning vara skyldiga
            att bistå med förvaltare. Detta bör riksdagen ställa sig bakom
            och ge regeringen till känna.
          </p>
          <head type="h3" xml:id="i-8zYTU3KvawtGv4WV43pYFG">
            3.1.2 Gör det lättare att få nedsatt hyra vid bristande underhåll
          </head>
          <p xml:id="i-iE6QjaVH137BjUPzNVk9Y">
            I dag är det svårt, krångligt och dyrt för en hyresgäst att få
            nedsatt hyra för bristande underhåll. Det är därför många gånger
            riskfritt för fastighetsägaren att göra sig oanträffbar för hyresgästen
            eller strunta i att åtgärda fel. Vänsterpartiet föreslår därför,
            liksom Hyresgästutredningen (SOU 2017:33), att hyresnämnden ska
            handlägga den rättsliga processen i stället för domstolarna. Därigenom
            kan förfarandet bli billigare och enklare. Samma regler som i
            skadeståndsmål bör gälla, dvs. att om hyresvärden inte kan bevisa
            att hen har vidtagit rimliga åtgärder med avseende på underhållet
            så sätts hyran ned. Det kommer att öka incitamenten för fastighetsägaren
            att hantera bristerna på ett bättre sätt än i dag. Enligt utredningen
            är det också viktigt att sanktioner kan riktas mot en fastighetsägare
            innan förvaltningsbristerna blivit så omfattande att det är nödvändigt
            med tvångsförvaltning. Utredningen föreslår därför att föreläggandet
            från hyres­nämnden ska kunna förenas med vite. Det bör också med
            anledning av detta bli lättare att få nedsatt hyra vid bristande
            underhåll.
          </p>
          <p xml:id="i-XQFLjmcnmtAH3JdFUrfW8S">
            Regeringen bör återkomma med förslag som gör det lättare att
            få nedsatt hyra vid bristande underhåll. Detta bör riksdagen ställa
            sig bakom och ge regeringen till känna.
          </p>
          <head type="h3" xml:id="i-FZUQTiYsSdujvqq8nz2Nrc">
            3.1.3 Hindra oseriösa fastighetsägare från att köpa hyresfastigheter
          </head>
          <p xml:id="i-FymD4S1CvUmtUGBdDxnNfJ">
            Problemet med oseriösa fastighetsägare som köper upp hyresfastigheter
            och därefter missköter förvaltningen är omfattande. För att komma
            till rätta med problemet krävs preventiva åtgärder.
          </p>
          <p xml:id="i-3JzbcuEFjcdP18HWm7Gr4A">
            Det måste vara möjligt att hindra oseriösa hyresvärdar från att
            förvärva nya fastigheter och på så sätt skydda hyresgästerna.
            Den tidigare förvärvslagen som av­skaffades 2010 syftade till
            att göra en förhandsprövning av nya fastighetsägare för att hindra
            att fastigheter togs över av hyresvärdar som inte var i stånd
            att förvalta dem. Vänsterpartiet var motståndare till att avskaffa
            förvärvslagen och anser att den bör återinföras i syfte att motverka
            att oseriösa hyresvärdar förvärvar hyresfastigheter.
          </p>
          <p xml:id="i-A2WmSTrzetGU1qiCJwALfE">
            Förvärvslagen bör återinföras. Detta bör riksdagen ställa sig
            bakom och ge regeringen till känna.
          </p>
          <p xml:id="i-38i799CHWMCAqvF8Ek5P6M">
            Gång efter annan ser vi exempel på hur oseriösa fastighetsägare
            tillåts köpa mer mark, bygga och köpa nya hus – trots tidigare
            tvivelaktig fastighetsskötsel. I Järva i norra Stockholm har en
            fastighetsägare tillåtits köpa ny mark trots att hyresgäster i
            området vittnat om eftersatt underhåll. Samma fastighetsägare
            är ökänd för sin affärs­modell, som innebär att bolaget köper
            eftersatta hus i miljonprogram, renoverar och därefter höjer hyrorna
            så kraftigt att hyresgästerna inte har råd att bo kvar (s.k. renovräkning).
            Fastighetsägare som inte sköter sin förvaltning ska inte få mark,
            bygglov, detaljplaneändring eller möjlighet att köpa fler fastigheter
            av kommunen.
          </p>
          <p xml:id="i-KkAyqRUh6tY89Lwgr6t1mU">
            Regeringen bör återkomma med förslag på skärpt referenstagning
            inför försäljning och marktilldelning. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-ANnJoiSDXktbQcwJY4zDAe">
            3.2 Avsnitt 5 Stärkt skydd för hyresgäster när bostadslägenheter
            förstörs
          </head>
          <p xml:id="i-LKxt4SL17Z9qQzztFjKJLE">
            Regeringen föreslår att när ett hyresavtal för en bostadslägenhet
            förfaller på grund av att lägenheten förstörs, t.ex. genom en
            brand, ska hyresvärden erbjuda hyresgästen ett nytt hyresavtal
            när en lägenhet blir tillgänglig för upplåtelse. Det ska gälla
            under förut­sättning att det är skäligt. Erbjudandet ska avse
            den förstörda lägenheten i återställt skick eller en annan likvärdig
            lägenhet. Vill hyresgästen ha en likvärdig lägenhet ska han eller
            hon meddela hyresvärden detta inom tre månader från det att hyresavtalet
            förföll.
          </p>
          <p xml:id="i-MGEBMNNA1jFBXqoQV7GVNk">
            Hyresgästen ska få ansöka om att hyresnämnden ska förelägga hyresvärden
            vid vite att erbjuda hyresgästen en likvärdig lägenhet. Föreläggandet
            ska vara tidsbegränsat och ska inte få gälla längre än två år.
            Om det finns särskilda skäl ska hyresnämnden kunna förbjuda hyresvärden
            att upplåta en viss lägenhet till någon annan under tid som tvist
            i hyresnämnden pågår (prop. 2020/21:201 s. 31).
          </p>
          <head type="h3" xml:id="i-M2q8v2DPAjjnAypjnFzVyJ">
            3.2.1 Besittningsskydd vid brand
          </head>
          <p xml:id="i-E8ks4tR1L1n2MruLh6qyFe">
            I dag omfattas inte den som drabbas av brand i sin lägenhet av
            besittningsrätten. Hyreslagen gör det nämligen möjligt för värden
            att vräka den hyresgäst som fått sin bostad förstörd genom en
            eldsvåda. Ju större skadorna är, desto större är risken att förlora
            lägenheten. Den vanligaste branden i ett flerfamiljshus är orsakad
            av en glömd spis, men risken för vräkning finns oavsett om hyresgästen
            själv har orsakat branden eller om den har uppstått genom en olyckshändelse,
            t.ex. ett elfel. Det finns exempel på hyresvärdar som utnyttjat
            situationen genom att kasta ut hyresgästen för att t.ex. göra
            om lägenheten till en bostadsrätt.
          </p>
          <p xml:id="i-VxKkPJNTYk2YvoREbUcsNQ">
            Att drabbas av en eldsvåda och kanske få både saker och minnen
            förstörda innebär i sig ett hårt slag. Att dessutom förlora sitt
            hyreskontrakt kan vara förödande. Det riskerar också att ställa
            till det för hyresgästen när det gäller möjligheten till ersättningsboende
            eller övriga försäkringar.
          </p>
          <p xml:id="i-EF4MYPkNtgLi43GbrKdKWe">
            Vänsterpartiet anser inte att regeringens förslag stärker hyresgästens
            skydd vid brand i tillräckligt hög utsträckning. Så som förslaget
            är formulerat ges, som vi tolkar det, inga garantier för att hyresgästens
            besittningsrätt kvarstår efter en brand. I stället ska en intresseavvägning
            göras vars utfall är oklart. För att stärka hyresgästens besittnings­skydd
            vid brand bör hyreslagen ändras.
          </p>
          <p xml:id="i-9fqt1ETUm5kKWkpEgT2Qpa">
            Hyreslagen bör ändras så att hyresgästens besittningsrätt kvarstår
            även om en skada på lägenheten uppstått genom en brand. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-KQsMYjWvuR2hcU9NwqjRbD">
            3.3 Avsnitt 6 Förbättrat skydd för hyresgäster vid renoveringar
          </head>
          <p xml:id="i-4ERxEy6FV15TUic3NNuZPt">
            Regeringen föreslår att hyreshöjningar ska fasas in i ett lugnare
            tempo än vad som är fallet i dag. De belopp som ska betalas under
            infasningsperioden liksom längden på denna period ska fastställas
            med särskilt beaktande av hyreshöjningens storlek (prop. 2020/21:201
            s. 44).
          </p>
          <p xml:id="i-8u3zhgmTYeXKpBFncxrPHF">
            Vänsterpartiet välkomnar regeringens förslag men konstaterar
            att det krävs ytterligare åtgärder för att förbättra skyddet för
            hyresgäster vid renoveringar.
          </p>
          <head type="h3" xml:id="i-Y4PzQ9oxrFVehM2TmQKv6e">
            3.3.1 Renovera utan risk för renovräkning
          </head>
          <p xml:id="i-P27k8btwVaid84c5jEn6gG">
            I dag har vi en situation där renoveringar och ombyggnationer
            av bostäder å ena sidan knappt alls blir av, å andra sidan kan
            innebära orimligt stora hyreshöjningar. I flera uppmärksammade
            fall har hyran efter genomförd renovering stigit med upp till
            60 procent. Med så höga hyreshöjningar är det många som helt enkelt
            inte har råd att bo kvar. Fenomenet kallas renovräkning: Hyresvärdar
            renoverar och höjer hyran så mycket att hyresgäster tvingas flytta
            – en form av indirekt vräkning. Därmed är hyresgästens besittningsskydd
            i praktiken satt ur spel. Bostadsbristen, i kombination med omfattande
            ombildningar av hyresrätt till bostadsrätt, gör dessutom att det
            på många håll i landet inte finns några lediga lägenheter att
            flytta till för den som inte längre kan bo kvar.
          </p>
          <p xml:id="i-65wpVSoywN8sGo9iZBo7rq">
            Enligt Boverket flyttar ca 25 procent av hyresgästerna vid en
            renovering och det är främst ekonomiskt utsatta som drabbas (Boverket
            2014, rapport 2014:34). Rapporten konstaterar även att behovet
            av bostadsbidrag och ekonomiskt bistånd ökar i samband med renoveringar
            och flyttningar.
          </p>
          <p xml:id="i-VGe2gNAxWshBidZZfvShEY">
            Många renoveringar är nödvändiga, särskilt i de fall det löpande
            underhållet brustit, men renoveringarna måste ske med social hållbarhet
            i åtanke. Det är avgörande att hyresgästerna får ta del av planeringen
            redan i ett tidigt skede och möjlighet att påverka. Alla ska ha
            råd och möjlighet att bo kvar i sitt hem utan ekonomiska svårigheter
            även efter en upprustning.
          </p>
          <p xml:id="i-7mt7KQJVZoLe6v71Z4QgA9">
            Vid en tvist mellan fastighetsägare och hyresgäster om hur långtgående
            renoveringar som ska göras kan fallet tas vidare till hyresnämnden.
            Där är det dock i praktiken mycket små utsikter för hyresgästerna
            att vinna. Enligt en sammanställning från Hem &amp; Hyra vinner fastighetsägarna
            i Stockholm nio av tio gånger. Det är en orimlig balans och innebär
            att hyresgästinflytandet i praktiken är satt ur spel.
          </p>
          <p xml:id="i-4VM2E7kjh5ShV6WaNbCMPs">
            Hyresgästutredningens betänkande Stärkt ställning för hyresgäster
            (SOU 2017:33) ger förslag på ett antal åtgärder för att stärka
            inflytandet för hyresgäster vid renovering och ombyggnation. Bland
            annat föreslår utredningen att det ska ställas krav på ökad information
            om åtgärderna och i vilken utsträckning man som hyresgäst har
            möjlighet att påverka dem. Vänsterpartiet menar att hyresgästernas
            makt och inflytande över renoveringar man själv berörs av måste
            öka betydligt.
          </p>
          <p xml:id="i-6M7drZzRv1n17B2ToC2t2h">
            Det finns också ett stort behov av ökad transparens genom hela
            renoverings­processen. Det ska inte vara möjligt att som fastighetsägare
            genomföra halvhjärtade renoveringar och sedan höja hyrorna avsevärt.
            En ökad insyn leder till bättre kännedom om de faktiska kostnaderna
            och skapar därmed en bättre grund för vilka beslut man som hyresgäst
            väljer att ta.
          </p>
          <p xml:id="i-NwHDvxwtZD6vr9SZavVHgR">
            I dag har villaägare och de som äger en bostadsrätt möjlighet
            att använda kostsamma subventioner för att renovera sin bostad.
            Motsvarande rotavdrag gäller inte för boende i hyresrätt. Det
            är ett ojämlikt förhållande där de som bor i hyresrätt i praktiken,
            via skatten, betalar för villaägares möjlighet att kakla om badrummet.
          </p>
          <p xml:id="i-NzFR74GUNsC4o9Wc1FsC5j">
            Vänsterpartiet har länge drivit frågan om att införa ett upprustningsstöd
            riktat till hyresrätter. Under mandatperioden 2014–2018 införde
            vi tillsammans med S-MP-regeringen ett sådant stöd i syfte att
            modernisera äldre hyresrätter på ett socialt och miljömässigt
            hållbart sätt: Stöd för renovering och energieffektivisering i
            vissa bostadsområden. Ett villkor för att ta del av stödet var
            att hyreshöjningen skulle begränsas efter renoveringen i syfte
            att möjliggöra för hyresgäster att bo kvar.
          </p>
          <p xml:id="i-Xi8VWXF7TpkqvnRaZUKiBP">
            I ett mer långsiktigt perspektiv behövs dock ytterligare åtgärder
            för att lösa det omfattande renoveringsbehovet i dagens bostadsbestånd.
            En åtgärd som bör utredas är införandet av skattefria underhållsfonder.
            Enligt nuvarande regler kan småhusägare och bostadsrättsföreningar
            göra avsättningar till framtida underhåll utan skattekonsekvenser,
            medan avsättningar för framtida underhåll i hyresfastigheter beskattas
            med 22 procent.
          </p>
          <p xml:id="i-HqankimvF1RyvFRUsrnzuj">
            Det försvårar möjligheterna till underhåll i hyresfastigheter
            och är ett av flera exempel på att hyresbostäder är skattemässigt
            missgynnade jämfört med ägda bostäder. Hyresgästföreningen har
            länge krävt rättvisa villkor mellan ägt och hyrt boende. De har
            därför bl.a. föreslagit s.k. skattefria underhållsfonder för att
            säkerställa resurser för periodiskt underhåll och upprustning
            av hyresbostäder. Även Boverket vill införa skattefria underhållsfonder
            för hyresbostäder i syfte att främja renovering och energi­effektivisering
            av hyresfastigheter (Boverket rapport 2021:8). Vänsterpartiet
            delar Hyresgästföreningens och Boverkets uppfattning.
          </p>
          <p xml:id="i-GCLp1c9xk4ZAhguCLqyz4M">
            Regeringen bör tillsätta en utredning om hur skattefria underhållsfonder
            kan användas för att säkerställa resurser för periodiskt underhåll
            och upprustning av hyresbostäder.
          </p>
          <p xml:id="i-uFUGcFrdqA1vcMLcVCZsZ">
            Hyresgästutredningen (SOU 2017:33) tar fasta på att många hyresgäster
            upplever information om hyran efter ombyggnaden som viktig. Det
            upplevs som svårt att ta ställning till åtgärder utan att veta
            vad den slutgiltiga hyran kommer att bli. Utredningen menar att
            det skulle underlättas genom att parterna på förhand förhandlar
            om hyran. Även om det finns vissa svårigheter med ett sådant förslag
            menar vi att det är av vikt att ge hyresgästerna bättre information
            än i dag om kommande hyra.
          </p>
          <p xml:id="i-8dwnEsM4wMo5BcgKBu5M8y">
            Hyresvärdar bör åläggas att på förhand ge en uppskattning av
            hur hög hyran kommer att bli efter en ombyggnation. Detta bör
            riksdagen ställa sig bakom och ge regeringen till känna.
          </p>
          <head type="h3" xml:id="i-Q11KPvZvZ3yBKRUhRqCay6">
            3.3.2 Spekulationsstopp
          </head>
          <p xml:id="i-3PhNFuiF6WWxFS231Todct">
            De senaste tio åren har vi sett en utveckling i Sverige där privata
            fastighetsbolag köpt upp hela bostadsområden med ett enda syfte
            – att göra en så stor och så snabb vinst som möjligt. Bakom de
            privata värdarna står inte sällan utländska riskkapitalbolag.
          </p>
          <p xml:id="i-UZi1hJjUpBroLS1rXte1J9">
            Affärsmodellen är enkel: Hyresvärdarna ytskiktsrenoverar lägenheterna
            styckvis varefter de tomställs för att man därefter ska kunna
            höja hyran kraftigt (s.k. koncept­renovering). Samtidigt genomförs
            varken löpande underhåll eller långsiktig upprustning, vilket
            ökar hyresvärdarnas vinstmarginal än mer. Vinnarna är de privata
            fastighetsbolagen och deras ägare. Förlorarna är hyresgästerna,
            såväl nuvarande som framtida.
          </p>
          <p xml:id="i-Q8FkXyJTfQt9HZJNgTr9yB">
            Utvecklingen i Sverige är en del av en global trend där bostäder
            har blivit spekulationsobjekt för kortsiktiga investerare, vilket
            skildras i Fredrik Gerttens uppmärksammade dokumentärfilm Push.
            FN:s tidigare särskilda rapportör för bostadsfrågor, Leilani Farha,
            har uppmanat den svenska regeringen att vidta åtgärder mot utvecklingen
            och återupprätta bostaden som en social rättighet. Hittills har
            regeringen inte agerat – utvecklingen fortsätter.
          </p>
          <p xml:id="i-RJ2ZQCeNRtLRKxr2cPnyBe">
            I Danmark, som har samma problem, har en majoritet i folketinget
            enats om att införa ett s.k. spekulationsstopp för att utestänga
            kortsiktiga, oseriösa bostads­spekulanter på den danska bostadsmarknaden.
            Spekulationsstoppet går ut på att den som köper en fastighet inte
            får höja hyran efter renovering förrän efter fem år. Syftet med
            denna karenstid är att minska möjligheterna att göra snabba vinster
            – och därmed göra det mindre intressant för oseriösa aktörer att
            köpa upp slitna hyreshusbestånd, ytskikts­renovera och höja hyran
            kraftigt, för att därefter sälja fastigheterna med god vinst.
            För att motverka att oseriösa fastighetsägare gör snabba vinster
            på hyresgästernas bekostnad bör samma lagstiftning införas i Sverige.
          </p>
          <p xml:id="i-GJoTsV2vc31KVSuxHgHEkX">
            Regeringen bör återkomma med förslag om spekulationsstopp enligt
            dansk modell med innebörden att den som köper en fastighet och
            genomför renovering inte ska få höja hyran förrän efter fem år.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-SfKUMGYFFJKyotkQi9ofso">
            3.4 Avsnitt 7 Privatpersoners uthyrning av ägda bostäder
          </head>
          <p xml:id="i-VgJqXQ1ojpgqZDQUdwjNez">
            Regeringen föreslår att hyresvärdens rätt enligt privatuthyrningslagen
            att säga upp ett tidsbegränsat hyresavtal i förtid ska tas bort.
            Vidare föreslås att regeln om att hyran vid privatuthyrning bestäms
            efter hyresvärdens kostnader ska kompletteras med en möjlighet
            att bestämma hyran efter lägenhetens bruksvärde, om det ger en
            högre hyra (prop. 2020/21:201 s. 50).
          </p>
          <head type="h3" xml:id="i-PVFai2GeN6VRLD6NgCpVhB">
            3.4.1 Avskaffa privatuthyrningslagen
          </head>
          <p xml:id="i-6DPDZLbetQbzGd8gJ9Jz2J">
            Den som bor i hyresrätt i andra hand och har betalat för mycket
            i hyra kan vända sig till hyresnämnden för att få hyran prövad
            i efterhand. Om hyresnämnden gör bedömningen att hyran varit för
            hög ska förstahandshyresgästen betala tillbaka den överskjutande
            delen till andrahandshyresgästen enligt reglerna om återbetalning
            av överhyra (55 e § hyreslagen, 12 kap. jordabalken). Vänsterpartiet
            värnar denna ordning och anser att dessa regler även bör omfatta
            ägda bostäder och bostadsrätter. För att öka tryggheten för andrahandshyresgästerna
            bör hyran avspegla bruksvärdet.
          </p>
          <p xml:id="i-Fwy7sEVc4Gv3Z4Dcc4hgpP">
            Under den borgerliga regeringen drevs dock politiken i en helt
            annan riktning. Den 1 februari 2013 trädde lagen (2012:978) om
            uthyrning av egen bostad i kraft, den s.k. privatuthyrningslagen.
            Lagstiftningen innebär att personer som äger sin bostad direkt
            eller indirekt, t.ex. en villa, ägarlägenhet eller bostadsrätt,
            kan hyra ut den med en högre hyra än bruksvärdessystemet medger.
            Hyran ska i stället motsvara ägarens beräknade kapital- och driftskostnader
            för bostaden. Kapitalkostnader beräknas som en skälig avkastning
            på bostadens marknadsvärde. Med det menas att bostaden värderas
            objektivt och räntan motsvarar ett par procent över gällande referensränta.
            Med driftskostnader menas avgift till bostadsrättsföreningen,
            el, vatten, bredband m.m. Är bostaden möblerad kan man också ta
            ut ersättning för slitage av möbler. I praktiken innebär detta
            att personer som hyr en villa, ägarlägenhet eller bostadsrätt
            i andra hand betalar marknadshyra.
          </p>
          <p xml:id="i-N4AqfRavDJL2f5SBEfu2v8">
            Den ovannämnda möjligheten att få tillbaka överhyra retroaktivt
            har också avskaffats för andrahandshyresgäster som hyr en ägd
            bostad i andra hand. I stället får andrahandshyresgästen numera
            gå till hyresnämnden och få sin framtida hyra fastställd till
            ett slags kostnadshyra. I kostnadshyran får, förutom månadsavgiften,
            en fiktiv räntekostnad räknas in. Denna hyra är således inte kopplad
            till uthyrarens faktiska kostnader.
          </p>
          <p xml:id="i-DvN5pBxad5FFZ1isLjg2Fk">
            Den 1 juli 2014 trädde även ändringar i bostadsrättslagen i kraft
            som innebär att bostadsrättsägaren inte längre behöver ”beaktansvärda
            skäl” utan endast ”skäl” för att få tillstånd för andrahandsuthyrning
            av bostadsrättsföreningen. Den borgerliga regeringen ville gå
            längre än så och låta bostadsrättsägare själva besluta om andrahandsuthyrning
            utan att begära tillstånd från bostadsrättsföreningens styrelse.
            Detta förslag genomfördes dock inte.
          </p>
          <p xml:id="i-3Kww6vxjJ5GteGgG6pa1Lm">
            Enligt Boverket har hyrorna för bostadsrätter som hyrs ut i andra
            hand ökat med 84 procent sedan 2009. Den största ökningen har
            skett de senaste åtta åren, dvs. sedan privatuthyrningslagen trädde
            i kraft. De höga andrahandshyrorna slår hårt mot dem som i regel
            hyr i andra hand: unga, nyanlända och nyseparerade (Boverket 2018,
            rapport 2018:29). I storstadsregionerna vittnar många andrahandshyresgäster
            om mycket höga hyresnivåer. Enligt Boverket har antalet bostäder
            som hyrs ut i andra hand inte ökat nämnvärt sedan privatuthyrningslagen
            trädde i kraft. Däremot har hyresnivåerna ökat kraftigt.
          </p>
          <p xml:id="i-Nfs8umAy5rkM285jsZV4Fo">
            Vänsterpartiet är mycket kritiskt till privatuthyrningslagen,
            som innebär att det som anses vara en skälig hyra höjs och att
            hyresmarknaden blir än mer komplicerad. I praktiken blir det ett
            sätt att kringgå de lagar och regler som reglerar hyressättningen
            och att i smyg införa marknadshyror. Lagen gynnar främst dem som
            hyr ut, vilka ges möjlighet att ta ut en betydligt högre hyra
            än tidigare. Förlorarna är andrahands­hyresgästerna som tvingas
            betala stora summor för att ha någonstans att bo. Regeringens
            förslag innebär ingen nämnvärd förbättring för andrahandshyresgästerna.
            För att komma till rätta med problemet bör privatuthyrningslagen
            tas bort i sin helhet – även vad gäller hyressättningen. Hyreslagens
            regler ska gälla vid andrahandsuthyrning av såväl hyreslägenheter
            som privatägda bostäder.
          </p>
          <p xml:id="i-DkSmDzb5jThog8g7TkQCyn">
            Lagen (2012:978) om uthyrning av egen bostad bör avskaffas. Detta
            bör riksdagen ställa sig bakom och ge regeringen till känna.
          </p>
          <p xml:id="i-8ayh2e8iTL7DLz7CjeTpwm">
            Vänsterpartiet vill i sammanhanget framhålla att andrahandsuthyrning
            är bra då en person tillfälligt inte bor i sin bostad, men det
            ger inga nya bostäder. Problemet med nuvarande regler är att de
            skapar incitament för dem som äger en bostad att behålla den och
            köpa upp fler bostäder trots att de själva inte bor där. Systematiserad
            andrahands­uthyrning som inkomstkälla riskerar att skapa en växande
            klyfta mellan dem som tjänar och dem som förlorar på bostaden.
            I förlängningen riskerar det att skapa mycket ojämlika bostadsförhållanden
            och spä på den redan omfattande ojämlikhet som präglar bostadsmarknaden.
            För att förhindra spekulation och prisdrivande uppköp av bostäder
            är det viktigt att personerna är skrivna på den bostad som de
            köper. Vi vill se över hur man tydligare kan koppla köp och var
            man är skriven. Privatbostadsuthyrningen ska ses som ett komplement
            till den ordinarie bostadsmarknaden. Vi ser hellre satsningar
            på nybyggnation av billiga hyresrätter än kostsamma åtgärder som
            t.ex. skattelättnader för uthyrning av egen bostad.
          </p>
        </div>
        <div type="motSignatures">
          <list>
            <item xml:id="i-NGqMAjVzeafbkywoLeD9S8">
              Momodou Malcolm Jallow (V)
            </item>
            <item xml:id="i-DN3VqchDhrnyhKr2sNzE4U">
              Ida Gabrielsson (V)
            </item>
            <item xml:id="i-LdsZtyG4hsY5YzSyTNEZiQ">
              Maj Karlsson (V)
            </item>
            <item xml:id="i-KAQLP8qqmLuqrPG1j7T2vT">
              Daniel Riazat (V)
            </item>
            <item xml:id="i-PEcaQbpXczyRudHkLdczmP">
              Karin Rågsjö (V)
            </item>
            <item xml:id="i-9LFeiN8b46vt24eZwDGBhq">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
