<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FiU-00180">
  <teiHeader>
    <fileDesc>
      <titleStmt>
        <title>Konsumenternas ställning på de finansiella marknaderna</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:180 av Ulla Andersson m.fl. (V)</title>
          <idno type="rdwebb">H802180</idno>
          <rs type="number">180</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H802180/text</ref>
          <ref type="dokument_url_html">http://data.riksdagen.se/dokument/H802180</ref>
          <ref type="dokumentstatus_url_xml">http://data.riksdagen.se/dokumentstatus/H802180</ref>
          <ref type="docx">http://data.riksdagen.se/fil/C848702E-75C0-49E1-8A20-E16182A4C6DC</ref>
          <ref type="pdf">http://data.riksdagen.se/fil/24C77149-B6F2-4D3E-9A7F-30BE65158D96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W64oeTywkw8CTjdubkbchL" type="signed"/>
        <correspContext corresp="i-W64oeTywkw8CTjdubkbchL">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-4S3YqLZi7E6SwwAp6DRHsi">
          <date when="2020-09-18"/>
          <time when="08:48:52"/>
        </correspAction>
        <correspAction type="reviewed" xml:id="i-MZWPQcZNLZx9ao4E3dBquo">
          <date when="2020-09-18"/>
          <time when="11:15:01"/>
        </correspAction>
        <correspAction type="referred" xml:id="i-3QH5YbLVqczrkovN1yvEkZ">
          <date when="2020-10-14"/>
        </correspAction>
        <correspAction type="assigned" xml:id="i-4PrQZjYAbGqS1bMQXSf63Q">
          <date when="2021-03-18"/>
          <time when="16:32:23"/>
        </correspAction>
        <correspContext corresp="i-4PrQZjYAbGqS1bMQXSf63Q">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-D6MYLvkHqSkDsZn7MPmAeD"/>
        <correspContext corresp="i-D6MYLvkHqSkDsZn7MPmAeD">
          <ref type="uppgift">2020/21:FiU22</ref>
          <ref type="ref_dok_id">H801FiU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:180 av Ulla Andersson m.fl. (V) Konsumenternas ställning på de finansiella marknaderna</div>
      </div>
      <div type="motBody">
        <div type="TOC" xml:id="i-7MKtNWVZgRvTB52PWdP4y3">
          <head xml:id="i-Lrfve2T6b6sNUZWbAZYk9e">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Bakgrund
            </item>
            <item style="indent-level: 1">
              4 Bolån
            </item>
            <item style="indent-level: 1">
              5 Paketerbjudanden
            </item>
            <item style="indent-level: 1">
              6 Årliga kostnadssammanställningar för banktjänster
            </item>
            <item style="indent-level: 1">
              7 Krav på kontanthantering
            </item>
            <item style="indent-level: 1">
              8 Prissignalering
            </item>
            <item style="indent-level: 1">
              9 Högfrekvens- och robothandel
            </item>
            <item style="indent-level: 1">
              10 Samarbeten och tillgång till infrastruktur
            </item>
          </list>
        </div>
        <div type="motProposal" subtype="förslag">
          <head xml:id="i-NqaEh3jV7EgoriCj4f3WLm">
            2 Förslag till riksdagsbeslut
          </head>
          <list style="ol">
            <item xml:id="i-DoV4y8Jjhd2mR8jEuehgBz">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om att införa
              en finsk modell för bostadslån i Sverige och tillkännager detta
              för regeringen.
            </item>
            <item xml:id="i-J2g1SwohFEbK27JzfuQxzJ">
              Riksdagen ställer sig bakom det som anförs i motionen om att
              en utredning bör få i uppdrag att utreda för- och nackdelar med
              ett förbud mot produktpaketering samt lämna förslag på hur transparensen
              kan öka på bankmarknaden och tillkännager detta för regeringen.
            </item>
            <item xml:id="i-4d1cvqBAKgkxKiRMa5zSNm">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag till krav
              på bankerna om årliga kostnadssammanställningar och tillkännager
              detta för regeringen.
            </item>
            <item xml:id="i-PFA9wDrmSMKZVfkXhBu6CJ">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om att bankerna
              ska vara skyldiga att ta emot privatpersoners och företags kontantinsättningar
              och tillkännager detta för regeringen.
            </item>
            <item xml:id="i-Gt5SeNNqYeyojmRdR2kcvR">
              Riksdagen ställer sig bakom det som anförs i motionen om att
              regeringen ska tillsätta en utredning i syfte att lämna förslag
              om krav på handlare och restauranger att acceptera kontanter som
              betalningsmedel och tillkännager detta för regeringen.
            </item>
            <item xml:id="i-Nn5rTFLAAtTus2VtBfkZf6">
              Riksdagen ställer sig bakom det som anförs i motionen om att
              regeringen bör tillsätta en utredning som utreder frågan om att
              förbjuda prissignalering på bankmarknaden och tillkännager detta
              för regeringen.
            </item>
            <item xml:id="i-9McN6ECqfkGa3WkuAbzFVD">
              Riksdagen ställer sig bakom det som anförs i motionen om att
              regeringen bör tillsätta en utredning för att se över regleringen
              av algoritm- och högfrekvenshandeln på de finansiella marknaderna
              och tillkännager detta för regeringen.
            </item>
            <item xml:id="i-9DFV7EZgq5DUZkQmYbo4Up">
              Riksdagen ställer sig bakom det som anförs i motionen om att
              en utredning bör få i uppdrag att utreda hur de många samarbetena
              inom banksektorn påverkar konkurrensen och hur alla företag ska
              kunna ges tillträde till infrastrukturen på de finansiella marknaderna
              på lika villkor och hur ett ökat statligt ägande av finansiell
              infrastruktur kan främja konkurrensen på de finansiella marknaderna,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-DJoW5toU1QtZHcVJNqFthY">
            3 Bakgrund
          </head>
          <p xml:id="i-BskAuo6TpxEbXzLKoKVZ3A">
            Finansiella beslut kan få stora konsekvenser för en individ eller
            familj. Detta är en av anledningarna till att riksdagen har beslutat
            att det ska finnas ett starkt konsumentskydd på det finansiella
            området.
            <ref target="i-WJtUp1Xbx8zAixjCpQNgtK">
              [1]
            </ref>
            Produkterna och tjänsterna på det finansiella området är emellertid
            ofta komplexa och svårbegripliga. Konsumenterna befinner sig därtill
            i ett påtagligt informations- och kunskapsunderläge i förhållande
            till finansiella aktörer och försäljare. Det finns också en samhällstrend
            där vi går från kollektiva lösningar till individuella val på
            det finansiella området. I Sverige ska individen ta ställning
            till hur premiepensionen ska placeras, och en liknande utveckling
            gäller för många tjänste­pensioner. Svenskar har generellt sett
            dåliga kunskaper om olika finansiella frågor, även om vi i internationella
            jämförelser kommer väl ut.
            <ref target="i-BGptt3YuGqCGD3paf1VSVU">
              [2]
            </ref>
            Konsumentverket mäter årligen svenska konsumenters erfarenheter
            på olika marknader. Bank- och finanstjänster placerar sig årligen
            bland de områden som upplevs som mest problematiska.
            <ref target="i-KCVj2M7KVsH6R71pU7cbjn">
              [3]
            </ref>
            Konsu­menterna tycker att det är svårt att jämföra olika produkter
            och att det är svårt att få tillgång till oberoende information.
            Förtroendet för aktörerna på det finansiella området är lågt,
            där rörliga ersättningar baserade på interna försäljningsmål skapar
            intresse­konflikter. De råd som kunderna får står ofta i strid
            med deras intressen. Sammantaget finns det starka argument för
            ett starkt konsumentskydd på det finansiella området.
          </p>
          <head type="h1" xml:id="i-MoqcYWotmxP7FXaHrGgsXZ">
            4 Bolån
          </head>
          <p xml:id="i-5S8gsAPsGUKKXWKEMf19Jy">
            Förra året gjorde de fyra storbankerna en sammanlagd vinst på
            ca 93 miljarder kronor. En stor del av bankernas vinster kommer
            från bolånen. Bankernas vinster på bolånen, bolånemarginalerna,
            ligger på historiskt höga nivåer (se figur 1 nedan). Sedan finans­krisen
            2008‑2009 har bolånemarginalerna ökat kraftigt och toppade kring
            årsskiftet 2017/18, då de låg på ca 1,7 procentenheter. Under
            de senaste två åren har bankernas bolånemarginaler sjunkit, men
            de ligger fortfarande på historiskt höga nivåer.
          </p>
          <p xml:id="i-Bbzajz918bQCRsiqHWSkyh">
            Figur 1 Bankernas bolånemarginaler, 2002–2020 (mars)
          </p>
          <p xml:id="i-K5d6S4SWs1FNXnbxyNQaiX">
            Källa: Finansinspektionen.
          </p>
          <p xml:id="i-YUd5PP7ukAiADbP16kqES1">
            Utvecklingen i vårt nordiska grannland Finland har delvis varit
            annorlunda. Figuren nedan visar utvecklingen av bankernas bolånemarginaler
            i Sverige och Finland mellan 2010:12 och 2020:06.
          </p>
          <p xml:id="i-CEATkdb6Vht5EZSBLbCzTr">
            Figur 2 Bankernas bolånemarginaler i Sverige och Finland, 2010:12‑2020:06
          </p>
          <p xml:id="i-SgeZ2g8GBnQefPbjSn2Bxg">
            Källa: RUT, dnr 2020:936.
          </p>
          <p xml:id="i-Xp1n5kSbeB3t4ekPoH5T3e">
            Medan de svenska bankernas bolånemarginaler ökade ända fram till
            årsskiftet 2017/18 började de finska bankernas marginaler på bolånen
            att vända ned redan vid årsskiftet 2013/14. Skillnaden i bolånemarginaler
            mellan de båda ländernas banker uppgår i dag (juni 2020) till
            0,53 procentenheter. För ett svenskt bostadslån på 2 miljoner
            kronor motsvarar detta högre räntekostnader på närmare 900 kronor
            i månaden.
            <ref target="i-Xik2HmTo4dVULn6pinFxQv">
              [4]
            </ref>
          </p>
          <p xml:id="i-Qwo4jfNzkh39rNbbJiAmPD">
            En bidragande orsak till att de svenska bankerna har kunnat pressa
            upp sina bolånemarginaler är den svaga sits som de svenska bolånekunderna
            har gentemot banken vid en förhandling om bolåneräntan. Kunderna
            vet t.ex. i allmänhet inte hur stora bankens upplåningskostnader
            för bolånen är, vilket gör det svårt för kunden att värdera bankens
            erbjudanden i en förhandling.
          </p>
          <p xml:id="i-AiERvxeuBwTdpdQ9B2DBZ">
            I Finland däremot sätts bostadsräntorna ofta som ett påslag på
            internbankräntan i euroområdet, Euribor. Det blir då tydligt för
            kunden hur stort påslag banken gör, vilket gör det lättare för
            kunden att jämföra och värdera bankens erbjudande. Vänsterpartiet
            föreslår att ett liknande system införs i Sverige. Bankerna ska
            vara skyldiga att presentera den s.k. Stibor-räntan, som är den
            svenska internbankräntan. Denna ska sedan utgöra basen för den
            fortsatta förhandlingen mellan kund och bank om bostadsräntan.
            Bankerna ska sedan vara skyldiga att redovisa påslaget på Stibor-räntan
            uttryckt både i procentenheter och i kronor. Regeringen bör återkomma
            till riksdagen med förslag om att införa en finsk modell för bostadslån
            i Sverige. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-Sgv32PXWb19z8modLfmENH">
            5 Paketerbjudanden
          </head>
          <p xml:id="i-XVDnJKSm6y6DHhivB7vcF2">
            Att kunderna på en marknad ska kunna jämföra olika produkter
            mot varandra är centralt för en väl fungerande marknad. Detta
            förutsätter att produkterna och deras priser är tydliga. På bankmarknaden
            finns det i detta avseende betydande brister. Mycket av problemen
            hänger ihop med att bankerna har olika paketerbjudanden, där t.ex.
            rabatten på bolåneräntan är beroende av hur stora engagemang kunden
            i övrigt har med banken. I Norge finns ett generellt förbud mot
            produktpaketering, dock med vissa undantag. Man bör dock beakta
            att möjligheten för bankerna att ge olika typer av paketlösningar
            kan vara ett sätt för dem att konkurrera och ge kunderna valmöjligheter.
            En utredning bör få i uppdrag att utreda för- och nackdelar med
            ett förbud mot produktpaketering samt lämna förslag på hur transparensen
            kan öka på bankmarknaden. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-U2coRECoRM1gw2eoadRmyN">
            6 Årliga kostnadssammanställningar för banktjänster
          </head>
          <p xml:id="i-Gqihk2scNRxmS2EgexM3g7">
            För konsumenterna på den finansiella tjänstemarknaden är det
            svårt att få en överblick över kostnaderna för olika typer av
            finansiella tjänster. Som nämnts ovan är produkt­paketering och
            rabatter inslag som försvårar prisjämförelser. Svårigheterna att
            jämföra olika priser minskar rörligheten på bankmarknaden, vilket
            i sin tur försämrar konkur­rensen. Mot denna bakgrund föreslår
            Vänsterpartiet att krav ställs på bankerna att ta fram en årlig
            kostnadssammanställning som informerar kunderna om hur mycket
            de har betalat i avgifter till bankerna. En sådan sammanställning
            ska också innefatta en översikt på de räntor som kunden betalat
            och mottagit under året. Regeringen bör återkomma till riksdagen
            med förslag till krav på bankerna om årliga kostnadssamman­ställningar
            i enlighet med vad som anförs ovan. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-Euh7WzTzGxdojQkpPerQcN">
            7 Krav på kontanthantering
          </head>
          <p xml:id="i-8MWMfJgVpS7XG2JqJmzsSK">
            Vänsterpartiet har länge drivit frågan om tillgång till grundläggande
            kontanttjänster. I höstas lade regeringen fram propositionen Skyldighet
            för kreditinstitut att tillhandahålla kontanttjänster (prop. 2019/20:23).
            Propositionen innehöll framför allt ett krav på bankerna att tillhandahålla
            platser för kontantuttag. Däremot fanns inget förslag om att bankerna
            ska vara skyldiga att ta emot privatpersoners insättningar. Detta
            skapar en märklig asymmetri mellan uttags- och insättningsmöjligheter.
            Det är svårt att förstå varför det ska gå att ta ut kontanter
            från ett konto men inte att sätta in några. Regeringen bör därför
            återkomma till riksdagen med förslag om att bankerna ska vara
            skyldiga att ta emot privatpersoners och företags kontantinsättningar.
            Detta bör riksdagen ställa sig bakom och ge regeringen till känna.
          </p>
          <p xml:id="i-9sWQ5vw9yaejKMra6JbcbY">
            Den ovan nämnda propositionen innehåller förslag som stärker
            tillgången till kontanter. Detta är bra, men minst lika viktigt
            är att stärka möjligheterna att använda kontanter. I sitt remissvar
            framförde Pensionärernas riksorganisation (PRO) och Sveriges Konsumenter
            att den nuvarande utvecklingen leder till att allt fler handlare
            och restauranger slutar att acceptera kontanter. Detta drabbar
            främst glesbygden och de människor som är i digitalt och ekonomiskt
            utanförskap. Tillgången till och möjligheten att använda kontanter
            är också viktiga ur ett krisberedskapsperspektiv. Sveriges Konsumenter
            och PRO föreslår att det ska införas krav på handlare och restauranger
            att acceptera kontanter som betalningsmedel. De påpekar dock att
            en sådan reglering måste göras på rätt sätt. De refererar bl.a.
            till regleringen i Danmark, där man gjort undantag i vissa branscher
            för sena kvällar och nätter för att minska rånrisken. Synpunkterna
            om rånrisk och handlares och restaurangers säkerhet är viktiga
            att beakta. Regeringen bör tillsätta en utredning i syfte att
            lämna förslag om krav på handlare och restauranger att acceptera
            kontanter som betalningsmedel. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-HsuYy2aPTcrorZ6nau4tgm">
            8 Prissignalering
          </head>
          <p xml:id="i-cjBCciwwSLnADhGnem63F">
            Konkurrenslagen innehåller bestämmelser som förbjuder samarbete
            mellan företag som begränsar konkurrensen. Bestämmelserna gäller
            såväl regelrätta avtal som lösare former av samarbeten och överenskommelser
            som inte har kommit till uttryck i skriftliga avtal. Även beslut
            och rekommendationer av branschorganisationer kan omfattas. Det
            kan emellertid också finnas samordning mellan företag av mer subtil
            karaktär som begränsar konkurrensen men som inte omfattas av bestämmelserna
            i konkurrenslagen. Ett sådant exempel är när ett företag går ut
            offentligt och talar om hur de tänker sig sin prissättning den
            närmaste perioden. Detta förekommer ibland på de finansiella marknaderna,
            inte minst i fråga om bolån. På detta område hör man ofta att
            företrädare för bankerna gör uttalanden i stil med att ”Riksbankens
            räntesänkning kommer inte att föranleda några förändringar av
            räntorna på våra bolån”. Sådana uttalanden innebär att de andra
            banker­na vet hur den prissignalerande banken kommer att agera
            och kan anpassa sin mark­nadsstrategi därefter. Bolånemarknaden
            är för övrigt en marknad som ”lämpar sig” för den typen av prissignalering.
            Det är en marknad som domineras av ett fåtal stora aktörer och
            där kundstocken är förhållandevis trögrörlig p.g.a. direkta och
            indirekta bytes­kostnader.
          </p>
          <p xml:id="i-PMkGivywj17w1YMhKvKMV9">
            I Australien har man infört ett förbud mot prissignalering inom
            banksektorn. Vänsterpartiet menar att det australienska exemplet
            är värt att studera och eventuellt ta efter. Regeringen bör därför
            tillsätta en utredning som utreder frågan om att förbjuda prissignalering
            på bankmarknaden. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-QG3AqWgYRiz9N2fMeGCx8C">
            9 Högfrekvens- och robothandel
          </head>
          <p xml:id="i-Lbi7fK6NQsouLbS1Gkpu7N">
            Den senaste tiden har problemen med s.k. högfrekvenshandel debatterats.
            Utöver en allmän digitalisering har handeln på världens börser
            under de senaste 10–15 åren blivit alltmer algoritmstyrd. Med
            detta avses handel där ordrar genereras av ett elektroniskt system
            utifrån förutbestämda instruktioner och parametrar. Högfrekvenshandeln
            kan ses som en underkategori till den algoritmstyrda handeln och
            är en extrem form av kortsik­tig handel. Finansinspektionen genomförde
            2011 en studie av den högfrekventa och algoritmiska handeln på
            den svenska aktiemarknaden.
            <ref target="i-MTtP3Y7W1ZGwFLUnDZc6Mo">
              [5]
            </ref>
            Studien baserades bl.a. på enkätundersökningar om branschens
            syn på högfrekvenshandeln. Undersökningen omfattade 25 företag,
            varav 24 svarade. I undersökningen framgick att oron för marknadsmissbruk
            var stor bland de tillfrågade företagen. Hela 22 bolag ansåg att
            det förekom osunda handelsmönster relaterade till algoritm- och
            högfrekvenshandel. Det handlar bl.a. om att via orderläggning
            försöka manipulera prisbilden i ett instrument genom t.ex. en
            kombination av köp- och säljordrar, att skicka mängder med ordrar
            till en marknadsplats i syfte att sakta ned andra aktörers handelssystem
            eller dölja den egna strategin, att genom en aggressiv orderläggning
            starta eller förstärka en trend för att skapa ett tillfälle att
            vända positionen, att dra tillbaka ordrar i sista sekunden och
            att på olika sätt försöka ”lägga sig före” andra ordrar på marknaden.
            <ref target="i-M1xdHeHUdkamzN16Qr5Cjo">
              [6]
            </ref>
            Dessa strategier gör att många småsparare riskerar att komma
            i kläm. Det har nu gått nio år sedan Finansinspek­tionens kartläggning
            och problemen med algoritm- och högfrekvenshandeln har knap­past
            minskat sedan dess. Regeringen bör tillsätta en utredning för
            att se över regleringen av algoritm- och högfrekvenshandeln på
            de finansiella marknaderna. Detta bör riksda­gen ställa sig bakom
            och ge regeringen till känna.
          </p>
          <head type="h1" xml:id="i-nQc3ZY1ChzmiuXYdLPVg8">
            10 Samarbeten och tillgång till infrastruktur
          </head>
          <p xml:id="i-JNjdGgY7Z12t8qHQRFJUJg">
            Centralt för en väl fungerande marknad är att nya företag har
            möjligheter att etablera sig och expandera. På de flesta marknader
            finns det olika typer av inträdesbarriärer. Till­gång till infrastruktur
            av olika slag är exempel på inträdesbarriärer. För konkurrensen
            är det centralt att företagen ges tillträde till infrastrukturen
            på lika villkor. På bankmark­naden finns det många samarbeten
            kring främst olika betalningsförmedlingstjänster, t.ex. Bankgirocentralen
            och Dataclearingen. Internationella kortsamarbeten som Mastercard
            och Visa är andra exempel. Inom ramen för Bankomat AB samarbetar
            bankerna kring bankomater och hanteringen av depåer (kontantlager).
          </p>
          <p xml:id="i-2SexVFiQSzLVUgDo7Xyd7H">
            De många samarbetena på bankmarknaden innebär att företrädare
            för bankerna träffas ofta, har många kontaktytor med konkurrerande
            företag och utbyter information. Konkurrensverket har pekat på
            att de många samarbetena ökar risken för kartelliknande utfall
            på marknaden.
          </p>
          <p xml:id="i-XiSYAkKspZmEqJraWR5Lj1">
            På detta område skulle också staten kunna spela en positiv roll.
            Genom ägande av finansiell infrastruktur skulle staten kunna erbjuda
            tillträde på lika och konkurrens­neutrala villkor. En utredning
            bör tillsättas för att utreda hur de många samarbetena inom banksektorn
            påverkar konkurrensen och hur alla företag ska kunna ges tillträde
            till infrastrukturen på de finansiella marknaderna på lika villkor.
            Utredningen bör också lämna förslag på hur ett ökat statligt ägande
            av finansiell infrastruktur kan främja konkurrensen på de finansiella
            marknaderna. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-6exfxbsy1NHRTy9abVBkTx">
              Ulla Andersson (V)
            </item>
            <item xml:id="i-FJhEB1QbSfS2ozoV4Rm92V">
              Lorena Delgado Varas (V)
            </item>
            <item xml:id="i-3QKRCdMrep7qriZYdKonGa">
              Ali Esbati (V)
            </item>
            <item xml:id="i-Kjn54jSXLkTbktVygVtxkb">
              Ida Gabrielsson (V)
            </item>
            <item xml:id="i-A8sHvYj3F4787AK1skhqZd">
              Tony Haddou (V)
            </item>
            <item xml:id="i-WbyrWHLbVH8WKsuDpfDfad">
              Birger Lahti (V)
            </item>
            <item xml:id="i-SjFVYCaJXe2xFztgicLaFB">
              Ciczie Weidby (V)
            </item>
          </list>
        </div>
        <div type="motNotes">
          <noteGrp>
            <note xml:id="i-WJtUp1Xbx8zAixjCpQNgtK">
              [1] De nuvarande målen för det finansiella systemet beslutades
              efter förslag i budgetpropositionen för 2016 (prop. 2015/16:1,
              utgiftsområde 2).
            </note>
            <note xml:id="i-BGptt3YuGqCGD3paf1VSVU">
              [2] Finansinspektionen (2020), ”Konsumentskyddsrapport 2020”.
            </note>
            <note xml:id="i-KCVj2M7KVsH6R71pU7cbjn">
              [3] Konsumentverket, Konsumentrapporten åren 2016–2018.
            </note>
            <note xml:id="i-Xik2HmTo4dVULn6pinFxQv">
              [4] RUT, dnr 2020:936.
            </note>
            <note xml:id="i-MTtP3Y7W1ZGwFLUnDZc6Mo">
              [5] Finansinspektionen (2012), ”Kartläggning av högfrekvens-
              och algoritmhandel”.
            </note>
            <note xml:id="i-M1xdHeHUdkamzN16Qr5Cjo">
              [6] Ibid.
            </note>
          </noteGrp>
        </div>
      </div>
    </body>
  </text>
</TEI>
