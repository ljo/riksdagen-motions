<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00091">
  <teiHeader>
    <fileDesc>
      <titleStmt>
        <title>Bättre förutsättningar för polisens arbete</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:91 av Linda Westerlund Snecker m.fl. (V)</title>
          <idno type="rdwebb">H80291</idno>
          <rs type="number">91</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H80291/text</ref>
          <ref type="dokument_url_html">http://data.riksdagen.se/dokument/H80291</ref>
          <ref type="dokumentstatus_url_xml">http://data.riksdagen.se/dokumentstatus/H80291</ref>
          <ref type="docx">http://data.riksdagen.se/fil/57ED0C9C-3D9F-465F-9D9E-1865BFC29463</ref>
          <ref type="pdf">http://data.riksdagen.se/fil/8C475A18-D5B6-486A-99CE-727A67076551</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DykFN6kjjRQbDim68L8XEL" type="signed"/>
        <correspContext corresp="i-DykFN6kjjRQbDim68L8XEL">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-4EbMyNofPT5Jyw15SGSY2N">
          <date when="2020-09-15"/>
          <time when="13:21:45"/>
        </correspAction>
        <correspAction type="reviewed" xml:id="i-3z2fGmuTt6L1PU6KmAT4ZL">
          <date when="2020-09-16"/>
          <time when="06:06:13"/>
        </correspAction>
        <correspAction type="referred" xml:id="i-NtNBkm7RpFRbSpn2XibKsJ">
          <date when="2020-10-14"/>
        </correspAction>
        <correspAction type="assigned" xml:id="i-BeQCgRm8EhNzJsTYJiqMTL">
          <date when="2021-06-22"/>
          <time when="17:05:21"/>
        </correspAction>
        <correspContext corresp="i-BeQCgRm8EhNzJsTYJiqMTL">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-NKDibfWA8e9aUcgTmjYrWK"/>
        <correspContext corresp="i-NKDibfWA8e9aUcgTmjYrWK">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-S4ofxQSjjHCfSLYU8eUKBi"/>
        <correspContext corresp="i-S4ofxQSjjHCfSLYU8eUKBi">
          <ref type="uppgift">2020/21:JuU32</ref>
          <ref type="ref_dok_id">H801JuU32</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU32</ref>
          <ref type="ref_dok_titel">Riksrevisionens rapport om Polismyndighetens arbete i utsatta områden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:91 av Linda Westerlund Snecker m.fl. (V) Bättre förutsättningar för polisens arbete</div>
      </div>
      <div type="motBody">
        <div type="TOC" xml:id="i-RkGoZ8HFXAscCXP38oYjtX">
          <head>
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Åtgärder efter Polismyndighetens omorganisation
            </item>
            <item style="indent-level: 1">
              5 Åtgärder för att förbättra polisens fysiska och psykosociala
              arbetsmiljö
            </item>
            <item style="indent-level: 1">
              6 Tydliggör polisens brottsförebyggande uppdrag
            </item>
            <item style="indent-level: 1">
              7 Utveckla arbetet med medborgarlöften
            </item>
            <item style="indent-level: 1">
              8 Utvärdera polisens brottsförebyggande arbetsmetoder
            </item>
            <item style="indent-level: 1">
              9 Polisutbildning och polisforskning
            </item>
            <item style="indent-level: 1">
              10 Översyn av bevakningsbranschen
            </item>
            <item style="indent-level: 2">
              10.1 Ordningsvakters utbildning och befogenheter
            </item>
            <item style="indent-level: 2">
              10.2 Privata bevakningsbolag
            </item>
            <item style="indent-level: 1">
              11 Kompetenshöjning om hetslagstiftningen, ordningslagen m.m.
            </item>
            <item style="indent-level: 1">
              12 Kompetenshöjning för att motverka risk för etnisk profilering/rasprofilering
            </item>
          </list>
        </div>
        <div type="motProposal" subtype="förslag">
          <head xml:id="i-YMB8XPcG8KqwhoJD11Mvc9">
            2 Förslag till riksdagsbeslut
          </head>
          <list style="ol">
            <item xml:id="i-YPZePUvKW6PmDm4tP6urNG">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att stärka förmågan
              till strategisk planering, styrning och verksamhetsutveckling
              samt att utveckla uppföljningen och att stärka det lokala polisarbetet
              och tillkännager detta för regeringen.
            </item>
            <item xml:id="i-JizQ4q2vvHxgKwR4hNVnrd">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att vidta åtgärder
              för att ge poliser i yttre tjänst tillgång till modernt administrativt
              it-stöd och tillkännager detta för regeringen.
            </item>
            <item xml:id="i-5ccW71CVChFPV3NAmeGt86">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder i syfte att göra
              arbetsmiljön säkrare för poliser i yttre tjänst och tillkännager
              detta för regeringen.
            </item>
            <item xml:id="i-VrSRxmMhsC2eYZY1xXn84S">
              Riksdagen ställer sig bakom det som anförs i motionen om att
              regeringen bör ta initiativ till att stärka skrivningarna om polisens
              trygghetsskapande uppdrag i polislagen och tillkännager detta
              för regeringen.
            </item>
            <item xml:id="i-Y8fBiUMJxQDvHNwYHjXKNh">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att utveckla och
              förankra polisens arbete med medborgarlöften och tillkännager
              detta för regeringen.
            </item>
            <item xml:id="i-LqyhaMUpyTcP3t8f3oZebh">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att utvärdera polisens
              brottsförebyggande och trygghetsskapande arbetsmetoder, t.ex.
              bilpatrullering, och tillkännager detta för regeringen.
            </item>
            <item xml:id="i-RSg1UXGimvyE3CgH6eB3c9">
              Riksdagen ställer sig bakom det som anförs i motionen om att
              regeringen bör tillsätta en utredning som ser över den privata
              bevakningsbranschen, dels för att kartlägga omfattningen av kommuners
              och regioners användning av tjänsterna, dels för att se över möjligheten
              att bedriva dylika bevakningstjänster i statlig regi, och tillkännager
              detta för regeringen.
            </item>
            <item xml:id="i-U6rHQbMmnFThzXVH21yWzF">
              Riksdagen ställer sig bakom det som anförs i motionen om att
              regeringen bör ta initiativ till utbildningsinsatser för Polismyndighetens
              anställda om hetslagstiftningens och ordningslagens koppling till
              allmänhetens säkerhet och de demokratiska grundvärderingarna samt
              om våldsbejakande gruppers metoder för att sprida sitt antidemokratiska
              budskap och tillkännager detta för regeringen.
            </item>
            <item xml:id="i-S6k62ouZ14z7uthY9V2EGS">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att långsiktigt förstärka
              mångfaldsarbetet och fördjupa den mångkulturella kompetensen hos
              myndighetens anställda och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7ZgJYEGBKmmn3wfXmqYF5x">
            3 Inledning
          </head>
          <p xml:id="i-EjHWnCPvdWVpSxK6ZqwmvK">
            Vänsterpartiet vill ha en lokal och närvarande polis. En polis
            som känner sitt bostads­område, som skapar trygghet och stabilitet.
            En polis som är engagerad i sitt arbete, som har en hög kompetens
            om lokala förutsättningar och lokal brottsproblematik och som
            kan både förhindra dödsskjutningar och prata i bostadsområdets
            skola. Vi ser med allvar på att poliserna är för få på landsbygden
            och att avstånden är väldigt långa för vissa patruller.
          </p>
          <p xml:id="i-55fjXdUhe2Q1UjVjvkdtsB">
            Vänsterpartiet och regeringen gjorde under förra mandatperioden
            rekordstora sats­ningar på polisen. Målsättningen med budgeten
            var att öka antalet polisanställda med ytterligare 10 000 till
            2024.
          </p>
          <p xml:id="i-HBpvkwybh5HG3K85eEsuPy">
            Under perioden 2015 till 2019 lämnade fler än 2 100 poliser yrket
            utan att gå i pension. Skälen för att lämna anställningen som
            polis är ofta relaterade till arbetsmiljö och möjligheterna till
            karriär- och löneutveckling. Att arbeta i yttre tjänst är slitsamt
            både p.g.a. skiftarbete och utmanande arbetsuppgifter. Personalomsättningen
            för civila polisanställda är dock högre än för poliser men likväl
            lägre än för staten i allmänhet. Personalomsättningen inom Polismyndigheten
            är en bekymmersam utveckling som måste brytas. För oss är det
            viktigt att det finns tillräckligt många poliser och att de poliser
            som är verksamma har en bra arbetsmiljö, att kompetensförsörjningen
            och fort­bildningsnivån är god och att nya arbetsmetoder för ett
            mer effektivt arbete utvecklas. I den här motionen presenterar
            vi ett antal förslag på åtgärder som syftar till att skapa bättre
            förutsättningar för polisens arbete i allmänhet. Mer om våra förslag
            till åtgärder för att särskilt öka tryggheten i socialt utsatta
            områden finns i motionen Stoppa skjut­ningarna och öka tryggheten
            i socialt utsatta områden (2020/21:92).
          </p>
          <head type="h1" xml:id="i-LAuV2Pi9GyBeujYQozQFLw">
            4 Åtgärder efter Polismyndighetens omorganisation
          </head>
          <p xml:id="i-5Kos2pjuD7hATLr8iU6wP3">
            Den 1 januari 2015 ombildades Rikspolisstyrelsen, Statens kriminaltekniska
            laborato­rium och de 21 polismyndigheterna till en sammanhållen
            myndighet. Ombildningen är en av de mest omfattande och komplexa
            organisationsförändringar som genomförts inom staten på många
            år. Målsättningen var att uppnå bättre verksamhetsresultat och
            högre kvalitet i polisens arbete. Statskontoret bedömer att ombildningen
            har skapat bättre förutsättningar för polisen att bedriva sin
            verksamhet.
            <ref target="i-AoPHgJEsB3xDA5CafUVrcH">
              [1]
            </ref>
            Den samlade organisa­tionen gör det lättare att använda resurserna
            på ett flexibelt sätt och den operativa led­ningen har blivit
            tydligare. Men trots de bättre förutsättningarna för verksamheten
            har inte målsättningarna om bättre verksamhetsresultat och högre
            kvalitet i polisens arbete uppnåtts. Polisens förmåga att ingripa
            mot allvarliga brott har visserligen stärkts men för övriga brott
            är förmågan oförändrad. Polisens tillgänglighet och kontakterna
            med medborgarna har inte heller förbättrats på något entydigt
            sätt. Vidare har utrednings­verksamhetens resultat fortsatt att
            försämras även efter ombildningen. Enligt Stats­kontoret finns
            det flera förklaringar till att målen inte har uppnåtts. De tre
            huvudsakliga skälen bedöms vara att Polismyndigheten inte fullt
            ut utnyttjar de fördelar en samlad organisation ger för att styra
            verksamheten, att det inte funnits tillräckligt med resurser för
            att infria flera av målen p.g.a. att ombildningen inte har frigjort
            resurser i förväntad omfattning och att omorganisationen delvis
            varit svårare att genomföra än beräknat. Statskontoret lämnar
            i sin slutrapport sju rekommendationer till Polismyndigheten för
            att nå målen för reformen: stärk förmågan till strategisk planering
            och styrning, stärk genomslaget för styrningen, utveckla uppföljningen
            så att den stöder verksamhetens behov, var uthållig i att stärka
            det lokala polisarbetet, fortsätt att analysera vad som ska vara
            enhetligt i organisationen, utveckla de nationella gemensamma
            avdelningarna och undvik att it-systemen blir en flaskhals.
          </p>
          <p xml:id="i-NfJDnZJzKEuFJ7trnaBR7N">
            Vid justitieutskottets behandling av vårt tidigare motionskrav
            med anledning av Statskontorets slutrapport uppgavs att regeringen
            gett Polismyndigheten i uppdrag att varje månad redovisa en uppföljning
            av ekonomi, verksamhet, personal, statistik över utredningsverksamheten
            och skjutningar samt en uppskattning av antalet fall av dödligt
            våld. Polismyndigheten hade också fått i uppdrag att följa upp
            och kvartalsvis redovisa ett antal polisiärt relevanta indikatorer
            som tillsammans ger en bild av situationen i utsatta områden (bet.
            2019/20:JuU1 s. 59). Det är dock oklart om regeringen avser att
            vidta några fler åtgärder till följd av Statskontorets slutrapport.
          </p>
          <p xml:id="i-5S5cR2shScP35WtQsyBJ2r">
            I en rapport
            <ref target="i-PBHTUTsDjYuty7mWgEPnCk">
              [2]
            </ref>
            skriven av kriminologen Jerzy Sarnecki konstateras att det finns
            en hel del berättigad kritik mot både konstruktionen och genomförandet
            av 2015 års polisre­form. Mycket av denna kritik framgår av de
            tre utvärderingsrapporter som Statskontoret har publicerat (Statskontoret
            2016, 2017 och 2018). Enligt Sarnecki konstruerades den nya polisverksamheten
            med stort fokus på organisationen och mindre på själva verk­samheten.
            Vidare borde verksamhetsutvecklingen ha fått en mer framskjuten
            plats och högre status i den nya polisorganisationen. Enligt Sarnecki
            har dock införandet av kom­munpoliser, medborgarlöften och medborgardialoger
            lett till en viktig utveckling av polisens problemorienterade
            arbetssätt vilket är positivt.
            <ref target="i-VQNtJ4SzLc99iG4nCrp21P">
              [3]
            </ref>
          </p>
          <p xml:id="i-CwUHsfdAfYxPmRuo3eggbC">
            Eftersom det är angeläget att de problem som uppstått i och med
            eller inte blivit lösta genom omorganiseringen anser Vänsterpartiet
            att regeringen snarast måste presen­tera förslag på åtgärder.
          </p>
          <p xml:id="i-A3oNhA8Eez5W5H8FAWFYNs">
            Regeringen bör därför ge Polismyndigheten i uppdrag att stärka
            förmågan till strate­gisk planering, styrning och verksamhetsutveckling
            samt att utveckla uppföljningen och att stärka det lokala polisarbetet.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-X8MAQu3cpYpJGSQsdoBFMV">
            5 Åtgärder för att förbättra polisens fysiska och psykosociala
            arbetsmiljö
          </head>
          <p xml:id="i-Ab6H8YG22zTyVbRkXD3oYh">
            Polisen är en viktig del i upprätthållandet av rättsstaten, och
            det har stor betydelse att myndigheten är en attraktiv arbetsplats
            som tar väl hand om sina anställda. För att Polis­myndigheten
            ska vara denna attraktiva myndighet anser Vänsterpartiet att det
            bl.a. krävs förbättringar av den fysiska och den psykosociala
            arbetsmiljön.
          </p>
          <p xml:id="i-6TL5xkG2FTHtBBsRKyAJn4">
            Regeringen gav 2017 Polismyndigheten i uppdrag att i samverkan
            med de fackliga organisationerna förbättra arbetsmiljön och skapa
            fler karriärvägar för polisanställda. Polismyndighetens redovisning
            <ref target="i-FdHWf6qXqne2ZWn8D5BVE8">
              [4]
            </ref>
            som presenterades i november 2018 beskriver hur arbetet dittills
            har genomförts, vilka resultat som har uppnåtts och hur planen
            för det fortsatta utvecklingsarbetet ser ut. Redovisningen innehåller
            dock inga nya förslag på åtgärder. Polismyndigheten valde att
            inte starta upp nya initiativ utan i stället intensifi­era och
            vid behov komplettera redan pågående identifierade och prioriterade
            insatser och aktiviteter. Utvecklingsarbetet inom dessa områden
            kommer enligt myndigheten att fortsätta även efter att regeringsuppdraget
            har avslutats. Slutsatsen är att Polismyndig­heten står inför
            en ny stor utmaning vad gäller uppgiften att planera inför en
            ökning av antalet anställda med 10 000 under åren 2019–2024. Det
            kommer att krävas ett struktu­rerat och uthålligt arbete för att
            lyckas med uppdraget att attrahera, rekrytera, utveckla och behålla
            rätt kompetens utifrån myndighetens uppdrag. Ett av myndighetens
            strate­giska initiativ fastställer att medarbetarnas arbetsmiljö
            och säkerhet ska ha hög prioritet samt att fler karriär- och utvecklingsvägar
            ska skapa attraktiva möjligheter för såväl generalister och specialister
            som civilanställda och poliser att utvecklas i sina yrkes­roller.
            Polismyndigheten har enligt redovisningen genom det angreppssätt
            som valdes för att genomföra regeringsuppdraget nu etablerat en
            metod för att långsiktigt följa upp utvecklingen inom arbetsmiljöområdet
            i förhållande till verksamheten. Genom att över tid följa utvecklingen
            av de stora projekt som bedöms påverka arbetsmiljön mest räknar
            myndigheten med att en samlad bild av läget skapas. Inom området
            karriär- och utveck­lingsvägar har de redan genomförda åtgärderna
            inneburit förtydliganden och framför allt bidragit till viktiga
            prioriteringar i det fortsatta arbetet. Utvecklingsmöjligheter
            som bi­drar till att behålla poliser i yttre tjänst behöver prioriteras
            liksom insatser i andra delar av verksamheten där det har visat
            sig svårt att behålla medarbetare. Polismyndighetens verksamhet
            är komplex och beroende av att polisutbildade, specialister och
            stödfunk­tioner är delaktiga eller involverade i myndighetens
            utveckling och planering. Polisen arbetar under varierande och
            komplexa förhållanden som kan vara både psykiskt och fysiskt påfrestande.
            Det är därför av yttersta vikt att det finns relevanta och inarbetade
            säkerhetsrutiner, särskilt när det kommer till polisens arbete
            i olika slags utsatta positi­oner. Likaså är det viktigt att såväl
            tekniska som andra fysiska hjälpmedel och arbets­verktyg fungerar
            och är väl anpassade för polisens verksamhet.
          </p>
          <p xml:id="i-FPVS6JWiFA1bBa4Qqogi1b">
            Stora delar av polisens tekniska utrustning i form av exempelvis
            datasystem är lång­samma, föråldrade och icke kompatibla med varandra.
            Att rapportera in en händelse­rapport tar exempelvis ofta onödigt
            mycket tid. Detta påverkar arbetsmiljön negativt. Den tekniska
            utrustningen ska underlätta och effektivisera arbetet, inte försvåra
            och för­sena det. Enligt Sarnecki
            <ref target="i-D9B54AjK4s9guWsigewcw1">
              [5]
            </ref>
            finns det ett påtagligt underskott på it-stöd för den ordinarie
            polisverksamheten. Många av de existerande systemen är inte tillräckligt
            användarvän­liga. Detta beror på att en utveckling av it för polisiära
            ändamål har påbörjats sent och dessutom troligen försenats genom
            felaktiga satsningar. Sarnecki konstaterar att en hel del av det
            dagliga arbetet som mycket väl skulle kunna tas över eller i alla
            fall under­lättas av dagens it-teknik fortfarande utförs manuellt
            eller med hjälp av teknik som är kraftigt föråldrad. Som exempel
            kan nämnas poliser som själva transkriberar förhör som de har
            hållit, kommunikationsutrustning som inte kan användas för att
            skicka över bild­er och videoinspelningar samt olika datasystem
            som inte är kompatibla med varandra och som ofta inte heller är
            användarvänliga. Vidare verkar det finnas en hel del modern teknik
            som skulle kunna användas, men personalen saknar kompetens att
            använda den och ibland även kunskaper om dess existens.
            <ref target="i-7w1YpkDD4c2DgiF8ygqU4s">
              [6]
            </ref>
            Slutsatserna bekräftas av polisens egen internrevision.
            <ref target="i-2ixCaktr3AS5UEzcbfibxC">
              [7]
            </ref>
            Förutom att det krävs en modernisering av it-miljön skulle tillgång
            till administrativt stöd, främst för poliser i yttre tjänst, frigöra
            värdefull tid för konkret poli­sarbete.
          </p>
          <p xml:id="i-SGXz3DLx8LTk2vPXS2eMiG">
            Regeringen bör ge Polismyndigheten i uppdrag att vidta åtgärder
            för att ge poliser i yttre tjänst tillgång till modernt administrativt
            it-stöd. Detta bör riksdagen ställa sig bakom och ge regeringen
            till känna.
          </p>
          <p xml:id="i-BQs5i4eLjJfPtUQEfsrmzF">
            Poliser i yttre tjänst löper stor risk att utsättas för hot och
            våld både under ingripan­den och efteråt i hämndsyfte. Sedan februari
            2020 behöver polisens och andra offentlig­anställdas tjänstelegitimationer
            inte längre innehålla ett fullständigt namn eller ett per­sonnummer.
            Syftet är att minska de anställdas utsatthet för hot och våld
            och göra det svårare för kriminella att kartlägga och utöva påtryckningar
            mot poliser. Samtidigt som enskilda poliser måste vara möjliga
            att identifiera på ett säkert sätt är det ytterst viktigt att
            arbetsmiljön upplevs som så säker som möjligt. Vi menar dock att
            regeringen bör ta ett helhetsgrepp kring problematiken med våld
            och hot mot poliser.
          </p>
          <p xml:id="i-67rNJktRQKo8HdGH6obVtj">
            Med anledning av coronapandemin finns det nu även ytterligare
            argument för att se över arbetsmiljön, i synnerhet för dem i yttre
            tjänst, ur smittskyddsaspekt.
          </p>
          <p xml:id="i-QehfDUEhWaibt9dYyfuJqF">
            Regeringen bör återkomma med förslag på åtgärder i syfte att
            göra arbetsmiljön säkrare för poliser i yttre tjänst. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-SrQ2zn8feqbqNxVuP8xHN7">
            6 Tydliggör polisens brottsförebyggande uppdrag
          </head>
          <p xml:id="i-6uKhXxW3wTPoNH3SjtJhdE">
            Polisverksamheten syftar till att som ett led i samhällets verksamhet
            för att främja rättvisa och trygghet upprätthålla allmän ordning
            och säkerhet samt att i övrigt tillförsäkra allmän­heten skydd
            och annan hjälp (1 § polislag [1984:387]). I polislagens 2 § där
            polisens upp­gifter räknas upp nämns dock inte upprätthållande
            av trygghet. Däremot nämns det att polisen ska övervaka ordning
            och säkerhet samt ingripa om ordning och säkerhet hotas.
            <ref target="i-Wtpu6GbK7XocMwMueHmoDf">
              [8]
            </ref>
            Sarnecki menar att polisens brottsförebyggande arbete är eftersatt
            när det gäller både metoder och resurser, trots att det är ett
            centralt område i polisens verksamhet. Bristerna gäller användning
            av beprövade metoder, dokumentation och inte minst utvärdering.
            <ref target="i-A9t9rgsopG9Yzwe6F2ctLw">
              [9]
            </ref>
            Sarnecki gör bedömningen att polisens trygghets- och kontaktskapande
            arbete behöver ett kraftigt resurstillskott. Det behövs även en
            diskussion gällande balansen mellan resurs­tilldelningen till
            utryckning/utredning respektive brottsprevention/trygghetsskapande
            verksamhet. Vidare behövs mer forskning och systematisk metodutveckling
            samt utbild­ning när det gäller det trygghetsskapande uppdraget.
            Samordningen mellan den del av verksamheten som främst arbetar
            med utryckning/utredning och den som arbetar med prevention/trygghet
            kan förbättras. Detta gäller i synnerhet i socialt utsatta områden
            och i situationer av social oro.
            <ref target="i-QNBywmfdJQYPWyD8ejZBCM">
              [10]
            </ref>
          </p>
          <p xml:id="i-TKPB2Dj29mMoA4EFK3HSwa">
            Vänsterpartiet anser att polisen bör få bättre verktyg för att
            arbeta mer säkerhets- och trygghetsskapande. En början är att
            stärka och tydliggöra polisens brottsförebyggande uppdrag.
          </p>
          <p xml:id="i-3f3E9zYz5HpnP8hZr3LQYY">
            Regeringen bör ta initiativ till att stärka skrivningarna om
            polisens trygghetsskapan­de uppdrag i polislagen. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-U9goctaq3MobfDdY95ZJ8N">
            7 Utveckla arbetet med medborgarlöften
          </head>
          <p xml:id="i-6iD3Ne4gFU4H15gsW44mNg">
            Forskning visar att god samverkan mellan polis och lokalsamhälle
            kan bidra till att öka förtroendet för polisen, ha positiva effekter
            på upplevd trygghet och leda till minskad brottslighet. Redan
            i dag arbetar polisen med medborgarlöften som handlar om att poli­sen
            ska lyssna till vad de som bor och verkar i ett område upplever
            som viktigt för att de ska känna sig trygga och säkra. Syftet
            är att öka tryggheten, förebygga brott och stärka förtroendet
            för polisen genom att stärka medborgarnas och lokalsamhällets
            delaktighet i det brottsförebyggande och trygghetsskapande arbetet.
            Arbetet innebär dock vissa ut­maningar och svårigheter. Till exempel
            kan det vara svårt att verkligen få de människor i ett område
            som skulle behöva delta i arbetet att göra det.
          </p>
          <p xml:id="i-F1hP5M5eHYzNK7yymhUTT3">
            Kommunpoliser och medborgarlöften infördes i samband med polisens
            omorganisa­tion 2015. Dessa åtgärder har enligt Sarnecki visat
            sig få stor betydelse för utvecklingen av det problemorienterade
            polisarbetet. Medborgarlöften utarbetas i samband med s.k. medborgardialoger
            men även genom s.k. medarbetardialoger med personalen hos poli­sens
            samarbetspartners på lokalnivå, alltså kommuner men även andra
            myndigheter, organisationer och företag.
            <ref target="i-SE55xJPKVLRhMjA68oiFaG">
              [11]
            </ref>
          </p>
          <p xml:id="i-uf5DawvQK1XxZECNqQCuX">
            Enligt Brottsförebyggande rådet (Brå)
            <ref target="i-SVAgEPi8rS9Y8xTWtv8URe">
              [12]
            </ref>
            finns det dock problem med formulering­arna av medborgarlöften.
            Ofta är löftena vaga och oprecisa och därför svåra att följa upp.
            Polisen hade också problem med sammanvägningen av sina egna uppfattningar
            av behov av olika åtgärder med de bilder som framkommit ur medborgardialogerna.
            <ref target="i-RRqHAUZhLKKFdBaQpCH24u">
              [13]
            </ref>
            Vidare visar Brå-rapporten att områdespoliserna sällan fick arbeta
            fredat med brottsföre­byggande arbete och att ingripandepoliserna
            i låg grad arbetade med medborgarlöftena mellan larmen. Detta
            ledde till problem med implementeringen av medborgarlöftena. Ingripandepoliser
            och områdespoliser i de studerade områdena upplevde att medborgar­löftena
            har låg status i deras lokalpolisområden. Områdespoliser ansåg
            att det brotts­förebyggande arbetet och arbetet med medborgarlöftena
            inte prioriterades i praktiken i lokalpolisområdet eftersom de
            ofta blev inkallade på andra uppdrag som inte ingick i områdespolisverksamheten.
            Bland ingripandepoliser och inom de kommunala förvalt­ningarna
            var kunskapen om medborgarlöftena låg. Många ingripandepoliser
            såg brotts­förebyggande arbete, inklusive arbete med medborgarlöftena,
            som sekundärt efter den reaktiva ingripandeverksamheten och som
            främst en uppgift för områdespoliserna. Brå framför i sin rapport
            ett antal rekommendationer i syfte att medborgarlöftesmodellen
            ska kunna implementeras fullt ut och leda till de effekter som
            eftersträvas. Bland annat behöver flera insatser göras för att
            stärka polisens kunskap om medborgarlöftena och för att medarbetarna
            ska förstå varför de ska arbeta med löftena.
            <ref target="i-SErabvAVpzjCtqwRD8dH6G">
              [14]
            </ref>
          </p>
          <p xml:id="i-RiDQjBKRFqprzh6LVkj6tr">
            Vänsterpartiet anser att polisens arbete med medborgarlöften,
            trots de svårigheter som framkommer i Brås utvärdering, är en
            bra metod för att bl.a. stärka medborgarnas förtroende för polisen.
            Arbetet och metoden behöver dock utvecklas och förankras bättre
            hos polisen. I vår motion om trygghet i socialt utsatta områden
            (2020/21:92) föreslår vi att arbetet med medborgarlöften ska utvecklas
            till att omfatta frågan om att människor inte ska bemötas eller
            behandlas på ett speciellt sätt enbart p.g.a. sitt ur­sprung.
          </p>
          <p xml:id="i-YPjTNYVZQjBYmH8cGswuNS">
            Regeringen bör ge Polismyndigheten i uppdrag att utveckla och
            förankra polisens arbete med medborgarlöften. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-GfADE4tXJs19D8E8QAiw1R">
            8 Utvärdera polisens brottsförebyggande arbetsmetoder
          </head>
          <p xml:id="i-TEcXz43NLPr84SeutMFGCS">
            Det finns ett starkt tryck från politiker, från media och även
            från allmänheten på polisen att vara mera synlig. Patrullering
            i bil verkar vara den metod som man i dag använder i syfte att
            skapa trygghet och förebygga brott. Samtidigt finns det forskningsrön
            som ifrågasätter effektiviteten i denna metod, när det gäller
            både brottsprevention och trygg­hetsskapande. Sarnecki hänvisar
            bl.a. till både internationell och svensk forskning som visar
            att patrullering i bil inte ger vare sig minskad brottslighet
            eller ökad trygghet. Där­emot finns det forskningsstöd för att
            fotpatrullering, i motsats till patrullering med bil, ökar medborgarnas
            trygghet. Dock visar studier att det även krävs att polisen lyckas
            skapa ett engagemang hos lokalbefolkningen. Fotpatrullering är
            en ovanlig arbetsmetod för polisen. En rapport från Holgersson
            och Knutsson (2012) visar att de undersökta poliserna inte ägnade
            mer än 1,2 procent av sin tid åt fotpatrullering.
          </p>
          <p xml:id="i-sueySG4PUFouTtdvwSqPm">
            Trots att denna kunskap finns tillämpar svensk polis i stor utsträckning
            slumpmässig patrullering med bil. Dessutom vill polisen ofta utöka
            denna patrullering i syfte att öka tryggheten så fort resurserna
            tillåter.
            <ref target="i-ATjsHQNNjHQR2ozGQbi9Sw">
              [15]
            </ref>
            Sarnecki menar att det är hög tid att genomföra en svensk utvärdering
            av effekterna av bilpatrullering på medborgarnas känsla av trygg­het
            och deras faktiska utsatthet för brott.
            <ref target="i-B8gXZrtN3ypvz6mB9XSyt2">
              [16]
            </ref>
          </p>
          <p xml:id="i-GyLis1sB3ypLZQTN3iBff1">
            Vänsterpartiet delar den uppfattningen. Polisens arbetsmetoder
            bör baseras på forsk­ning och utvärderingar som visar att en metod
            faktiskt fungerar för att förebygga brott och skapa större trygghet
            hos befolkningen.
          </p>
          <p xml:id="i-6YECiqrZgR97yVQ5TxRNwq">
            Regeringen bör ge Polismyndigheten i uppdrag att utvärdera polisens
            brottsförebyg­gande och trygghetsskapande arbetsmetoder, t.ex.
            bilpatrullering. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-5tSwezsz6dQCxZjYqPL6yL">
            9 Polisutbildning och polisforskning
          </head>
          <p xml:id="i-FeeSxtqZQCcdV375wnUkrS">
            Vänsterpartiet har länge arbetat för att polisutbildningen ska
            bli en högskoleutbildning med yrkesexamen. Det är viktigt att
            specialistkompetens inte bara inhämtas utifrån utan att även kompetensen
            inom poliskåren höjs. Forskning och samverkan med andra ut­bildningsområden
            i kombination med en stark koppling till den polisiära verksamheten
            krävs för att bl.a. utveckla mer effektiva arbetsmetoder som är
            anpassade till dagens krav på polisen. Polisutbildningsutredningen
            har i sitt betänkande Polis i framtiden – polisutbildningen som
            högskoleutbildning (SOU 2016:39) bl.a. föreslagit att den nu­varande
            polisutbildningen ska omformas till en treårig högskoleutbildning.
            Till skillnad från majoriteten i justitieutskottet vid tidigare
            behandling av våra motionsförslag ser vi inte att polisutbildningens
            praktiska inslag skulle hotas av att utbildningen blir en hög­skoleutbildning
            (bet. 2018/19:JuU10 s.63). Vår avsikt är inte att minska de praktiska
            momenten eftersom dessa är nödvändiga i polisens vardagliga arbete.
            Tvärtom tror vi på att förena teori och praktik. Socionomprogrammet,
            som innehåller praktiska moment och leder till en akademisk examen,
            kan tas som jämförelse. Fler karriärvägar inom Polismyndigheten
            öppnas upp för de studerande om utbildningen leder till en akademisk
            examen. Vidare stärks möjligheterna att forska efter avslutade
            studier. Även Sarnecki anser att en högskoleutbildning för poliser
            bl.a. skulle underlätta den polisiära verksam­hetens forskningsanknytning.
            Poliser som utbildas på en högskola med forskningsan­knytning
            torde också, senare i arbetslivet, i större utsträckning kunna
            tillägna sig forsk­ningsresultat och därmed kunna använda dessa
            för att utveckla sitt arbete.
            <ref target="i-MUdaUTYMQ2QtmLsZtoRGkC">
              [17]
            </ref>
          </p>
          <p xml:id="i-KWkxwfrVNdKHrPoPVbc6g2">
            Det finns i dag svårigheter med att få personer som är lämpliga
            för polisutbildningen att ansöka till den. 651 personer har antagits
            till polisutbildningens start i januari 2020 vilket är färre än
            önskat. Polismyndigheten arbetar dock aktivt för att få fler personer
            att antas till utbildningen. Bland annat har man förändrat antagningsprocessen
            och kortat tiden för antagningsbesked. Vänsterpartiet vill se
            fler åtgärder för att få fler personer som både är lämpliga och
            klarar testerna att söka sig till polisutbildningen. Men att sänka
            kraven för att komma in på utbildningen är inte ett alternativ.
            Lämpligare är däremot att skapa fler ingångar till utbildningen.
            Alla som utbildas måste inte bli patrullerande poli­ser, utan
            skulle i stället kunna utbilda sig exempelvis till it-utredare
            eller barnförhörare. Polisyrket är brett och då bör också ingångarna
            till utbildningen vara det. Även här kan socionomprogrammet, där
            det finns olika inriktningar, fungera som exempel.
          </p>
          <p xml:id="i-2qiAJ961KRixkQfy32emZk">
            Redan i dag pågår ett samarbete mellan Polismyndigheten och universitet
            och hög­skolor. Linnéuniversitetet och Umeå universitet är de
            universitet som har kommit längst i utvecklingen av polisvetenskapen.
            Vid Linnéuniversitetet finns redan ett forsknings­center. Flera
            olika universitet och högskolor är i olika processer när det gäller
            ansökan om att få meddela kandidatexamen osv. Vid polisprogrammet
            i Umeå bedrivs under­visning med inriktning mot idrott och hälsa,
            Polishögskolan i Malmö har inriktning mot genusvetenskap, Borås
            högskola mot sjukvård och Södertörn mot socialt arbete. Vänsterpartiet
            delar uppfattningen som framförts av vissa högskolor att det borde
            bli möjligt att erbjuda en masterutbildning i polisvetenskap.
            Studenten skulle då läsa under tre år och sedan skriva en kandidatuppsats
            och därefter studera ytterligare två år och avsluta med en masteruppsats.
            En masterutbildning skulle underlätta uppbyggnaden av en forskarmiljö
            i ämnet polisvetenskap.
          </p>
          <p xml:id="i-CuCxW5tvaaZDyYHAsMTdeY">
            Många som ägnar sig åt polisrelaterad forskning i dag är kriminologer,
            psykologer och sociologer. Vänsterpartiet anser att det måste
            bli möjligt för poliser att forska på yrkets metoder och arbetssätt
            i syfte att stödja utvecklingen av polisens resultat. Ämnet polisvetenskap
            bör bli den akademiska grund som polisutbildningen vilar på. Polis­vetenskapen
            ska vara ett eget forskningsämne inom vilket poliser kan doktorera
            och forska. Om polisutbildningen blir en del av den reguljära
            högskolevärlden innebär det också att forskning och samverkan
            med andra utbildningsområden kan utvecklas. Vi vill även se över
            möjligheterna att inrätta ett institut för polisvetenskaplig forskning.
            Även Sarnecki föreslår att polisen i betydligt större utsträckning
            än i dag ska bygga sin verk­samhet på vetenskap och beprövad erfarenhet.
            Bland annat bör polisen skaffa sig bättre kunskap om internationell
            kriminologisk forskning, inte minst forskningen om effektiva polismetoder.
            <ref target="i-PQYKyGZtxQhnhgZzGFSQS2">
              [18]
            </ref>
            Läs mer om våra förslag när det gäller polisutbildningen i motion
            2020/21:91.
          </p>
          <head type="h1" xml:id="i-J7YD8BpkXBWvr5A1r5NJkD">
            10 Översyn av bevakningsbranschen
          </head>
          <head type="h2" xml:id="i-XvWq8TcSfw2PLdrsbESSHC">
            10.1 Ordningsvakters utbildning och befogenheter
          </head>
          <p xml:id="i-KCZPuXHWYvPi2WgGmbdqNX">
            Användningen av ordningsvakter har ökat i samhället. Enligt 3
            § lag om ordningsvakter får polisen förordna om ordningsvakter
            om det finns ett särskilt behov och det är av väsentlig betydelse
            från allmän synpunkt. På så sätt kan ordningsvakter förordnas
            för att patrullera i köpcentrum, på busstationer och i bostadsområden.
            I dag finns det cirka 9 000 ordningsvakter i Sverige och yrket
            har gått från att vara ett extraknäck till att bli ett heltidsyrke.
            Ofta utförs ett bra arbete av ordningsvakter, som då skapar en
            känsla av trygghet. Ordningsvakterna finns där för personer när
            behovet av trygghet är som störst, och för det mesta fungerar
            ordningsvakternas arbete bra. Men med en ökad användning uppkommer
            också fler situationer som går fel.
          </p>
          <p xml:id="i-FcRv2pUvdKqFevRozSbCzj">
            Ordningsvakterna ska vara ett komplement till polisen som har
            det primära ansvaret för att upprätthålla den allmänna ordningen.
            En ordningsvakt har begränsade polisiära befogenheter, till skillnad
            från väktare som helt saknar sådana befogenheter. Det är Polismyndigheten
            som utbildar och förordnar ordningsvakter. Om det finns särskilda
            skäl får utbildningen bedrivas av någon som har fått tillstånd
            av Polismyndigheten. För att förordnas som ordningsvakt krävs
            att personen genomgår föreskriven utbildning och att personen
            med hänsyn till laglydnad och övriga omständigheter är lämplig.
            Polismyn­digheten prövar även löpande en ordningsvakts lämplighet
            för uppdraget. Om Polis­myndigheten upptäcker att en ordningsvakt
            har brutit mot kravet på laglydnad och lämplighet får myndigheten
            återkalla ordningsvaktsförordnandet.
          </p>
          <p xml:id="i-7FrnoDCJoLwHwm2erXENz6">
            För att antas till grundutbildningen till ordningsvakt krävs
            att personen klarar ett fysiktest i kondition och styrka samt
            ett språktest. Inga fler krav ställs på personen för­utom att
            inte ha blivit dömd för brott under de senaste fem åren. Enligt
            Polismyndig­hetens föreskrifter om utbildningens utformning och
            genomförande omfattar ordnings­vaktsutbildningen i dag 80 timmar
            och innehåller bl.a. yrkesetik, juridik, olaga diskri­minering
            och konflikthantering. Utöver grundutbildningen ska en ordningsvakt
            genom­gå en fortbildning vart tredje år för att få ett förnyat
            förordnande. Att tillägna sig rätt förutsättningar för yrket under
            en så pass kort utbildning är svårt. Efter två veckor får ordningsvakter
            befogenhet att använda våld, en rätt som annars bara polisen har.
          </p>
          <p xml:id="i-QXCdj3Se7h9EDqnX2WQ6Ag">
            Ordningsvakter behöver ha en respektfull grundsyn gentemot andra
            människor för att kunna hantera den makt som följer med förordnandet
            och uniformen. Annars kommer allmänhetens förtroende och särskilt
            nästa generations förhållningssätt gentemot ord­ningsvakter och
            även gentemot resten av rättsväsendet att urholkas. Ordningsvakter
            och rättsväsendet får inte bli en fiende för att vissa ordningsvakter
            inte är kapabla att hantera situationer utan övervåld och med
            rätt konflikthanteringsmetoder. Tyvärr vittnar händel­se efter
            händelse om att situationer inte hanteras korrekt. Det är allt
            från kollektivtrafik­kort som inte uppvisas tillräckligt snabbt
            i rusningstrafik till barn som blir omhänder­tagna i köpcentrum.
            Ofta handlar det om att personer som ordningsvakter omhändertar
            har ett annat etniskt ursprung än svenskt eller ett utseende som
            inte uppfattas som svenskt. Det är svårt för en utomstående att
            se att proportionaliteten i ingripandena matchar behovet och att
            inte dra paralleller till rasmässig eller etnisk profilering.
            Detta leder till att vissa personer i högre grad pekas ut av rättsväsendet.
            Det skadar förtroendet dels för samhället, dels för samhällets
            demokratiska uppbyggnad.
          </p>
          <p xml:id="i-SaCLqFDPhpg3CVXMQjNQzb">
            En lösning för att skapa ett tryggt samhälle för alla, där personer
            inte blir utpekade p.g.a. sitt utseende eller baserat på fördomar,
            är att ordningsvakter får en längre utbild­ning. Utbildningen
            bör lägga mer fokus på diskrimineringsgrunder och konflikthanter­ing.
            Det bör ställas högre krav för att få förordnandet än att personen
            inte blivit dömd under en femårsperiod. Trygghet i samhället ska
            gälla alla, och om ordningsvakter ska ha vissa polisiära befogenheter
            måste högre krav ställas för att ordningsvakter ska få använda
            våld.
          </p>
          <p xml:id="i-7dYxSyQrg8nttSViFcwxpy">
            Regeringen har tillsatt en utredning för att göra en översyn
            av regelverket för ord­ningsvakter, vilket är positivt. Utredningen
            kommer bl.a. att se över för vilka ändamål och på vilka platser
            ordningsvakter ska tjänstgöra, vilka befogenheter och arbetsuppgifter
            en ordningsvakt ska ha och vilka krav på utbildning och lämplighet
            som ska ställas på en ordningsvakt. I uppdraget ingår också att
            se över vissa frågor kring lämplighetsprövning­en av personal
            hos auktoriserade bevakningsföretag. Utredningen ska redovisas
            senast i maj 2021.
          </p>
          <p xml:id="i-hrZgyXpXRqjcNeA63cBZH">
            Med hänvisning till den pågående utredningen avstår Vänsterpartiet
            från att lägga något konkret yrkande på området i denna motion.
          </p>
          <head type="h2" xml:id="i-3Kf64eVtfMzE5J2Z5hHVMV">
            10.2 Privata bevakningsbolag
          </head>
          <p xml:id="i-4URHaoKbJVPAUNskVpNqdr">
            Den privata säkerhetsbranschen växer i Sverige. Bevakningstjänster
            används av både företag, privatpersoner och offentlig sektor,
            t.ex. regioners trafikföretag och kommuner. Branschorganisationen
            Säkerhetsbranschen har 505 medlemsföretag som tillsammans omsätter
            57 miljarder kronor per år och har 33 000 medarbetare (2020).
            Enligt uppgifter från Dagens Samhälle uppgick den totala kostnaden
            för kommuners och landstings/regioners bevakningstjänster 2016
            till 1,6 miljarder kr, vilket då beskrevs som en ny rekordnivå.
          </p>
          <p xml:id="i-Dyb3gP8tXPAXd8tRKzvjGh">
            Förutom att det är problematiskt att statens kostnader för att
            upprätthålla lag och ordning läggs över på kommuner och regioner
            finns det enligt Vänsterpartiets mening anledning att ifrågasätta
            om det är rimligt att skattepengar på detta sätt blir till vinster
            hos privata bevakningsbolag. Vi anser att omfattningen av offentliga
            sektorns använd­ning av privata bevakningstjänster bör ses över.
            Riksdag och regering behöver få känne­dom om omfattningen av de
            offentliga medel som läggs på dylika tjänster i syfte att ta fram
            relevanta åtgärder. Vi anser att det kan vara rimligt att dessa
            typer av bevaknings­tjänster ska organiseras i statlig regi eftersom
            de kommit att ta över delar av polisens uppgifter. Syftet är att
            staten ska ha bättre kontroll, dels på skattemedel som används
            för bevakningsändamål i kommuner och regioner, dels på hur verksamheten
            bedrivs.
          </p>
          <p xml:id="i-FtnbUxU3aachWtfeDpRFAG">
            Regeringen bör tillsätta en utredning som ser över den privata
            bevakningsbranschen, dels för att kartlägga omfattningen av kommuners
            och regioners användning av tjänst­erna, dels för att se över
            möjligheten att bedriva dylika bevakningstjänster i statlig regi.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-DuKNdTGrE5gEFTXZtrrf4p">
            11 Kompetenshöjning om hetslagstiftningen, ordningslagen m.m.
          </head>
          <p xml:id="i-QHbBSP21RSQgGTpgHfn8dD">
            Vid demonstrationer och manifestationer är det av yttersta vikt
            att polisen hanterar upp­komna situationer på ett förnuftigt sätt,
            inte minst när våldsbejakande och/eller främ­lingsfientliga organisationer
            närvarar. Både de poliser som har hand om tillståndsgiv­ningen
            enligt ordningslagen och poliser i yttre tjänst, såväl vid planeringen
            av en insats som i skarpt läge, behöver goda kunskaper om hatbrottslagstiftningen
            och våldsbeja­kande grupperingar för att kunna fatta väl avvägda
            beslut. Det blir problematiskt när organisationer som Nordiska
            motståndsrörelsen (NMR) får tillstånd att manifestera utanför
            Riksförbundet för homosexuellas, bisexuellas, transpersoners,
            queeras och intersexpersoners rättigheters (RFSL) lokaler i Visby
            under Almedalsveckan, likaså när gruppen under en motdemonstration
            utan tillstånd får stå kvar på platsen utan att bli ivägkörd av
            polisen. Vi tror att dessa situationer skulle kunna ha undvikits
            med bättre underbyggt beslutsfattande från Polismyndighetens sida.
            Vidare är polisens sätt att kom­municera och föra dialog med demonstranter
            och motdemonstranter centralt för att före­bygga våldsamma situationer.
            Vi vill därför satsa på kompetenshöjande åtgärder för polisen,
            gällande både kommunikation, hetslagstiftningen, ordningslagen
            och bestäm­melsernas koppling till allmänhetens säkerhet och demokratiska
            grundvärderingar samt våldsbejakande gruppers metoder för att
            sprida antidemokratiska budskap.
          </p>
          <p xml:id="i-2tCcFQAkJ1tspsKdHM8ZYH">
            Regeringen bör ta initiativ till utbildningsinsatser för Polismyndighetens
            anställda om hetslagstiftningens och ordningslagens koppling till
            allmänhetens säkerhet och de demokratiska grundvärderingarna samt
            om våldsbejakande gruppers metoder för att sprida sitt antidemokratiska
            budskap. Detta bör riksdagen ställa sig bakom och ge reger­ingen
            till känna.
          </p>
          <head type="h1" xml:id="i-NBZRfdNqB1n1zQdgMweJ8D">
            12 Kompetenshöjning för att motverka risk för etnisk profilering/rasprofilering
          </head>
          <p xml:id="i-FUAbcCrFPqcJYZu9BkRRRz">
            Polismyndigheten bedriver ett mångfaldsarbete i syfte att ge
            de anställda bättre förut­sättningar och verktyg för att kunna
            möta människor med olika etniska och religiösa bakgrunder. Det
            handlar bl.a. om insatser för att rekrytera fler kvinnor och personer
            med utländsk bakgrund. Utbildningar och kompetenshöjande verksamheter
            för de anställda har ofta bedrivits i projektform. Polisförbundet
            anser att mångfaldsarbetet måste för­stärkas på flera områden,
            bl.a. genom ett tydligt mångfaldsfokus på polisutbildningen. En
            doktorsavhandling från Karlstads universitet
            <ref target="i-HH2S6aPd8UCcQnkLtw2Jcn">
              [19]
            </ref>
            visar att den manliga och icke-religiösa normen är dominerande
            inom polisen och sätter agendan för vad som anses vara neutralt
            och professionellt polisarbete. En svensk manlig polis anses inte
            ingå i någon mångfaldssatsning medan etniska minoriteter och kvinnor
            pekas ut som antagna till utbildningen p.g.a. politiska ideal
            och inte egna meriter. Det ger, förutom utanför­skap inom polisen,
            också konsekvenser för vilka som söker sig till yrket och för
            hur relationen mellan polis och olika sociala grupper utvecklas.
            I Polismyndighetens mål ingår att bedriva en verksamhet där de
            finns tillgängliga för medborgarna.
          </p>
          <p xml:id="i-7g5vqpu5qLKwSKZQSRtLcS">
            Enligt Vänsterpartiet kan inte mångfaldsarbete stanna vid rekryteringsprocesser
            utan bör även inbegripa en fördjupad kunskapsnivå om livsvillkor
            i andra grupper av männi­skor än den normerande. Särskilt i utsatta
            områden såväl i städerna som på landsbygden krävs att polisen
            har en djupare förståelse av den historiska kontexten när det
            gäller om­rådets socioekonomiska utmaningar, t.ex. hur låg utbildning,
            arbetslöshet och brister i välfärden påverkar befolkningen. Utan
            en sådan förståelse kommer avståndet mellan polisen och människorna
            i området att växa ytterligare. Kompetenshöjande åtgärder är inte
            minst nödvändiga eftersom polisen, gränspolisen och tullen återkommande
            blir an­klagade för att visitera, peka ut och behandla personer
            som har ett icke-svenskt utseende på ett mer aggressivt sätt.
            Detta är djupt allvarligt och tyvärr tyder flera händelser de
            senaste åren på att etnisk profilering/rasprofilering sker inom
            polisens verksamhet. Detta leder till att vissa personer i högre
            grad pekas ut av rättsväsendet. Det skadar förtroendet för rättsväsendet
            och för samhällets demokratiska uppbyggnad. Rapporten Slumpvis
            ut­vald av Civil Rights Defenders och kriminologiska institutionen
            vid Stockholms univer­sitet
            <ref target="i-SonXpb8qxPeY2PsadCcRxj">
              [20]
            </ref>
            redogör för de likheter och skillnader i polisbemötande som förekommer
            mellan olika etniska minoriteter och grupper som rasifieras. Ur
            ett polisperspektiv är frågan om etnisk profilering/rasprofilering
            känslig och kritik mot kåren avfärdas ofta. Tre argument framträder
            när erfarenheter av etnisk profilering/rasprofilering begripliggörs
            utifrån polisens logik. För det första uttrycker informanterna
            att det finns ruttna äpplen inom kåren, liksom i övriga samhället.
            Etnisk profilering/rasprofilering reduceras till enskilda händelser,
            till en anomali. För det andra förstås vissa sysslor, t.ex. utlänningskontroller,
            som ofrånkomligt rasifierande. Det tredje argumentet är kopplat
            till plats: Vissa bostads­områden är mer brottsutsatta än andra.
            Det förklarar enligt poliserna själva varför etniska minoriteter
            och grupper som rasifieras oftare stoppas av polisen.
          </p>
          <p xml:id="i-Qe5TZdcbEnAyiKcMxEhZHt">
            Etnisk profilering/rasprofilering är förbjuden. Att polisen gör
            fler kontroller i utsatta områden kan inte förklara hela problematiken.
            Polisens arbetsmetod får inte baseras på fördomar. Detta leder
            till en misstro mot polisen i de områden som allra mest behöver
            ett högt förtroende för rättsväsendet och samhället. En generell
            och långsiktig kompetens­höjning behövs, inte bara för de lokalpoliser
            som arbetar i ett specifikt utsatt område utan i hela det aktuella
            polisdistriktet, för att polisen ska få bästa tänkbara förutsättningar
            att genomföra sitt uppdrag med goda resultat.
          </p>
          <p xml:id="i-Eoc4qZBZdtAGosYz5sLnxf">
            Regeringen bör ge Polismyndigheten i uppdrag att långsiktigt
            förstärka mångfalds­arbetet och fördjupa den mångkulturella kompetensen
            hos myndighetens anställda. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-BPaA4YbSyLHECZPps35XL7">
              Linda Westerlund Snecker (V)
            </item>
            <item xml:id="i-GPTrPNo3x2YuzX9g4bqL6g">
              Christina Höj Larsen (V)
            </item>
            <item xml:id="i-9CHLaWMBy9xvis8QTfvUvJ">
              Mia Sydow Mölleby (V)
            </item>
            <item xml:id="i-CHPL4Nvpzwe39dWhqJ9Wpy">
              Jon Thorbjörnson (V)
            </item>
            <item xml:id="i-gJsUH8pVKSZVwEJead9hV">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-AoPHgJEsB3xDA5CafUVrcH">
              [1] Statskontoret, Ombildningen till en sammanhållen polismyndighet,
              Slutrapport 2018:18.
            </note>
            <note xml:id="i-PBHTUTsDjYuty7mWgEPnCk">
              [2] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6.
            </note>
            <note xml:id="i-VQNtJ4SzLc99iG4nCrp21P">
              [3] A.a., s. 142.
            </note>
            <note xml:id="i-FdHWf6qXqne2ZWn8D5BVE8">
              [4] Förbättrad arbetsmiljö och fler karriärvägar för polisanställda.
              Slutredovisning av regeringsuppdrag (dnr Ju2017/06645/PO).
            </note>
            <note xml:id="i-D9B54AjK4s9guWsigewcw1">
              [5] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6.
            </note>
            <note xml:id="i-7w1YpkDD4c2DgiF8ygqU4s">
              [6] A.a., s. 153.
            </note>
            <note xml:id="i-2ixCaktr3AS5UEzcbfibxC">
              [7] Granskning av verksamhetsstyrd IT-utveckling för den brottsbekämpande
              verksamheten, Polismyndigheten, 2018f.
            </note>
            <note xml:id="i-Wtpu6GbK7XocMwMueHmoDf">
              [8] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6, s. 77.
            </note>
            <note xml:id="i-A9t9rgsopG9Yzwe6F2ctLw">
              [9] A.a., s. 76.
            </note>
            <note xml:id="i-QNBywmfdJQYPWyD8ejZBCM">
              [10] A.a., s. 87.
            </note>
            <note xml:id="i-SE55xJPKVLRhMjA68oiFaG">
              [11] A.a., s. 131.
            </note>
            <note xml:id="i-SVAgEPi8rS9Y8xTWtv8URe">
              [12] Polisens arbete med medborgarlöften. Fallstudier från fyra
              områden i Sverige, Brottsförebyggande rådet, rapport 2018:14.
            </note>
            <note xml:id="i-RRqHAUZhLKKFdBaQpCH24u">
              [13] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6, s. 139.
            </note>
            <note xml:id="i-SErabvAVpzjCtqwRD8dH6G">
              [14] Polisens arbete med medborgarlöften. Fallstudier från fyra
              områden i Sverige, Brottsförebyggande rådet, rapport 2018:14,
              s. 105–106.
            </note>
            <note xml:id="i-ATjsHQNNjHQR2ozGQbi9Sw">
              [15] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6, s. 78–79.
            </note>
            <note xml:id="i-B8gXZrtN3ypvz6mB9XSyt2">
              [16] A.a., s. 190.
            </note>
            <note xml:id="i-MUdaUTYMQ2QtmLsZtoRGkC">
              [17] Polisens prestationer – en ESO-rapport om resultatstyrning
              och effektivitet, Rapport till Expertgruppen för studier i offentlig
              ekonomi 2010:3.
            </note>
            <note xml:id="i-PQYKyGZtxQhnhgZzGFSQS2">
              [18] A.a.
            </note>
            <note xml:id="i-HH2S6aPd8UCcQnkLtw2Jcn">
              [19] Wieslander, Malin, Ordningsmakter inom ordningsmakten: Diskurskamp,
              dilemman och motstånd i blivande polisers samtal om mångfald,
              Karlstads universitet, 2014.
            </note>
            <note xml:id="i-SonXpb8qxPeY2PsadCcRxj">
              [20] Slumpvis utvald – Ras-/etnisk profilering i Sverige, Civil
              Rights Defenders i samarbete med kriminologiska institutionen,
              Stockholms universitet, december 2017.
            </note>
          </noteGrp>
        </div>
      </div>
    </body>
  </text>
</TEI>
