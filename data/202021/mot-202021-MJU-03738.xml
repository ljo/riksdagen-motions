<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-03738">
  <teiHeader>
    <fileDesc>
      <titleStmt>
        <title>med anledning av prop. 2020/21:27 Nytt regelverk för handel med utsläppsrätter</title>
        <author corresp="i-KNRqa17M8avm4WSafSQiUy">av Elin Segerlind m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3738 av Elin Segerlind m.fl. (V)</title>
          <idno type="rdwebb">H8023738</idno>
          <rs type="number">3738</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8023738/text</ref>
          <ref type="dokument_url_html">http://data.riksdagen.se/dokument/H8023738</ref>
          <ref type="dokumentstatus_url_xml">http://data.riksdagen.se/dokumentstatus/H8023738</ref>
          <ref type="docx">http://data.riksdagen.se/fil/5FDFEB6A-C164-4274-8FB2-582F329BEA70</ref>
          <ref type="pdf">http://data.riksdagen.se/fil/A2EC49B6-CAE8-4A64-B6CA-B36918E4ADAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-XigfQTu7oAwYC2vNQMyYyk"/>
        <correspContext corresp="i-XigfQTu7oAwYC2vNQMyYyk">
          <ref>Proposition 2020/21:27</ref>
        </correspContext>
        <correspAction xml:id="i-7DyBFMqV8wDDDRLK5ZJ9Rr" type="signed"/>
        <correspContext corresp="i-7DyBFMqV8wDDDRLK5ZJ9Rr">
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-7fBDRjKU6TpTTwuAji2SPF">
          <date when="2020-10-27"/>
          <time when="13:41:23"/>
        </correspAction>
        <correspAction type="reviewed" xml:id="i-QW4SrHKXnigX2Udv5XzuUV">
          <date when="2020-10-29"/>
          <time when="10:14:31"/>
        </correspAction>
        <correspAction type="dismissed" xml:id="i-fSZ3zVigWRQUSTGZdf5Sw">
          <date when="2020-11-03"/>
        </correspAction>
        <correspAction type="referred" xml:id="i-PxwH2Yc46PWg6jkVyVEBxH">
          <date when="2020-11-04"/>
        </correspAction>
        <correspAction type="assigned" xml:id="i-3h4Wfisn5Ei3FqV69dfwEd">
          <date when="2020-12-02"/>
          <time when="16:47:37"/>
        </correspAction>
        <correspContext corresp="i-3h4Wfisn5Ei3FqV69dfwEd">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-W5UjrBWTJTdTvj44dnoNHM"/>
        <correspContext corresp="i-W5UjrBWTJTdTvj44dnoNHM">
          <ref type="uppgift">2020/21:MJU4</ref>
          <ref type="ref_dok_id">H801MJU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU4</ref>
          <ref type="ref_dok_titel">Nytt regelverk för handel med utsläppsrätter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3738 av Elin Segerlind m.fl. (V) med anledning av prop. 2020/21:27 Nytt regelverk för handel med utsläppsrätter</div>
      </div>
      <div type="motBody">
        <div type="motProposal" subtype="förslag">
          <head xml:id="i-2wGQyHXasAVxzrVvohHKM1">
            1 Förslag till riksdagsbeslut
          </head>
          <list>
            <item sortKey="Yrkande 4" xml:id="i-JSSVUNAKwcenyM32yMzZZ3">
              Riksdagen ställer sig bakom det som anförs i motionen om att
              Sverige i den kommande översynen av utsläppshandelsdirektivet
              bör verka för en reformering av EU:s handelssystem med utsläppsrätter
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WupEH935Fa8xiTSLAp6M3X">
            2 Bakgrund
          </head>
          <p xml:id="i-XrWGFDP2uTHv5rWXsmTPzm">
            Propositionen föreslår en ny lag om vissa utsläpp av växthusgaser
            som ersätter lagen (2004:1199) om handel med utsläppsrätter. Det
            nya regelverket syftar till att genomföra nödvändiga ändringar
            i svensk rätt med anledning av EU:s utsläppshandelsdirektiv och
            ett ändringsdirektiv inför den fjärde handelsperioden. Vidare
            föreslås även ändringar med anledning av antagandet av det globala
            klimatstyrmedlet för flygverksamhet (Corsia) som inom EU genomförs
            inom ramen för utsläppshandelssystemet. Det föreslås också vissa
            ändringar i miljöbalken. Den nya lagen och lagändringarna föreslås
            träda i kraft den 1 januari 2021.
          </p>
          <head type="h1" xml:id="i-2CfNLXXRmeC3Uys46GePbH">
            3 Utsläppshandelssystemet behöver skärpas ytterligare
          </head>
          <p xml:id="i-5Y4ddyiZXLy41pY5opmKnx">
            Vänsterpartiet välkomnar att utsläppshandelsdirektivet inför
            den fjärde handelsperioden ändrats genom Europaparlamentets och
            rådets direktiv. Det innehåller viktiga reformer i rätt riktning,
            bl.a. ökad takt i årliga minskningar av utsläppsrätter, minskad
            gratis ut­delning av utsläppsrätter och stärkt marknadsstabiliseringsreserv.
            Marknadsstabilise­ringsreserven justerar utbudet av utsläppsrätter
            så att stora överskott undviks i framtiden.
          </p>
          <p xml:id="i-Y9ygTN496Ktnbddq6Ud2zo">
            Vänsterpartiet anser dock att det krävs ytterligare åtgärder
            för att stärka klimatnyttan med utsläppsrätter. Målsättningen
            för koldioxidminskningen måste skärpas genom att taket för koldioxidutsläppen
            från Europas industrianläggningar skrivs ned ytterligare. Ett
            minimipris på utsläppsrätter bör införas så att konjunkturrelaterade
            efterfråge­minskningar eller en underskattning av industrins möjligheter
            att sänka sina utsläpp inte saktar ned omställningen. Dessutom
            behöver systemet förändras i grunden även till formen. Alla utsläppsrätter
            ska auktioneras ut och inkomsterna från detta tillfalla medlemsländerna.
            Sverige bör inom EU verka för att en sådan reformering i grunden
            görs av EU:s handelssystem med utsläppsrätter. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-DQCySLj8btJuXKPhrkQwTj">
            4 Miljöbalken behöver vässas
          </head>
          <p xml:id="i-9uQm5RZFEnRgZQLjQv72yv">
            Tillståndsprocessen om utbyggnad av Preemraffs raffinaderi i
            Lysekil tydliggör enligt Vänsterpartiet att EU:s regelverk och
            Sveriges nationella lagstiftning brister för att vi ska nå såväl
            nationella klimatmål som Parisavtalets målsättningar. Om inte
            Preem hade valt att dra tillbaka sin ansökan om tillstånd hade
            verksamheten kunnat bli Sveriges största utsläppskälla av växthusgaser.
            Tillståndet kunde också i värsta fall ha getts utan att det var
            tidsbegränsat. Att Preemraff ingår i EU:s handel med utsläppsrätter
            försvårar våra möjligheter att med nuvarande nationell lagstiftning
            begränsa utsläppen av växthusgaser i enlighet med av riksdagen
            antagna samhällsmål.
          </p>
          <p xml:id="i-WLsBvWJ5Bywt1Xr1Sog1oA">
            I regeringsförklaringen 2019 aviserade regeringen att all relevant
            lagstiftning ska ses över utifrån det klimatpolitiska ramverket.
            Några konkreta förslag har dock inte lagts till riksdagen för
            att åtgärda bristerna i miljöbalken. Vi anser att klimatet inte
            kan vänta och att miljöbalken skyndsamt bör vässas för att stärka
            förutsättningarna för nödvändiga utsläppsminskningar av växthusgaser.
          </p>
          <head type="h2" xml:id="i-TZ8ZtSKSnuTbEQ8Paaf7Yj">
            4.1 Förtydliga hur samhällsmål ska beaktas när miljöbalken tillämpas
          </head>
          <p xml:id="i-PNdo561PNKAEWWvrfoh8q8">
            I Naturvårdsverkets rapport Fördjupad utvärdering av miljömålen
            2019 konstateras att miljöbalken och dess tillämpning behöver
            vässas för att vi ska nå våra miljömål. Naturvårdsverket föreslår
            att regeringen tar initiativ till att förtydliga i miljöbalken
            hur samhällsmål ska beaktas när miljöbalken tillämpas, t.ex. vid
            tillståndsprövning. Myndigheten konstaterar att om en verksamhet
            även om skyddsåtgärder vidtas kan orsaka skada eller olägenhet
            av väsentlig betydelse kan bestämmelserna i balken medföra att
            verksamheten inte får bedrivas eller att det krävs särskilda skäl
            och regeringens tillstånd för att verksamheten ska få bedrivas.
            Detta innebär att om tillräckliga skyddsåtgärder och försiktighetsmått
            inte kan föreskrivas på grund av att det vore orimligt enligt
            skälighetsavvägningen ska det, om påverkan riskerar att vara av
            väsentlig betydelse, inte leda till mindre långtgående krav på
            verksamheten eller åtgärden utan i stället att verksamheten eller
            åtgärden inte tillåts. I dag görs olika tolkningar och det saknas
            en vedertagen och utvecklad metod för hur skälighets­avvägningen
            ska göras. Det görs också olika bedömningar av vad som kan anses
            utgöra en skada eller olägenhet av väsentlig betydelse. Det leder
            i vissa fall till felaktiga avvägningar och bedömningar, vilket
            kan få negativa konsekvenser för exempelvis våra ekosystem.
          </p>
          <p xml:id="i-Fjk6if8tMCq9rtHJzR8hhu">
            Naturvårdsverkets tolkning, utifrån miljöbalkens syfte och förarbeten,
            är att en avvägning mot olika samhällsintressen endast kan göras
            inom ramen för vad miljön och naturen tål och att detta bör förtydligas
            i miljöbalken. Vänsterpartiet delar denna tolkning.
          </p>
          <head type="h2" xml:id="i-B7EewHSS6EGx73PmDYT5m8">
            4.2 Tidsbegränsa tillstånd enligt miljöbalken
          </head>
          <p xml:id="i-GXqJkxJj9rwy4YhGwccBFa">
            Vänsterpartiet anser inte att det är rimligt att tillstånd i
            princip ges för evigt till verksamhetsutövare. I dag kan de endast
            omprövas vid vissa angivna förutsättningar och på initiativ av
            en miljömyndighet. Naturvårdsverket har konstaterat att det i
            propositionen till miljöbalken framfördes att tillstånd i ökad
            utsträckning ska kunna meddelas för begränsad tid, och att det
            framför allt ska gälla stora verksamheter som har en kraftig miljöpåverkan.
            Så är alltså inte situationen i dag. I de fall verksamheter tidsbegränsas
            så rör det framför allt mindre omfattande verksamheter.
          </p>
          <p xml:id="i-Khb51797cyHWYBic7dr1a">
            Naturvårdsverket föreslår i rapporten Fördjupad utvärdering av
            miljömålen 2019 att man bör se över miljöbalken och dess tillämpning
            så att tillstånd enligt miljöbalken speglar både teknikutveckling
            och samhällets förändring. Myndighetens uppfattning är att huvudprincipen
            bör vara att tillstånd tidsbegränsas. Vår uppfattning är att detta
            är det rimliga förhållningssättet för en modern miljölagstiftning
            och i enlighet med de av riksdagen antagna miljömålen.
          </p>
          <head type="h2" xml:id="i-BtzaKJ1q7ZwgFcFGCUkZjx">
            4.3 Ökade klimatkrav på verksamheter
          </head>
          <p xml:id="i-A8BoVsW4RpweyytnntjtGj">
            I Naturvårdsverkets rapport Fördjupad utvärdering av miljömålen
            2019 konstaterar myndigheten att aktuell forskning gör bedömningen
            att tillståndspliktiga miljöfarliga verksamheter har ett stort
            påverkanstryck (52 procent av Sveriges påverkan) på orsaken till
            att preciseringen för miljömålet Begränsad klimatpåverkan inte
            uppfylls. Vid tillståndsprövning och tillsyn kan miljöbalken tillämpas
            så att klimatpåverkan från verksamheter minskar. Naturvårdsverket
            konstaterar att det hittills skett i liten utsträckning och att
            det finns en outnyttjad potential, och sannolikt beror det på
            att det finns en osäkerhet om hur miljöbalken kan tillämpas för
            klimatomställning. Genom en utvecklad tillämpning av miljöbalken
            finns det möjligheter att minska klimatpåverkan från verksamheter,
            enligt myndigheten.
          </p>
          <p xml:id="i-XEtveha2ST76zBe8xXeAXh">
            Naturvårdsverket konstaterar att en bedömning behövs av vilket
            stöd 1 kap. 1 § miljöbalken och hänsynsreglerna i 2 kap. ger för
            en höjd klimatambition, bl.a. sambandet med hushållningsreglerna
            i 5 §. Möjligheten att i dag ställa krav på verksamheter som ingår
            i EU:s handelssystem för utsläppsrätter (ETS), och som därmed
            omfattas av förbudet i 16 kap. 2 c § första stycket miljöbalken,
            behöver belysas och förtydligas, liksom vad en förändring av denna
            regel skulle innebära. Även möjlig­heterna att ställa krav på
            verksamheter som inte omfattas av förbudet behöver förtydligas.
          </p>
          <p xml:id="i-E4EFZ5cPWkoWe6Z7BE4MLX">
            Även Klimatpolitiska rådet konstaterar att den nuvarande svaga
            styrningen av de sektorer som omfattas av handelssystemet reser
            frågor om relationen mellan handels­systemet och miljöprövningen
            av stora punktkällor, t.ex. etablering av nya industrier med betydande
            växthusgasutsläpp. Klimatpolitiska rådet hänvisar i sin rapport
            2019 till Preemraffs dåvarande planer på att öka kapaciteten vid
            sin anläggning i Lysekil till 17 procent av dagens totala utsläpp
            från all industri i Sverige.
          </p>
          <p xml:id="i-P9iptcvxWBy8HGuqNGttgD">
            Klimatpolitiska rådet konstaterar vidare att enligt EU:s handelsdirektiv
            (som reglerar EU:s system för handel med utsläppsrätter) och industriutsläppsdirektivet
            (IED) är det inte möjligt för medlemsländerna att ställa krav
            som rör växthusgasutsläpp när tillstånd prövas för anläggningar
            som omfattas av handelssystemet. I den svenska miljöbalken har
            direktiven omsatts i en bestämmelse som innebär att inga krav
            heller får ställas på sådana anläggningar när det gäller användningen
            av fossila bränslen. Skälet till bestämmelserna är att man har
            velat skydda syftet med handelssystemet, som är avsett att leda
            till kostnadseffektiva minskningar av utsläppen i EU. Rättsläget
            är dock inte helt klart och frågan är komplex, enligt Klimatpolitiska
            rådet. Till exempel har Storbritannien antagit nationell lagstiftning
            om begränsning av koldioxidutsläpp separerat från den vanliga
            miljöprövningen och industriutsläppsdirektivet. Lagstift­ningen
            har notifierats till EU, och kommissionen har inte återkommit
            med invändningar. Klimatpolitiska rådet konstaterar att klimatet
            uttryckligen inte finns med i miljöbalkens portalparagraf, 1 §,
            som anger balkens övergripande mål och tillämpningsområde. Där
            listas människors hälsa och miljö, biologisk mångfald, värdefulla
            natur- och kulturmiljöer, resurshushållning och återanvändning
            – men inte klimatet.
          </p>
        </div>
        <div type="motSignatures">
          <list>
            <item xml:id="i-FByNj8L94YY612hgyH2Pc6">
              Elin Segerlind (V)
            </item>
            <item xml:id="i-JDCfjkNbc97puNAJCpFQaC">
              Hanna Gunnarsson (V)
            </item>
            <item xml:id="i-CmoCPD1BpNAAytNx51siDM">
              Jens Holm (V)
            </item>
            <item xml:id="i-8yuaaXm4vTzBmX5EYFqDnq">
              Lotta Johnsson Fornarve (V)
            </item>
            <item xml:id="i-WQGGRJn11meSBubvDaeJPP">
              Yasmine Posio (V)
            </item>
            <item xml:id="i-VoKTpmbHK5GGa1aAB7bYeM">
              Håkan Svenneling (V)
            </item>
            <item xml:id="i-LyH2Dgc7mXWdLB4ZQHvoJj">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
