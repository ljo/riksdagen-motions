<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-04013">
  <teiHeader>
    <fileDesc>
      <titleStmt>
        <title>med anledning av prop. 2020/21:171 Angiven yrkesgrupp - åtgärder för en begriplig sjukförsäkring</title>
        <author corresp="i-DthTyR9U9R8S6NVcPNcNQA">av Ida Gabrielsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4013 av Ida Gabrielsson m.fl. (V)</title>
          <idno type="rdwebb">H8024013</idno>
          <rs type="number">4013</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8024013/text</ref>
          <ref type="dokument_url_html">http://data.riksdagen.se/dokument/H8024013</ref>
          <ref type="dokumentstatus_url_xml">http://data.riksdagen.se/dokumentstatus/H8024013</ref>
          <ref type="docx">http://data.riksdagen.se/fil/A4420676-9EC9-4ED9-AE21-9B54AF460356</ref>
          <ref type="pdf">http://data.riksdagen.se/fil/656E8BA6-3370-4679-826B-BD9779CEF055</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-2qC1DjSXo9GEgEyTQQbB5R"/>
        <correspContext corresp="i-2qC1DjSXo9GEgEyTQQbB5R">
          <ref>Proposition 2020/21:171</ref>
        </correspContext>
        <correspAction xml:id="i-Sf1ceD4AxgcxV2nJrq1hRA" type="signed"/>
        <correspContext corresp="i-Sf1ceD4AxgcxV2nJrq1hRA">
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-QZYsmM68tuUEMSYfiYHhyZ">
          <date when="2021-04-28"/>
          <time when="11:16:36"/>
        </correspAction>
        <correspAction type="reviewed" xml:id="i-2vAZYehbACG1iUbT4cWStQ">
          <date when="2021-05-03"/>
          <time when="09:59:55"/>
        </correspAction>
        <correspAction type="dismissed" xml:id="i-5J5fkhqNYDnC5q8zQ8c1M1">
          <date when="2021-05-04"/>
        </correspAction>
        <correspAction type="referred" xml:id="i-69SF2HtbNsLgWT61VuvhDa">
          <date when="2021-05-05"/>
        </correspAction>
        <correspAction type="assigned" xml:id="i-8nFy9m6UJnRWbNKykWSRGE">
          <date when="2021-10-27"/>
          <time when="16:22:57"/>
        </correspAction>
        <correspContext corresp="i-8nFy9m6UJnRWbNKykWSRGE">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-HditKQahTNQoTC6GxNwhPx"/>
        <correspContext corresp="i-HditKQahTNQoTC6GxNwhPx">
          <ref type="uppgift">2021/22:SfU5</ref>
          <ref type="ref_dok_id">H901SfU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU5</ref>
          <ref type="ref_dok_titel">Angiven yrkesgrupp - åtgärder för en begriplig sjukförsäkring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:4013 av Ida Gabrielsson m.fl. (V) med anledning av prop. 2020/21:171 Angiven yrkesgrupp – åtgärder för en begriplig sjukförsäkring</div>
      </div>
      <div type="motBody">
        <div type="motProposal" subtype="förslag">
          <head xml:id="i-UFtKQ2Rdb2hCNeV3ygmwu6">
            1 Förslag till riksdagsbeslut
          </head>
          <list style="ol">
            <item xml:id="i-TMGo53hAQhokKQ54G18wQ">
              Riksdagen ställer sig bakom det som anförs i motionen om att
              de föreslagna förändringarna bör träda i kraft snarast möjligt
              och tillkännager detta för regeringen.
            </item>
            <item xml:id="i-QmVYQkSos8XVw7T8PRFsMC">
              Riksdagen ställer sig bakom det som anförs i motionen om att
              regeringen bör återkomma med förslag som leder till en mer generös
              tillämpning av förslagen i propositionen och tillkännager detta
              för regeringen.
            </item>
            <item xml:id="i-6rmY2jWoj1PSh1azsMoa7L">
              Riksdagen ställer sig bakom det som anförs i motionen om att
              regeringen bör slopa rehabiliteringskedjan och återkomma med förslag
              om en ny rehabiliteringsmodell utifrån steg-för-steg-modellen
              och tillkännager detta för regeringen.
            </item>
            <item xml:id="i-Eh9TPZhxwfYKndV6CK78Go">
              Riksdagen ställer sig bakom det som anförs i motionen om att
              regeringen bör återkomma med förslag om förändringar i sjukförsäkringen
              som gör det möjligt att bedöma den försäkrades arbetsförmåga utifrån
              hans eller hennes befintliga skick och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-WhzgdPBspm5xpWBTuePCFW">
            2 Inledning
          </head>
          <p xml:id="i-3LRbZpfgvNw3EaRScSbQ2d">
            Genom proposition 2020/21:171 Angiven yrkesgrupp – åtgärder för
            en begriplig sjuk­försäkring föreslår regeringen ändringar i socialförsäkringsbalken
            som syftar till att åstadkomma en ökad konkretisering i bedömningarna
            av arbetsförmåga mot normalt förekommande arbete i sjukförsäkringen.
            Regeringen föreslår att bedömningen av arbetsförmågan efter dag
            180 i rehabiliteringskedjan ska göras mot förvärvsarbete i en
            sådan angiven yrkesgrupp som innehåller arbeten som är normalt
            förekommande på arbetsmarknaden. Ändringarna föreslås träda i
            kraft den 1 september 2022.
          </p>
          <head type="h1" xml:id="i-4hNx2o6zGRHmf6EX6zYCNr">
            3 Sjukförsäkringen behöver lagas
          </head>
          <p xml:id="i-SLfMZYoc4TuVFmqXEWQ3Xy">
            Bristerna i såväl sjukförsäkringen som Försäkringskassans handläggning
            av densamma har länge varit allmänt kända. Andelen som utförsäkras
            vid dag 180 har fyrdubblats sedan 2015 och ökat från 29 till 40
            procent mellan 2019 och 2020. Två offentliga utred­ningar som
            presenterades under våren 2020 har belyst bristerna ytterligare.
            Problemen har dessutom blivit ännu tydligare i ljuset av den pågående
            pandemin. Bristerna i sjuk­försäkringen grundar sig i den s.k.
            rehabiliteringskedjan och de fasta tidsgränserna i den. Bedömningen
            av normalt förekommande arbete som görs efter 180 dagars sjuk­skrivning
            har stått i fokus för debatten. Exemplen är många på hur Försäkringskassan
            hänvisar sjuka människor till arbeten som inte finns i verkligheten.
            Det är därför väl­kommet och nödvändigt att regeringen går fram
            med förslaget i propositionen, något Vänsterpartiet länge har
            krävt. Vi menar också att regeringen bör lägga fram samtliga förslag
            från utredningen En trygg sjukförsäkring med människan i centrum
            (S 2018:05).
          </p>
          <p xml:id="i-Q7XAPGvhfVi4veyuS8kQUH">
            Förslagen föreslås träda i kraft den 1 september 2022. Det handlar
            alltså om förslag som presenterades i ett betänkande i januari
            2020. Under tiden ska sjukskrivna bedömas mot en lagstiftning
            som har omfattande brister. Anledningen är att Försäkringskassan
            och Arbetsförmedlingen ska ta fram ett kunskapsmaterial som ska
            fungera som underlag för bedömningarna, vilket försvåras av regeringens
            nedskärningar av Arbetsförmedling­en. Vänsterpartiet är mycket
            kritiskt till denna hantering och menar att det är orimligt att
            sjukskrivna människor ska drabbas av regeringens hantering av
            Arbetsförmedlingen. De föreslagna förändringarna bör träda i kraft
            snarast möjligt. Detta bör riksdagen ställa sig bakom och ge regeringen
            till känna.
          </p>
          <p xml:id="i-XebphM1Savnb2jN8MWtfBW">
            De förslag som regeringen går fram med i propositionen kommer
            att leda till förbätt­ringar av sjukförsäkringens funktion. Regeringen
            konstaterar dock själv i propositionen att förändringarna inte
            innebär ”någon mer generös tillämpning utan att bedömningarna
            och besluten ska göras mer transparenta och begripliga”. Utredningen
            En trygg sjukför­säkring med människan i centrums (S 2018:05)
            tre betänkanden visar också att bristerna i sjukförsäkringen är
            mycket omfattande och att utredningens direktiv begränsade möj­ligheterna
            att presentera förslag som adresserar dessa brister på djupet.
            Betänkandena är också mer detaljerade och ger bättre vägledning
            kring hur de förslag som presenteras i dem ska tolkas. Vänsterpartiet
            anser därför att regeringen bör förtydliga att förändring­arna
            innebär en mer generös tillämpning av sjukförsäkringen, i likhet
            med vad som framgår av utredningens betänkande SOU 2020:6, som
            denna lagändring baseras på. Regeringen bör återkomma med förslag
            som leder till en mer generös tillämpning av sjukförsäkringen.
            Detta bör riksdagen ställa sig bakom och ge regeringen till känna.
          </p>
          <p xml:id="i-RJczW9s6CD3iehw1XCW6iA">
            I motionen En ny sjukförsäkring (2020/21:1306) presenterar Vänsterpartiet
            en lång rad förslag på hur sjukförsäkringen skulle kunna förbättras.
            De i sammanhanget mest relevanta utvecklar vi här.
          </p>
          <head type="h2" xml:id="i-ToWyy7r343ACjcStnEQDmh">
            3.1 Slopa rehabiliteringskedjan
          </head>
          <p xml:id="i-4w7o9w6KzuDv6ZhynmzVXN">
            Systemet med den s.k. rehabiliteringskedjan infördes 2008. Det
            innebär fasta tids­gränser vid prövning av rätten till sjukpenning.
            Efter 90 dagar ska Försäkringskassan beakta om den sjukskrivne
            kan försörja sig efter omplacering till något annat arbete hos
            arbetsgivaren. Efter 180 dagar ska Försäkringskassan även beakta
            om personen kan försörja sig själv genom förvärvsarbete som är
            normalt förekommande på arbetsmark­naden eller något annat lämpligt
            arbete som är tillgängligt. Alla sjukperioder med mindre än 90
            dagars mellanrum ska räknas samman, vilket innebär att det kan
            räknas som dag 180 trots att sjukdomsfallet är nytt.
          </p>
          <p xml:id="i-GPrYRt5B18ZXzZYkQJNwYV">
            De fasta tidsgränserna i rehabiliteringskedjan har resulterat
            i att Försäkringskassan förlägger sina kontakter med den försäkrade
            utifrån dessa tidsgränser. Konsekvensen av detta är att handläggningen
            blir mindre närvarande och att handläggarna får en sämre helhetsbild
            av den försäkrades situation. I vissa fall kan också insatser
            försenas för att de planeras utifrån rehabiliteringskedjan och
            anpassas till en viss tidsgräns, trots att det funnits underlag
            för att genomföra insatsen långt tidigare.
          </p>
          <p xml:id="i-3VZPGN53d8nsXyTTkXdveu">
            Att utsättas för återkommande prövningar av arbetsförmågan, med
            hotet om att utförsäkras hängande över sig, kan påverka hälsan
            och tillfrisknandet negativt, särskilt för personer med vissa
            sjukdomstillstånd. För den gruppen vore det värdefullt med en
            möjlighet att beviljas sjukpenning för längre perioder utan återkommande
            prövning av arbetsförmåga. Med en mer transparent och förutsägbar
            process där tidsgränserna blir mindre styrande och Försäkringskassans
            handläggare kan vara mer närvarande ökar också förtroendet för
            myndighetens arbete och acceptansen för de beslut som fattas.
          </p>
          <p xml:id="i-KemkoH8fouWDVZ4hxSAbF2">
            Vänsterpartiet anser att det nuvarande systemet med en rehabiliteringskedja
            bör slo­pas och i stället ersättas av en individanpassad modell
            som möjliggör för Försäkrings­kassans handläggare att vara närvarande
            under hela processen. Den steg-för-steg-modell som gällde innan
            den dåvarande borgerliga regeringen införde rehabiliteringskedjan
            2008 fungerade på många sätt väl. Modellen består av sju steg
            som på flera sätt liknar den nuvarande rehabiliteringskedjan,
            med den avgörande skillnaden att modellen inte innehåller några
            tidsgränser. Det är i stället handläggaren, i samråd med den sjukskrivne
            och oftast vårdgivaren, som avgör när det är dags att pröva nästa
            steg. På så vis möjlig­görs en mer individanpassad handläggning
            med bättre avvägda insatser. Både handläg­garen och den sjukskrivne
            får större ägandeskap och det finns utökade möjligheter för andra
            aktörer – vårdgivare såväl som fackliga representanter – att medverka
            i processen. Modellen möjliggör också att tidigt planera hur och
            när de olika stegen ska tas i ett tidigt skede av sjukskrivningen.
            På så vis ökar förutsägbarheten. Det sjunde steget i modellen
            innebär en prövning av ifall den sjukskrivnes sjukpenning borde
            bytas mot sjuk- eller aktivitetsersättning. Därigenom skapas en
            tydligare koppling till systemet med sjuk- och aktivitetsersättning.
          </p>
          <p xml:id="i-JvzMmXPwyjqTFMh6sMfK68">
            Vänsterpartiet menar att en återgång till den steg-för-steg-modell
            som gällde innan införandet av rehabiliteringskedjan vore en bra
            utveckling för sjukskrivningsprocessen. Inför en sådan återgång
            bör modellen utredas och analyseras utifrån dagens förutsätt­ningar.
            Regeringen bör slopa rehabiliteringskedjan och återkomma med förslag
            om en ny rehabiliteringsmodell utifrån steg-för-steg-modellen.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-MaMWGX2nBzaKA42StfZEuc">
            3.2 En trygg och individanpassad sjukförsäkring
          </head>
          <p xml:id="i-Hf8WPRqwUbpsjTYVCuNrMQ">
            I dag utgår Försäkringskassan från en medicinsk bedömningsskala
            vid beslut om sjuk­skrivning, vilket gör att vissa aspekter missas
            eller glöms bort. En sjukförsäkring som ger trygghet måste anpassas
            utifrån individen. Det går inte att bedöma alla människor utifrån
            en och samma mall. Vänsterpartiet vill därför individanpassa sjukförsäkringen
            och bredda bedömningsgrunderna för rätten till sjukpenning och
            sjukersättning.
          </p>
          <p xml:id="i-3Jao8EQmp4sxSuRtvkKVy2">
            Vänsterpartiet vill att fler bedömningsgrunder ska vägas in vid
            beslut om sjukpen­ning och sjukersättning. Sedan förändringarna
            i sjukförsäkringen 2008 får Försäkrings­kassan inte längre ta
            individuell hänsyn till faktorer såsom ålder, kön och tidigare
            arbetslivserfarenhet vid bedömning av arbetsförmågan, detta trots
            att sådana faktorer kan göra att samma sjukdom får helt olika
            konsekvenser för olika människors möjlig­heter att försörja sig
            genom arbete.
          </p>
          <p xml:id="i-2fAXuQAMzjoqDnSgawpVdW">
            En grundläggande princip inom det försäkringsrättsliga området
            är att den försäk­rade är försäkrad i befintligt skick – en princip
            som slagits fast i flera tidigare utred­ningar (bl.a. SOU 2009:89
            och SOU 1995:49). Detta innebär att det är försäkringsfallets
            betydelse för den försäkrade som ska bedömas. En försäkrad som
            saknar möjligheterna att tillgodogöra sig högre utbildning och
            som skadar sin kropp påverkas av naturliga skäl mer än en försäkrad
            som kan ställa om genom att genomgå ytterligare utbildning. Sjukförsäkringen
            saknar, med nuvarande konstruktion, en spärr mot att försäkrade
            hänvisas till yrkesgrupper där avsaknaden av arbetsförmåga beror
            på den försäkrades befintliga skick. Vänsterpartiet anser att
            denna fråga bör regleras inom sjukförsäkringen snarare än arbetsmarknaden
            då det är arbetsoförmågan till följd av sjukdom som är försäkrad
            och att sjukförsäkringen inte ska ställa krav på omställning när
            sådan inte är möjlig. Med nuvarande ordning hamnar sjuka människor
            mellan sjukförsäkringen och arbetsmarknaden, vilket innebär att
            det i många fall blir kommunernas uppgift att genom försörjningsstöd
            försöka hjälpa dessa personer.
          </p>
          <p xml:id="i-GSKCho3s6pCtGd2tjTzpA7">
            Analyser av den bestämmelse som gällde mellan 1997 och 2008 och
            som innebar att Försäkringskassan kunde ta hänsyn till andra faktorer
            – exempelvis i utredningen En trygg sjukförsäkring med människan
            i centrum (S 2018:05) – visar att den användes re­striktivt för
            personer under 60 år. Vid en reform av sjukförsäkringen bör dessa
            analyser vägas in så att det ursprungliga syftet med bestämmelsen
            uppfylls. Regeringen bör åter­komma med förslag om förändringar
            i sjukförsäkringen som gör det möjligt att bedöma arbetsförmågan
            hos den försäkrade utifrån dennes befintliga skick. Detta bör
            riksdagen ställa sig bakom och ge regeringen till känna.
          </p>
          <p xml:id="i-BUwHVH513XKWEV3AB8ZHgX">
            Vänsterpartiet menar vidare att ersättning bör kunna ges i fler
            steg än dagens fyra. I dag kan ersättning ges för en nedsättning
            av arbetsförmåga på fyra nivåer: 25, 50, 75 eller 100 procent.
            Det är ett stelbent system som inte tar hänsyn till verkligheten.
            Till exempel innebär det att den som arbetar 25 procent och känner
            att hen vill pröva att arbeta mer måste gå upp till minst 50 procent.
            Det kan vara ett för stort steg att klara utan att hälsan försämras,
            eller för stort för att alls ens våga ta. Arbetsförmågan kan också
            variera från vecka till vecka eller dag till dag under återgången
            från en sjukskriv­ning. Genom fler nivåer med mindre avstånd individanpassas
            sjukförsäkringen och det blir lättare och mindre riskabelt att
            pröva att börja arbeta igen. Möjligheten till en mer flexibel
            ersättningsmodell som tar hänsyn till den över tid varierande
            arbetsförmågan bör undersökas. Regeringen bör återkomma med förslag
            på förändrade regler i sjuk­försäkringen som möjliggör större
            flexibilitet gällande sjukskrivningens omfattning.
          </p>
        </div>
        <div type="motSignatures">
          <list>
            <item xml:id="i-9viwWFXTC1ko1N8YQV4V9G">
              Ida Gabrielsson (V)
            </item>
            <item xml:id="i-WmWDMcma5xN8K7qK6nTiRH">
              Momodou Malcolm Jallow (V)
            </item>
            <item xml:id="i-5C9uPpMii8esLh9cNEhGK6">
              Maj Karlsson (V)
            </item>
            <item xml:id="i-NU1Xh5CE27P8V35FEjX7CL">
              Daniel Riazat (V)
            </item>
            <item xml:id="i-DTr2EQHdAXRd1gM419NfFa">
              Karin Rågsjö (V)
            </item>
            <item xml:id="i-FdTTUx5WTnVtdP93ZMC1dX">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
