<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-00174">
  <teiHeader>
    <fileDesc>
      <titleStmt>
        <title>Privata sjukvårdsförsäkringar och vårdprioriteringar</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:174 av Karin Rågsjö m.fl. (V)</title>
          <idno type="rdwebb">H802174</idno>
          <rs type="number">174</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H802174/text</ref>
          <ref type="dokument_url_html">http://data.riksdagen.se/dokument/H802174</ref>
          <ref type="dokumentstatus_url_xml">http://data.riksdagen.se/dokumentstatus/H802174</ref>
          <ref type="docx">http://data.riksdagen.se/fil/91CF5B08-99EA-471C-B21E-2A602798F6E3</ref>
          <ref type="pdf">http://data.riksdagen.se/fil/966FEBCC-70EC-44EA-961F-C4588CADEFA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ThZRY2ed5ivYui22uem6cT" type="signed"/>
        <correspContext corresp="i-ThZRY2ed5ivYui22uem6cT">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-2sL8Wm3qarefqztQy7TAbF">
          <date when="2020-09-18"/>
          <time when="08:48:29"/>
        </correspAction>
        <correspAction type="reviewed" xml:id="i-NZLz7G5Yz7xjBVJyXaL61e">
          <date when="2020-09-18"/>
          <time when="11:03:15"/>
        </correspAction>
        <correspAction type="referred" xml:id="i-HWL1BV1UQCfdBiKBKHU9sx">
          <date when="2020-10-14"/>
        </correspAction>
        <correspAction type="assigned" xml:id="i-BKEhVjXyG8u7YuBu3c6tTm">
          <date when="2021-06-02"/>
          <time when="17:07:21"/>
        </correspAction>
        <correspContext corresp="i-BKEhVjXyG8u7YuBu3c6tTm">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-QXY2mYvK98jCZbDwU21G2Z"/>
        <correspContext corresp="i-QXY2mYvK98jCZbDwU21G2Z">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:174 av Karin Rågsjö m.fl. (V) Privata sjukvårdsförsäkringar och vårdprioriteringar</div>
      </div>
      <div type="motBody">
        <div type="motProposal" subtype="förslag">
          <head xml:id="i-EGfahtcnHAzjz5idkXNThu">
            1 Förslag till riksdagsbeslut
          </head>
          <list style="ol">
            <item xml:id="i-2sUMX597FeC8QAQyvQfqM4">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att privata
              sjukförsäkringar inte får utformas på ett sätt som strider mot
              hälso- och sjukvårdslagen och tillämpas i affärsavtal med vårdgivare
              som mottar offentlig finansiering, och detta tillkännager riksdagen
              för regeringen.
            </item>
            <item xml:id="i-GGnkYpNoUEZz8No6mjjJ8N">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att göra en fördjupad
              analys och rapportera effekten av privata sjukvårdsförsäkringar
              när det gäller finansiering av den privata vården, vilka affärsavtal
              som finns och hur de ser ut och relationer mellan bolag, koncernbidrag,
              incitamentsprogram för ledningar, investerares avkastningskrav,
              kopplingar till skatteparadis och effekterna på vårdkonsumtionen,
              och detta tillkännager riksdagen för regeringen.
            </item>
            <item xml:id="i-PgrcKMFowfW3A4TSz7qH13">
              Riksdagen ställer sig bakom det som anförs i motionen om att
              regeringen utifrån människovärdesprincipen och behovs- och solidaritetsprincipen
              bör göra en översyn av hur privata sjukvårdsförsäkringar påverkat
              hälso- och sjukvården och vilka effekter det fått för personer
              med stora vårdbehov, såsom äldre och multisjuka, och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KdvMUGqdtU8fkPBe4nMPgJ">
            2 Vård efter behov
          </head>
          <p xml:id="i-Cbf3KtuFhLZt8es3GgaFcK">
            För Vänsterpartiet är det självklart att det är vårdbehovet,
            inte storleken på plånboken, som ska avgöra vem som får vård först
            eller i vilken omfattning eller vilken kvalitet det är på vården.
            Prioriteringar i vården ska enligt hälso- och sjukvårdslagen (HSL)
            bygga på följande tre principer:
          </p>
          <list style="ul">
            <item xml:id="i-61CpzFUuaFPdohhneeQS4n">
              Människovärdesprincipen: Alla människor har lika värde och samma
              rätt oberoende av personliga egenskaper och funktioner i samhället.
            </item>
            <item xml:id="i-RhhyU8KPAZ9N3djFL3DkHg">
              Behovs- och solidaritetsprincipen: Resurserna bör fördelas efter
              behov.
            </item>
            <item xml:id="i-KFfJV7VTcciZPHTU9fEs3d">
              Kostnadseffektivitetsprincipen: Vid val mellan olika verksamheter
              eller åtgärder bör en rimlig relation mellan kostnader och effekt,
              mätt i förbättrad hälsa och förhöjd livskvalitet, eftersträvas.
            </item>
          </list>
          <p xml:id="i-5tx5fBkJupK9VRFkyAvrL8">
            Tyvärr är dessa principer inte det som i realiteten är styrande
            inom vården i dag. I stället har en ideologiskt driven privatiseringslinje
            och vinstjakt pågått under lång tid och den har urholkat hur vården
            fungerar, vilket leder bort från Vänsterpartiets målsättning om
            en jämlik och behovsstyrd vård. Privata sjukvårdsförsäkringar
            är en del i denna proble­matik.
          </p>
          <p xml:id="i-7YX1Z8LEXLC5HXiW7CNScx">
            I dag omfattas över 680 000 personer av en sjukvårdsförsäkring.
            Störst andel försäk­rade utgör, enligt Vårdanalys, de som arbetar
            inom finansiella tjänster, juridik och eko­nomisk konsultation.
            Via sin sjukvårdsförsäkring kan den enskilde få vård snabbare
            jämfört med om hen inte haft en försäkring. De nyss nämnda yrkesgrupperna
            är gene­rellt sett inte de yrkesgrupper som har de största vårdbehoven
            eller ohälsoproblemen, men de anses ha ett högt marknadsvärde.
            De flesta som omfattas av försäkringarna är försäkrade via sin
            arbetsgivare. I genomsnitt har personer med sjukvårdsförsäkring
            högre inkomst än arbetskraften i övrigt.
          </p>
          <p xml:id="i-41b9xbyQ1nSr75iscqTakW">
            De personer som ska teckna en privat sjukvårdsförsäkring måste
            godkännas, t.ex. måste personen genomgå någon form av hälsodeklaration
            eller bedömas vara arbetsför. Detta till skillnad från det vanliga
            svenska sjukvårdssystemet där alla är försäkrade oavsett bakgrund
            eller hälsonivå. Det innebär att privata sjukvårdsförsäkringar
            vanligt­vis inte inkluderar behandlingar som är kopplade till
            medfödda hälsoproblem, kroniska sjukdomar osv.
          </p>
          <p xml:id="i-HPJ5p4hi8tXsSwJEg8MP18">
            Att någon får vård snabbare än andra med samma eller större vårdbehov
            enbart på grund av en försäkring framstår som en tydlig avvikelse
            från människovärdesprincipen i HSL. Eftersom försäkringsbolagen
            inte omfattas av HSL kan de utan hinder ordna för­säkringssystem
            som går på tvären gentemot vad HSL:s portalparagraf stipulerar.
          </p>
          <p xml:id="i-HJXJV5ovFNa4324qfhjKmP">
            En person som har ett större vårdbehov ska alltid prioriteras
            före en person med ett mindre vårdbehov. Det är varken förenligt
            med människovärdesprincipen eller princip­en om vård efter behov
            på lika villkor att den som har en sjukvårdsförsäkring kan komma
            före till bättre vårdkvalitet och tillgänglighet inom ramen för
            den offentligt finansierade hälso- och sjukvården, jämfört med
            en person som saknar försäkring. Det leder endast till att det
            skapas ett parallellt sjukvårdssystem som innebär att patienter
            vars vård är offentligt finansierad och utförd missgynnas i förhållande
            till patienter med en sjukvårdsförsäkring.
          </p>
          <p xml:id="i-GpTC95wpXEeXceNQ5qLc3B">
            Vårdköerna blir inte heller kortare, även om det säkert kan upplevas
            så för vissa, bara för att några får tillgång till en snabb gräddfil.
            Det skulle vara detsamma som att säga att långa köer i en livsmedelsaffär
            plötsligt blir kortare för alla, om en kassa reserveras endast
            för vip-kunder. Hela poängen med de privata sjukförsäkringarna
            och försäkrings­bolagens lockande reklam är att den som har en
            försäkring ska få vård snabbare än den som inte är försäkrad,
            vilket sker på bekostnad av alla och inte minst av möjligheten
            att upprätthålla en jämlik och behovsstyrd sjukvård.
          </p>
          <p xml:id="i-KU79jp29YGU6Smh3BVzqtj">
            Vänsterpartiet anser inte att det är rimligt att det ska vara
            tillåtet att utforma försäk­ringar som går helt emot HSL och att
            kontraktera privata vårdgivare som samtidigt tar emot offentlig
            finansiering. Normalt har de privata sjukvårdsförsäkringarna kortare
            tider för vårdgaranti. Om en privat utförare av vård har en försäkringspatient
            som ska garan­teras vård inom 7 dagar och en annan, utan försäkring,
            inom 14 dagar är det självklart vem som först får vård. Detta
            oaktat patienternas vårdbehov. Vänsterpartiet anser att det måste
            bli ett stopp för det här.
          </p>
          <p xml:id="i-Lv8ZKfcpMuNWprbKcgnwLr">
            Regeringen bör återkomma med ett förslag som innebär att privata
            sjukförsäkringar inte får utformas på ett sätt som strider mot
            hälso- och sjukvårdslagen och tillämpas i affärsavtal med vårdgivare
            som mottar offentlig finansiering. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-3DSTvzchrNBcM8YygK7WAG">
            3 De privata sjukvårdsförsäkringarnas effekt på hälso- och sjukvården
          </head>
          <p xml:id="i-9oq9rY51o7fd7y1zozpEG2">
            Systemet med privata sjukvårdsförsäkringar är inte bara orättvist
            och leder fel när det kommer till vem som får vilken vård och
            när, utan systemet är även kostnadsdrivande. Bland annat skapas
            en kravkultur där patienterna/kunderna vill få ut maximalt av
            sin försäkring, såsom fler utlåtanden av fler specialister (second
            opinion). Samtidigt har de privata vårdgivarna intresse av att
            sälja så mycket sjukvård som möjligt. Lägg därtill försäkringsbolagens
            administrativa kostnader för att skadereglera och kontrollera
            att människor talar sanning i sina hälsodeklarationer och/eller
            andra avtalskontroller. Dessa steg mot en sjukvård som liknar
            USA:s blir inte billigare, vare sig för det allmänna eller för
            den enskilde.
          </p>
          <p xml:id="i-4np5rkEZYBwD8Ve1RaCbSS">
            Den offentligt utförda vården tyngs ekonomiskt allt mer av besparingar
            och privati­seringar, vilket bl.a. leder till en pressad personalsituation,
            minskad bemanning och längre köer. Detta leder i sin tur till
            att fler känner sig lockade eller tvingade att skaffa sig en privat
            sjukvårdsförsäkring. För arbetslösa, sjuka och andra utsatta grupper
            är det dock svårt att teckna privata sjukvårdsförsäkringar, även
            om de mot förmodan skulle ha råd, om de inte är fullt arbetsföra.
            Det innebär att den offentligfinansierade vården får ta hand om
            en allt större andel kostnadskrävande patienter, samtidigt som
            lönsamheten hålls uppe för försäkringsbolagen.
          </p>
          <p xml:id="i-VYtR23aedykEKFJQKHv56q">
            Omfattande hälsodeklarationer eller krav på att den försäkrade
            är fullt arbetsför är även ett viktigt sorteringsinstrument för
            att få lönsamhet i aktiebolagen. Internationella erfarenheter
            visar att bolagen först vill ha många kunder och en stor marknadsandel.
            I steg två kommer allt hårdare tillämpning av de finstilta paragraferna
            för att de försäk­rade inte ska få ersättning p.g.a. påstådda
            missar enligt avtalet.
          </p>
          <p xml:id="i-HZh1H1GS5V6d8wQJUHCPGR">
            Privata utförare kan finansiera sina overheadkostnader med offentliga
            medel och därmed öka sin lönsamhet och avkastningsmål. Detta samtidigt
            som allt mäktigare bo­lag pressar det offentliga på eftergifter.
            Ett sådant exempel är att förmånsbeskattningen är lägre för sjukvårdsförsäkringar
            som arbetsgivarna tecknar, jämfört med andra arbets­relaterade
            förmåner som förmånsbeskattas.
          </p>
          <p xml:id="i-UWNS2v2BKWbWvk3HAZ8CvX">
            I dag saknar regionerna insyn och närmare kunskap om hur de privata
            vårdgivarna som mottar offentlig finansiering prioriterar sina
            patienter. Det finns därför behov av en omfattande genomlysning,
            för att bl.a. se hur stor del av de privata vårdgivarnas verk­samhet
            som finansieras privat. I Vårdanalys rapport 2020:3 anges: ”Men
            det saknas information om finansiering i både patientregistret
            och de flesta kvalitetsregister vi varit i kontakt med, även om
            också den privat finansierade vården ska ingå där.” De fortsätter
            med att föreslå att regeringen kan ge lämplig aktör i uppgift
            att se över möjligheterna att på nationell nivå samla in och sammanställa
            uppgifter om hur hälso- och sjukvården finansieras.
          </p>
          <p xml:id="i-NNrNnFwbZKEkRZCxy8wLJg">
            Regeringen bör därför ge lämplig myndighet i uppdrag att göra
            en fördjupad analys och rapportera effekten av privata sjukvårdsförsäkringar
            när det gäller finansiering av den privata vården, vilka affärsavtal
            som finns och hur de ser ut och relationer mellan bolag, koncernbidrag,
            incitamentsprogram för ledningar, investerares avkastningskrav,
            kopplingar till skatteparadis och effekterna på vårdkonsumtionen.
            Detta bör riksdagen ställa sig bakom och ge regeringen till känna.
          </p>
          <p xml:id="i-EL1NK7YqTNRxMycrW7Vd4F">
            Regeringen bör även utifrån människovärdesprincipen och behovs-
            och solidaritets­principen göra en översyn av hur privata sjukvårdsförsäkringar
            påverkat hälso- och sjukvården och vilka effekter det fått för
            personer med stora vårdbehov, såsom äldre och multisjuka. Detta
            bör riksdagen ställa sig bakom och ge regeringen till känna.
          </p>
          <p xml:id="i-4q3tVVzHhKHN3ruowt88eT">
            Att planerad vård ställts in och styrts om till att täcka akuta
            behov under pågående pandemi är rimligt. När krisen är över och
            all vård som nu skjuts på framtiden ska åter­upptas är det centralt
            att medicinska behov ska styra hur snabbt den enskilde får vård.
            Därför är det viktigare än någonsin att stoppa vårdbolagens rätt
            att plocka russinen ur kakan och välja dem som har privat sjukvårdsförsäkring
            före alla andra. Regeringen till­satte alldeles nyligen en utredning
            som fått till uppdrag att begränsa privata sjukvårds­försäkringars
            påverkan på offentligt finansierad hälso- och sjukvård. Det välkomnar
            Vänsterpartiet, men ser fortfarande behov av att lyfta denna viktiga
            fråga som motion.
          </p>
        </div>
        <div type="motSignatures">
          <list>
            <item xml:id="i-5cKYn392hBdm9vmbZtMDHG">
              Karin Rågsjö (V)
            </item>
            <item xml:id="i-5psLdPfTk7wFSYNvhPGhhY">
              Nooshi Dadgostar (V)
            </item>
            <item xml:id="i-ZS9MQWH6cunHkxP7nfvrT">
              Momodou Malcolm Jallow (V)
            </item>
            <item xml:id="i-DF64fdrxyAZX6u6UnJKK3W">
              Maj Karlsson (V)
            </item>
            <item xml:id="i-4f8irRfQR9XYzh9PCVYLiQ">
              Daniel Riazat (V)
            </item>
            <item xml:id="i-GDJ2z3d5bBJNQfMxvPZNsM">
              Ilona Szatmari Waldau (V)
            </item>
            <item xml:id="i-SoL9kNp2Yn8h89CN8ChqZ3">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
