<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-00389">
  <teiHeader>
    <fileDesc>
      <titleStmt>
        <title>Beredskap mot pandemier</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:389 av Karin Rågsjö m.fl. (V)</title>
          <idno type="rdwebb">H802389</idno>
          <rs type="number">389</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H802389/text</ref>
          <ref type="dokument_url_html">http://data.riksdagen.se/dokument/H802389</ref>
          <ref type="dokumentstatus_url_xml">http://data.riksdagen.se/dokumentstatus/H802389</ref>
          <ref type="docx">http://data.riksdagen.se/fil/05FB44F5-E606-48E3-8267-9A2423F0C80E</ref>
          <ref type="pdf">http://data.riksdagen.se/fil/1E02304E-24F6-432D-ADD9-4541C58BB184</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GYMHvnkvqNzfwyKU5LhFVf" type="signed"/>
        <correspContext corresp="i-GYMHvnkvqNzfwyKU5LhFVf">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-EtWQvLSeiBp2DW8b9eohjj">
          <date when="2020-09-24"/>
          <time when="15:41:46"/>
        </correspAction>
        <correspAction type="reviewed" xml:id="i-2qRtAB7KXWZu2P5m7bqhNn">
          <date when="2020-09-25"/>
          <time when="09:52:03"/>
        </correspAction>
        <correspAction type="referred" xml:id="i-4qDNjML1QjbSJzagjGsbCp">
          <date when="2020-10-14"/>
        </correspAction>
        <correspAction type="assigned" xml:id="i-5vAaJCijBrZTmG2f2uTo5T">
          <date when="2021-06-09"/>
          <time when="17:30:12"/>
        </correspAction>
        <correspContext corresp="i-5vAaJCijBrZTmG2f2uTo5T">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-CZsFofeHJebV2rSyHt2bGG"/>
        <correspContext corresp="i-CZsFofeHJebV2rSyHt2bGG">
          <ref type="uppgift">2020/21:SoU8</ref>
          <ref type="ref_dok_id">H801SoU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU8</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JGbhu18nU6r5bTzy3J9w9A"/>
        <correspContext corresp="i-JGbhu18nU6r5bTzy3J9w9A">
          <ref type="uppgift">2020/21:SoU14</ref>
          <ref type="ref_dok_id">H801SoU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU14</ref>
          <ref type="ref_dok_titel">Covid-19-pandemin och därmed sammanhängande frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PS45koyiqHeHTRV2FApdZw"/>
        <correspContext corresp="i-PS45koyiqHeHTRV2FApdZw">
          <ref type="uppgift">2020/21:FöU7</ref>
          <ref type="ref_dok_id">H801FöU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-i5bDDfyRTBqu3egXkewD8"/>
        <correspContext corresp="i-i5bDDfyRTBqu3egXkewD8">
          <ref type="uppgift">2020/21:SoU17</ref>
          <ref type="ref_dok_id">H801SoU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU17</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:389 av Karin Rågsjö m.fl. (V) Beredskap mot pandemier</div>
      </div>
      <div type="motBody">
        <div type="TOC" xml:id="i-JAL4f8zwV3HenVTD2SFKq5">
          <head>
            Innehållsförteckning
          </head>
          <list>
            <item style="indent-level: 1">
              1 Förslag till riksdagsbeslut
            </item>
            <item style="indent-level: 1">
              2 Myndigheters, regioners och kommuners krisberedskap
            </item>
            <item style="indent-level: 2">
              2.1 Regioners krisberedskap och hälso- och sjukvård
            </item>
            <item style="indent-level: 2">
              2.2 Vad har påverkat dödstalen i Sverige?
            </item>
            <item style="indent-level: 2">
              2.3 Tydligare ledning och styrning
            </item>
            <item style="indent-level: 2">
              2.4 Nationell strategi vid pandemier, olyckor eller andra kriser
            </item>
            <item style="indent-level: 2">
              2.5 Utveckla sjukvården
            </item>
            <item style="indent-level: 2">
              2.6 Material och utrustning
            </item>
            <item style="indent-level: 2">
              2.7 Produktionsberedskap av vaccin
            </item>
            <item style="indent-level: 2">
              2.8 Utred förutsättningarna för statligt ägande av apoteken
            </item>
            <item style="indent-level: 2">
              2.9 Nationella lager och inhemsk produktion
            </item>
            <item style="indent-level: 2">
              2.10 Regionernas lagerhållning
            </item>
            <item style="indent-level: 2">
              2.11 Långsiktiga effekter och risk för psykisk ohälsa
            </item>
            <item style="indent-level: 2">
              2.12 Behovet av att utbilda vårdpersonal
            </item>
            <item style="indent-level: 2">
              2.13 Rehabilitering
            </item>
          </list>
        </div>
        <div type="motProposal" subtype="förslag">
          <head xml:id="i-KPxu1xrmXNAComE1VKnwtB">
            1 Förslag till riksdagsbeslut
          </head>
          <list style="ol">
            <item xml:id="i-L4VoZXn6CRgCAHzf94Ui5P">
              Riksdagen ställer sig bakom det som anförs i motionen om att
              regeringen bör ta initiativ till en nationell transparent kartläggning
              av regionernas förmåga att härbärgera större infektionsutbrott,
              större olyckor samt andra kriser och tillkännager detta för regeringen.
            </item>
            <item xml:id="i-7oxtNoKBBRqQtaRTUMRiiF">
              Riksdagen ställer sig bakom det som anförs i motionen om nationella
              krisberedskapsövningar inom hälso- och sjukvården och tillkännager
              detta för regeringen.
            </item>
            <item xml:id="i-RFPF41moYMVmVSHSXhjBUD">
              Riksdagen ställer sig bakom det som anförs i motionen om stärkt
              långsiktigt informationsarbete från Folkhälsomyndigheten och tillkännager
              detta för regeringen.
            </item>
            <item xml:id="i-UYN9ij3STt7mA96BYeFje8">
              Riksdagen ställer sig bakom det som anförs i motionen om att
              samtliga privata vårdföretag med avtal från regionen enligt lag
              ska ingå i regionernas/statens krisberedskap och tillkännager
              detta för regeringen.
            </item>
            <item xml:id="i-JoxaDd4jTpwYRk3udSba8Y">
              Riksdagen ställer sig bakom det som anförs i motionen om att
              staten ska ha det övergripande ansvaret vid pandemier, olyckor
              eller andra kriser och tillkännager detta för regeringen.
            </item>
            <item xml:id="i-K5VULjM1CZyiND2dujHxPX">
              Riksdagen ställer sig bakom det som anförs i motionen om en nationell
              samordning för att tillgodose att vården kan härbärgera ett stort
              antal sjuka patienter på kort tid samt ta emot patienter efter
              större olyckor och tillkännager detta för regeringen.
            </item>
            <item xml:id="i-Wt1joRWbHSfLw5FPvWUfA">
              Riksdagen ställer sig bakom det som anförs i motionen om att
              regeringen bör ta initiativ till en nationell strategi för tillräckligt
              många vårdplatser utifrån bl.a. demografiska behov, krisberedskap
              och långsiktiga kompetensbehov och tillkännager detta för regeringen.
            </item>
            <item xml:id="i-YTwFkMMhY3AedJAUaU63Sc">
              Riksdagen ställer sig bakom det som anförs i motionen om att
              utreda hur produktion av skyddsutrustning och förbrukningsmaterial
              för vård och omsorg kan säkras inom Sverige och tillkännager detta
              för regeringen.
            </item>
            <item xml:id="i-Pm3U313kgZpXR2FPPQFByZ">
              Riksdagen ställer sig bakom det som anförs i motionen om att
              utreda förutsättningarna för offentligt ägd tillverkningsindustri
              av vaccin och tillkännager detta för regeringen.
            </item>
            <item xml:id="i-SA7tUHWbKNC114GM76zC5h">
              Riksdagen ställer sig bakom det som anförs i motionen om att
              regeringen bör initiera en översyn av apoteksmarknaden och förutsättningarna
              för ett statligt ägande av apoteken och tillkännager detta för
              regeringen.
            </item>
            <item xml:id="i-Jf5crBfv7LyT3H7cvUc3WC">
              Riksdagen ställer sig bakom det som anförs i motionen om behovet
              att införa ett nationellt lager av medicinsk utrustning och relevanta
              läkemedel som en del av krisberedskapen och tillkännager detta
              för regeringen.
            </item>
            <item xml:id="i-GkpRiJr9X127Q6L23FSjKo">
              Riksdagen ställer sig bakom det som anförs i motionen om behovet
              av lagstiftning om att regionerna ska ha pandemilager med skyddsutrustning
              etc. för tre månaders förbrukning och tillkännager detta för regeringen.
            </item>
            <item xml:id="i-7nENhghe9JQS9rP8WS1DDb">
              Riksdagen ställer sig bakom det som anförs i motionen om att
              regeringen bör ta initiativ till ett brett program mot psykisk
              ohälsa till följd av pandemin och tillkännager detta för regeringen.
            </item>
            <item xml:id="i-QbagJA6Qanqab9rJnd7FeT">
              Riksdagen ställer sig bakom det som anförs i motionen om att
              det behövs en långsiktig utbildningsplan för att tillgodose framtida
              rekryteringsbehov inom vård och hälsovård med ökad kvalitet och
              ökad personaltäthet och tillkännager detta för regeringen.
            </item>
            <item xml:id="i-KeV7EWAKAHtXiKdqiwFewi">
              Riksdagen ställer sig bakom det som anförs i motionen om att
              regeringen och relevanta myndigheter tillsammans med SKR på lämpligt
              sätt bör intensifiera rehabiliteringsinsatserna för de som drabbats
              av covid-19, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-BHPUMrNCA3q1qNJAMWCrTA">
            2 Myndigheters, regioners och kommuners krisberedskap
          </head>
          <p xml:id="i-7kqyK9BwC9GSgz4P4You7s">
            Ett antal lagar är styrande kring myndigheters krisberedskap.
            Till det kommer ett antal föreskrifter från olika myndigheter,
            t.ex. Socialstyrelsens föreskrifter och allmänna råd om katastrofmedicinsk
            beredskap. Organisatoriskt ska samma organisation och ansvars­fördelning
            gälla under kriser som innan. Kommunalt och regionalt kan krislednings­nämnder
            utses. På nationell nivå finns dock ingen speciell ”generalstab”.
          </p>
          <p xml:id="i-Ns4T89JwuKFR4bB2tajiap">
            För att vår beredskap ska vara god krävs mer än lagar och föreskrifter.
            Det krävs en aktiv planering utifrån riskanalyser och kompetensutveckling
            och regelbundna övningar.
          </p>
          <p xml:id="i-RHwbx61YHzQgyGhEKvLYzg">
            Pandemin med covid-19 har satt kommunernas krisberedskap på prov
            i verkligheten. Socialtjänsten har en viktig roll vid en kris
            genom att se till att de ordinarie verksam­heterna fortsatt fungerar
            med god kvalitet men också genom att ha beredskap för att det
            kan uppkomma nya målgrupper och även nya behov hos individer som
            redan har kontakt med socialtjänsten. Insamlingen för öppna jämförelser
            genomfördes innan pandemin och kan ge en bild av hur väl förberedda
            kommunerna var inför en kris. Resultaten från öppna jämförelser
            visar att andelen kommuner som har en aktuell kontinuitetsplan,
            en plan för att upprätthålla verksamhet för särskilt sårbara grupper
            vid en kris, är 43 procent. Andelen gäller för särskilda boendeformer
            för äldre, hemtjänst och bostad med särskild service för vuxna
            enligt LSS. Vid upphandlingar är krisberedskap en fråga som sällan
            tas med i förfrågningsunderlagen.
          </p>
          <head type="h2" xml:id="i-UCRWTuV2sVH8nKnupewnVP">
            2.1 Regioners krisberedskap och hälso- och sjukvård
          </head>
          <p xml:id="i-WwXiZ9viiDqHWg8zqg8qrQ">
            Regionernas krishantering regleras av lagen (2006:544) om kommuners
            och regioners åtgärder inför och vid extraordinära händelser i
            fredstid och höjd beredskap. Enligt lagen är regionerna skyldiga
            att förbereda sig och ha en plan för hur extraordinära händelser
            ska hanteras. Lagen slår fast att alla regioner ska ha en särskild
            krisledningsnämnd som kan ta över hela eller delar av de vanliga
            regionnämndernas uppgifter under en extraordi­när händelse. Enligt
            lagen (2006:544) ska regionerna vid en allvarlig händelse lämna
            lägesrapporter och information om en extraordinär händelse. Informationen
            ska röra händelseutvecklingen, tillståndet, den förväntade utvecklingen
            samt vidtagna och plane­rade åtgärder. Regionen ska lämna lägesrapporter
            och information till Socialstyrelsen och länsstyrelsen. Socialstyrelsen
            skriver i sin risk- och sårbarhetsanalys från 2016: ”Även om landstingens
            krishanteringsförmåga överlag kan uppfattas som god visar indikatorsrapporteringen
            på en del förhållandevis allvarliga brister kring deras generella
            krisberedskap.” Vidare anges att drygt hälften av landstingen
            inte har övat krislednings­nämnden under aktuell period. Den främsta
            orsaken anges vara organisatoriska föränd­ringar. I flera fall
            har nämnden informerats eller utbildats men av olika skäl har
            ingen praktisk övning genomförts.
          </p>
          <p xml:id="i-CBx377QWD7gr6T2dW2CKCe">
            SKR:s (Sveriges Kommuner och Regioner) rapport Självstyre och
            samverkan be­skriver hur Sveriges organisatoriska beredskap ser
            ut inför pandemier och kriser. Av rapporten framgår att en tydlig
            struktur för samverkan saknades innan covid-19-pande­min. Efter
            att pandemin utbrutit tog regionernas läkemedelsansvariga initiativ
            till en ny samverkanstruktur. Vidare beviljade Läkemedelsverket
            partihandelstillstånd och till­stånd att handla med läkemedel
            för respektive fyrlänsregion, vilket var en förutsättning för
            att regionerna enligt regelverket skulle kunna köpa in och äga
            läkemedel i det natio­nella läkemedelsförrådet. Enligt SKR har
            det varit en utmaning att vissa av de uppdrag som regeringen lämnade
            till myndigheterna inledningsvis skapade otydlighet om ansvars­fördelning
            och mandat. Socialstyrelsen lyckades dock agera så att alla regioner
            hade tillgång till skyddsutrustning.
          </p>
          <p xml:id="i-MaCwYB4zPNspwvJKGtTnNV">
            Den bild man får av beredskapen inför pandemier är att det finns
            stora brister. Många människor har gjort fantastiska arbetsinsatser.
            Genom den befintliga organisa­tionen löstes brister kring mandat
            när det gäller olika ansvarsområden genom samord­ning och samverkan.
            Dessvärre vidtog regionerna liksom andra myndigheter många insatser
            efter att pandemin blev en verklighet. Fungerande beredskapsplaner
            och rutiner måste finnas innan en kris bryter ut. Att samverka
            fram lösningar först under pågående kriser är inte optimalt. Det
            är av största vikt att vi får en samlad bild över sjukvårdens
            förmåga och beredskap att hantera inte bara denna pandemi utan
            även kommande pan­demier och samhälleliga kriser.
          </p>
          <p xml:id="i-AE5A3vh4VD6HvHZCxqJL4p">
            Regeringen bör därför ta initiativ till en nationell transparent
            kartläggning av regio­nernas förmåga att härbärgera större infektionsutbrott,
            större olyckor samt andra kriser. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-WozpvCKHRtAi6VFV9a2UCP">
            2.2 Vad har påverkat dödstalen i Sverige?
          </head>
          <p xml:id="i-FSC7bDKGVM7mc1sikhbnJ9">
            Det finns behov av analyser på många plan av hur pandemin har
            slagit i Sverige och varför. I Stockholms kommun har t.ex. 7,6
            procent boende på särskilt boende för äldre (SÄBO) avlidit i covid-19
            t.o.m. 1 juli i år. I hela Sverige var siffran 2,8 procent. Ett
            annat exempel som sticker ut är att i Stockholms kommun finns
            det över 14 000 smit­tade som bor på SÄBO. Där Familjeläkarna
            var medicinskt ansvariga avled 9 procent av de boende men inom
            Capios boenden avled 5 procent. Det är ytterst relevant att utreda
            vem som bär ansvaret för detta och vad skillnaden beror på. Det
            finns anledning att anta att skillnaden inte beror på den svenska
            strategin. Cirka 1 miljon svenskar var på resor utomlands under
            sportlovet. De kom tillbaka från länder som då inte hade rapporterat
            någon spridning, som USA och Storbritannien. Det finns många frågor
            som behöver ses över, bl.a. av den kommission som är tillsatt
            av regeringen.
          </p>
          <head type="h2" xml:id="i-2wJjzFn89b41FkBCkZPjVU">
            2.3 Tydligare ledning och styrning
          </head>
          <p xml:id="i-Fff1P1epCjkgT7LpmBCwip">
            Ledningen och styrningen av Sverige ska fungera på samma sätt
            under normala förhål­landen som i kris. En del av detta är det
            kommunala självstyret. När en global pandemi drabbar Sverige ska
            närhetsprincipen gälla. Små kommuner ska ta samma ansvar som stora
            kommuner. Dessvärre finns det mycket som tyder på att Sveriges
            decentraliserade styrning försvårar genomförandet av samhällets
            uppgifter i krislägen. Det kommunala självstyret blir ett hinder
            för en rationellt fungerande organisation.
          </p>
          <p xml:id="i-56qCjxvohZUz5rQ5iSXXMV">
            Socialstyrelsens riktlinjer om tillgång till förbrukningsmaterial
            inom vården vid kriser prioriteras bort av regioner. Om vi jämför
            med andra kriser så har vi en annan struktur och ledning. Exempelvis
            vid säkerhetspolitiska kriser har vi inte ett flertal självstyrande
            förband utan överbefälhavare som leder uppdraget. Vänsterpartiet
            anser att det behövs en tydligare nationell styrning av nödvändiga
            resurser vid stora olyckor, kriser och pan­demier. Fördelningen
            av resurser som personal, byggnader, transportmedel och sjuk­vårdsmaterial
            måste styras och koordineras från en nationell nivå. Det måste
            snabbt kunna tas fram provtagningssystem, smittspårningskapacitet
            och stöd till underbeman­nade verksamheter för att kunna ge svårt
            sjuka rätt vård.
          </p>
          <p xml:id="i-L1zHrm9PzVAWZKd98D1ZbP">
            De rekommendationer som t.ex. Socialstyrelsen och Folkhälsomyndigheten
            tar fram kring beredskap inför svåra kriser måste få större tyngd
            lokalt. Nationellt styrda kris­beredskapsövningar måste genomföras
            regelbundet. Det bör ske minst vartannat år under ledning av Socialstyrelsen
            och Myndigheten för samhällsskydd och beredskap (MSB). Övningar
            ska noggrant följas upp av funktionstester/stresstester. Övningarna
            måste ge effekt och fungera i verkliga skeenden. Förutom i reguljära
            utbildningar behöver nu verksamma i vård och omsorg få utbildning
            i katastrofmedicin.
          </p>
          <p xml:id="i-JsHbTeEX4ybnLuByJQ73Si">
            Vänsterpartiet föreslår att riksdagen ställer sig bakom det som
            anförs i motionen om nationella krisberedskapsövningar inom hälso-
            och sjukvården och tillkännager detta för regeringen.
          </p>
          <p xml:id="i-YNruEZQAGMXkpgP2robMWp">
            I en pandemi är kravet på information och kommunikation stort.
            Mängden informa­tion till människor blir allt större liksom vilseledande
            påståenden från grupper och även stater. Folkhälsomyndigheten
            som ansvarar för den nationella övergripande informa­tionen i
            en pandemi ställs inför nya och ökade utmaningar och krav. Långsiktigt
            måste myndighetens informationsmöjligheter stärkas i syfte att
            nå fram till olika befolknings­grupper och individer. Detta måste
            beaktas av regeringen inför utvärderingen av pande­min och inte
            minst i information till och kommunikation med medborgarna.
          </p>
          <p xml:id="i-GLsLXRTHY65L5ewHYZijwk">
            Vänsterpartiet föreslår att riksdagen ställer sig bakom det som
            anförs i motionen om stärkt långsiktigt informationsarbete från
            Folkhälsomyndigheten och tillkännager detta för regeringen.
          </p>
          <p xml:id="i-G3K1Lfux1GbW1SykpbhTts">
            Offentligt finansierade privata vårdenheter ska omfattas av statens
            krisberedskap och samma krav som kommunala verksamheter. I dag
            försvåras bekämpningen av pandemier då samhällets samlade resurser
            inte drar mot samma mål.
          </p>
          <p xml:id="i-WTeAPUHnxz8PQxvsq8rW1W">
            Vänsterpartiet föreslår att riksdagen ställer sig bakom det som
            anförs i motionen om att samtliga privata vårdföretag med avtal
            från regionen enligt lag ska ingå i regionernas/statens krisberedskap
            och tillkännager detta för regeringen.
          </p>
          <head type="h2" xml:id="i-FzWFFkGvX49nM5TUkrV1Q6">
            2.4 Nationell strategi vid pandemier, olyckor eller andra kriser
          </head>
          <p xml:id="i-JoJGCCi6PTj9BJEBLUR9ti">
            Folkhälsomyndighetens skrift Pandemiberedskap – Hur vi förbereder
            oss visar hur många olika instanser som är delaktiga i pandemibekämpning
            på olika nivåer. Tidigare gav Socialstyrelsen ut Nationell plan
            för pandemisk influensa. Vikten av att det huvud­sakliga ansvaret
            ligger på den nationella nivån har klart påvisats under nuvarande
            pan­demi. 290 kommuner, 21 regioner och en mängd statliga myndigheter
            behöver samord­nas tydligare. Detta måste ske omedelbart när en
            pandemi bryter ut. Tidskrävande samverkan och framtagande av nya
            rutiner och samarbetsorgan m.m. skapar onödiga tidsfördröjningar.
            Samverkan är bra men det måste ske på ett sådant sätt att inte
            en tidsfördröjning sker.
          </p>
          <p xml:id="i-EbqzGLb8rsL1Unvo2qmB9m">
            Staten ska ha det övergripande ansvaret vid pandemier, olyckor
            eller andra kriser. Detta bör riksdagen ställa sig bakom och ge
            regeringen till känna.
          </p>
          <p xml:id="i-pAd3PtqPRLw55Xju2vTfm">
            I en nationell plan som gäller hälso- och sjukvården är det viktigt
            att alla resurser utnyttjas på ett optimalt sätt, detta både regionalt
            och nationellt. Pandemier liksom olyckor och andra kriser kan
            drabba sjukvården olika hårt i olika regioner. Regionerna i Sverige
            har olika stora resurser och de har ansvar för olika många invånare.
            Regioner med olika befolkningsstrukturer har olika ekonomiska
            resurser. Regioner med omfattande glesbygd har ofta mer inhyrd
            personal. Regioner med många välutbildade yngre och medelålders
            har mer resurser än de med många pensionärer med låga pensioner,
            och regioner med omfattande glesbygd har stora utmaningar. Regionernas
            samlade sjukvårds­resurser måste kunna användas på ett optimalt
            sätt vid pandemier och stora kriser. Därför behövs det en nationell
            samordning med en färdig struktur redan innan en kris bryter ut.
          </p>
          <p xml:id="i-LJ269zxuf9MY8nmFvnQg6g">
            Regeringen bör ta initiativ till en nationell samordning för
            att tillgodose att vården kan härbärgera ett stort antal sjuka
            patienter på kort tid samt ta emot patienter efter större olyckor.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-EhQT7PNbc7AbhznZhdbRmQ">
            2.5 Utveckla sjukvården
          </head>
          <p xml:id="i-FajJAgFJZDuVFhApL2M4zY">
            Antalet vårdplatser per invånare har mer än halverats sedan 1994.
            Det beror dels på ändrade tekniska och behandlingsmässiga förutsättningar,
            dels på personalbrist. Staten står för ca 1,5 procent av kostnaderna
            för hälso- och sjukvård (IHE rapport 2019:5). Olika regioner har
            olika ekonomiska förutsättningar. Regioner med delar som omfattas
            av avfolkning och med många fattigpensionärer har svårt att satsa
            mer pengar. Andra regioner spenderar mycket pengar på konsulter
            och på att ge vinstsyftande bolag hög avkastning. Underskott på
            sjukvårdsenheter kan bero på underfinansiering och inte på att
            det finns för många anställda med för bra arbetsvillkor. Vänsterpartiet
            har i sitt budgetförslag ökade satsningar på sjukvården i synnerhet
            inom regioner med stor gles­bygd (mot. 2020/21:V700).
          </p>
          <p xml:id="i-WMdo2DfFmroyRz261uWMLJ">
            Regeringen bör ta initiativ till en nationell strategi för tillräckligt
            många vårdplatser utifrån bl.a. demografiska behov, krisberedskap
            och långsiktiga kompetensbehov. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-8rWJK89dFf5ErpHATWAywQ">
            2.6 Material och utrustning
          </head>
          <p xml:id="i-MKAh5C3oXBMx8jDuktFKFd">
            Krisberedskapen inför stora påfrestningar i hälsovården har minskat.
            Sårbarheten kring tillgången till livsnödvändiga läkemedel och
            nödvändigt sjukvårdsmaterial är inte acceptabel. För att säkra
            tillgången till nödvändig sjukvårdsutrustning måste det finnas
            en helt annan beredskap. Covid-19-pandemin har visat på risken
            för att leveranser av utrustning från utlandet stoppas. När väl
            krisen slår till är det sent att börja planera upphandlingar av
            god kvalitet. Kraven på beredskapslager måste skärpas för kommuner
            och regioner. De måste även följa kraven som slås fast i lagar
            och andra relevanta myndighetsbeslut.
          </p>
          <p xml:id="i-6YTKHoAhiMzTPPr7EAyS8D">
            Nationellt måste det även finnas omsättningslager för att stödja
            extra hårt drabbade platser. Krisberedskapen måste även innefatta
            möjlighet till produktion av skyddsutrust­ning för personal inom
            vård och omsorg. Det kan ske via avtal med privata företag. Men
            privata företag kan gå omkull eller flytta utomlands. Det måste
            även finnas offentliga resurser att producera skyddsutrustning.
          </p>
          <p xml:id="i-TXkd7jgiLRwzKnCDcQb9gZ">
            I utredningen Hälso- och sjukvård i det civila samhället (SOU
            2020:23) uppmärk­sammas det nordiska perspektivet. I utredningen
            konstateras bl.a. att vid krissituationer under längre tid så
            är det inte Sverige isolerat som drabbas. Det gäller inte enbart
            vid säkerhetspolitiska kriser utan även vid pandemier. Sverige
            bör ha egna resurser för att bättre kunna klara krissituationer
            när det gäller läkemedel samt sjukvårdsmaterial. Men även det
            nordiska perspektivet bör uppmärksammas.
          </p>
          <p xml:id="i-FiiHfpGo9yrc6GzERMSWr7">
            I ett avtal med Finland från 1992 omnämns samarbete kring hälso-
            och sjukvård. Ett liknande avtal har ingåtts med Norge. Enligt
            uppgift finns det ingen förvaltning av av­talen. Utredningen menar
            att Sverige bör verka för ett reviderat avtal där relevanta läkemedel
            och hälso- och sjukvårdsmaterial kan ingå. Vänsterpartiet anser
            att pandemi­aspekten bör belysas ur ett nordiskt perspektiv när
            det gäller försörjning av relevanta varor. Nordiska avtal bör
            återkommande uppdateras för att beakta utvecklingen av produktion
            och leveransmöjligheter i Sverige och Norden av varor som är nödvändiga
            i en pandemi.
          </p>
          <p xml:id="i-8JoWoYTusHzoa8dpcqH3eq">
            Vänsterpartiet föreslår att riksdagen ställer sig bakom vad som
            anges i motionen om att utreda hur produktion av skyddsutrustning
            och förbrukningsmaterial för vård och omsorg kan säkras inom Sverige
            och tillkännager detta för regeringen.
          </p>
          <head type="h2" xml:id="i-Tbf1eFrGizf7MwhbvTfbyc">
            2.7 Produktionsberedskap av vaccin
          </head>
          <p xml:id="i-HvxFf7hpUPMcQUeeWS1fyH">
            I den nationella risk- och förmågebedömningen för 2016 ansåg
            MSB att Sverige är fort­satt beroende av import av läkemedel.
            Sveriges inhemska produktion av läkemedel är liten och inga vacciner
            produceras nationellt. Samtidigt har apotek, sjukhus och gros­sister
            minskat sin lagerhållning. Dessa strukturella problem, som förstärkts
            i Sverige genom kommersialiseringsbeslutet 2009, finns i flera
            länder. Bristen på läkemedel finns även runt om i Europa. Alarmerande
            rapporter kommer från bl.a. Frankrike, Italien, Belgien, Polen
            och Nederländerna. Nederländernas hälsominister har föreslagit
            en offentligt ägd läkemedelstillverkare på EU-nivå (RiR 2018:6).
          </p>
          <p xml:id="i-2MgxUQQ1Z1dqiJrPrNoaek">
            Enligt Vänsterpartiet måste den svenska regeringen arbeta vidare
            inom EU för att säkra läkemedelstillgång som inte kan anstå. Sverige
            bör ställa sig positivt till offentligt ägda läkemedels- och vaccintillverkare,
            detta i någon form där även tillverkning i Sverige bör omfattas.
            Motivet från den nederländska hälsoministern, att pröva frågan
            om offentligt ägd läkemedelstillverkare, är att en tillverkare
            utan kommersiella intressen kan bidra till att säkra tillgången
            på viktiga läkemedel. Vänsterpartiet delar denna upp­fattning.
            Förutsättningarna för offentligt ägd tillverkningsindustri för
            läkemedel och vaccin som inte kan anstå bör undersökas noggrant.
            Frågan är inte ny. Enligt en tidigare rapport från Socialstyrelsen
            som överlämnades till regeringen den 1 november 2005 kan Sverige
            inte räkna med att få tillgång till de mängder vaccin som behövs,
            åtminstone inte under tidiga delar av en pandemi. Med en inhemsk
            produktion så skulle möjlighe­terna att få vaccin till Sveriges
            befolkning öka.
          </p>
          <p xml:id="i-N6to6DiVfkVkpXqWpTB3RC">
            Regeringen bör utreda förutsättningarna för offentligt ägd tillverkningsindustri
            av vaccin. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-MKkJdTaPrtDsFEMNAXAb9P">
            2.8 Utred förutsättningarna för statligt ägande av apoteken
          </head>
          <p xml:id="i-3X34TzYQZ3WrWgCyNQnw5i">
            Enligt en Novusundersökning vill drygt sex av tio svenskar återförstatliga
            apoteken (17 april 2020). Enligt Vänsterpartiet bör syftet med
            läkemedelsdistribution vara att lindra och läka sjukdom genom
            godkända läkemedel. Efter kommersialiseringsbeslutet av apoteken
            har nya affärsmodeller uppstått för att öka aktieägarvärdet. Olika
            kluster/kedjor kombinerar t.ex. livsmedelsaffärer med apotek,
            apotek med vårdbolag osv. Folkhälsoaspekten skjuts i bakgrunden
            när nödvändigt samarbete mellan konkur­rerande apotek inte går
            att genomföra eller informationsflödet om läkemedelstillgången
            inte är öppet redovisad.
          </p>
          <p xml:id="i-DLWFqriUmaJGkUjM7vQmRX">
            Regeringen bör initiera en översyn av apoteksmarknaden och förutsättningarna
            för ett statligt ägande av apoteken. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-CEkrvSxZaht1g5tYLpeh8p">
            2.9 Nationella lager och inhemsk produktion
          </head>
          <p xml:id="i-Sfn9wa7UyQ7D51HSSD9jtE">
            Under lång tid har Sveriges beredskap inför pandemier och kriser
            försvagats. Kommer­sialisering av hälsovård har gjort att tillgången
            till medicin och sjukvårdsmaterial är sårbar. Stora globala vinstsyftande
            bolag prioriterar vad som är bäst för dem själva och inte vad
            som är bäst för folkhälsan. Vänsterpartiet anser att det behövs
            ett nationellt ansvar för lager av skyddsutrustning och även en
            inhemsk produktion.
          </p>
          <p xml:id="i-43Y9N74cagBg28nvrN8xPM">
            Den utredning som tillsattes av regeringen 2018 (dir 2018:77)
            ska belysa och ge förslag på hur beredskapen med sjukvårdsutrustning
            och läkemedel kan stärkas. Enligt Vänsterpartiets mening måste
            utgångspunkten för regeringen vara att bygga upp ett robust system
            som klarar olika kriser där import av skyddsutrustning och läkemedel
            till Sverige stoppas. Det går inte att vänta tills nästa kris
            är i full blom. För sent och för lite kan inte vara utgångspunkten.
            Nationella lager ska innehålla nödvändiga artiklar som har tillräcklig
            hållbarhet via s.k. omsättningslager. Frågan är inte om utan hur
            nationella lager för beredskap i kriser ska se ut.
          </p>
          <p xml:id="i-Eh9Rso2rQHTvQPDY6ScfwT">
            Regeringen bör därför ta initiativ till att införa ett nationellt
            lager av medicinsk utrustning och relevanta läkemedel som en del
            av krisberedskapen. Detta bör riksdagen ställa sig bakom och ge
            regeringen till känna.
          </p>
          <head type="h2" xml:id="i-9bTZphi1JKZeJVnfU16VAS">
            2.10 Regionernas lagerhållning
          </head>
          <p xml:id="i-3VEeE2Yer9hG3xZYrpQ6BC">
            I Sverige är det regionerna som bedriver sjukvård och delvis
            kommunerna. Vid en pandemi är det regionerna som är ansvariga
            för att bedriva medicinsk vård. För att detta ska möjliggöras
            behöver det finnas en pandemiplan som ska användas i beredskaps­syftande
            arbete. I alltför många fall har regioner underlåtit att arbeta
            enligt myndig­heters rekommendationer. Lager har hållits i långtradare
            ute på vägarna enligt just in time-modellen.
          </p>
          <p xml:id="i-TisaUcBiPGxzypNsuLtrMV">
            För att vårdpersonalen ska kunna bedriva ett effektivt vårdarbete
            krävs bl.a. skydds­utrustning. Saknar personalen skyddsutrustning
            finns det risk att vissa vårdbehövande patienter prioriteras bort.
            Det går inte att vänta med upphandlingar tills alla andra regio­ner
            och länder efterfrågar skyddsutrustning. Enligt radioprogrammet
            Ekot saknade Sveriges tre största regioner tillräckligt stora
            lager när pandemin bröt ut. Regionerna har begärt 7,7 miljarder
            kronor i ersättning av regeringen för kostnader under pandemin
            t.o.m. 31 augusti i år. 70 procent handlar om inköp av skyddsutrustning
            till personalen i sjukvården. Region Skåne har exempelvis begärt
            433 miljoner kronor vilket är 314 kronor per invånare. Att köpa
            in skyddsutrustning och andra nödvändiga artiklar mitt under en
            pandemi är dyrt. Regionerna bör ha ett lagkrav på sig att åtminstone
            ha pande­milager för tre månaders förbrukning.
          </p>
          <p xml:id="i-XBxKabxzUM36VRRhGrkFdx">
            Regeringen bör därför ta initiativ till lagstiftning om att regionerna
            ska ha pandemi­lager med skyddsutrustning etc. för tre månaders
            förbrukning. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-EQetC5YC3ELEEL8rZNLSjX">
            2.11 Långsiktiga effekter och risk för psykisk ohälsa
          </head>
          <p xml:id="i-FgkC1k97VP7EzcLDgAxzew">
            När denna motion skrivs i september 2020 vet vi inte hur länge
            pandemin kommer att pågå. Vi känner inte heller till alla konsekvenser
            av pandemin och bekämpningen av denna. Det finns flera riskgrupper
            som gått in i pandemin med sämre förutsättningar än andra. Det
            kan gälla personer med psykisk ohälsa och äldre personer som lever
            ensam­ma. Människor som haft ett ganska normalt liv kan få ökade
            påfrestningar. Det kan gälla personer över 70 år, barn som lever
            i familjer som drabbas av ökade konflikter och stress, sjukvårds-
            och omsorgspersonal som får en mycket hög arbetsbelastning och
            som mött en ny okänd sjukdom med risk för dödsfall och svåra ohälsoproblem.
            Personer som väntar på att opereras och upplever smärta och ovisshet
            kan också riskera större påfrest­ningar. Under pandemin riskerar
            anställda och egenföretagare att drabbas hårt ekono­miskt. Människors
            långvariga försörjningsproblem slår hårt både mot den enskilde
            och mot samhället. De som gått in i pandemin med större sårbarhet,
            de som under pandemin på olika sätt påverkats hårt och de som
            får långvariga effekter efter pandemin kan drab­bas av posttraumatiskt
            stressyndrom (PTSD). Det behövs ett brett program med forsk­ning,
            behandling och åtgärder inom sjukvård, personalpolitik, psykiatri,
            skola och äldre­omsorg för att motverka framtida psykiska ohälsoproblem.
          </p>
          <p xml:id="i-ArKRjd5BarTdNcGHY1Dk2t">
            Enligt Centrum för epidemiologi och samhällsmedicin i Stockholm
            bör smittade personer och personer med risk att föra vidare smitta
            som är i fysisk isolering eller riskgrupper som rekommenderats
            att isolera sig få tydlig information för att förstå situationen
            och syftet med isoleringen. Screening för upplevt våld i hemmet
            bör ökas inom verksamheter för första linjens psykiska ohälsa
            och barn- och ungdomspsykiatri. Patienter som slutenvårdats för
            covid-19 bör erbjudas screening för akuta stressyndrom och samtal
            kring vanliga reaktioner vid livshotande tillstånd. Det gäller
            framför allt inom intensivvård. Vidare behöver vårdpersonal stöd
            för att hantera den svåra situation de befinner sig i till följd
            av pandemin.
          </p>
          <p xml:id="i-2hLyeqkjCahdo14zVwqyzB">
            Regeringen bör ta initiativ till ett brett program mot psykisk
            ohälsa till följd av pan­demin. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-AzJpHg6LpzrbkkR9SbP1A2">
            2.12 Behovet av att utbilda vårdpersonal
          </head>
          <p xml:id="i-77Bzf2sdwJ7rRbAJh5DNPs">
            I dag arbetar knappt 300 000 medarbetare inom hälso- och sjukvården
            enligt Sveriges Kommuner och Regioner (SKR). Fram till 2026 skulle
            man behöva nyrekrytera ca 118 000 personer för att behålla samma
            nivå på vårdens tjänster som i dag. Vänster­partiet vill förbättra
            arbetsmiljön för personalen och därmed vården för patienter. Det
            behövs ökad personaltäthet och ständig kompetensutveckling. Vänsterpartiet
            har i sin budgetmotion föreslagit ökade anslag till regionerna
            och extra anslag till regioner med omfattande glesbygd (2020/21:3170).
          </p>
          <p xml:id="i-Kr12KCq17vAvD2mJ7apn7k">
            Staten har ett ansvar för att utbilda olika yrkesgrupper som
            kan arbeta inom hälso- och sjukvården. Arbetsgivare har ett stort
            ansvar för kompetensutveckling. Det är viktigt att det finns en
            framförhållning för att tillgodose framtida behov inom regioners
            och kommuners hälso- och sjukvård. Därtill har t.ex. företagshälsovård
            och olika former av folkhälsoinsatser en viktig roll att spela.
            Det behövs även en kvalitetshöjning i verk­samheterna. Äldreomsorgen
            ska inte vara beroende av timvikarier; personal måste ha fasta
            anställningar. Personalförsörjningen för regioners och kommuners
            sjuk- och hälso­vård måste säkras.
          </p>
          <p xml:id="i-KknZH9ctH87qVHpv2NjHfG">
            Regeringen bör ta initiativ till en långsiktig utbildningsplan
            för att tillgodose fram­tida rekryteringsbehov inom vård och hälsovård
            med ökad kvalitet och ökad personal­täthet. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-Ry7kGpxUFZ56hSkWCgNEkL">
            2.13 Rehabilitering
          </head>
          <p xml:id="i-A5tVCfMmbw4nBzSgcBo8SH">
            Forskning pågår när det gäller covid-19. Än är inte alla konsekvenser
            av det nya viruset kända. Men det har redan uppmärksammats att
            många drabbade har symptom och besvär lång tid efter insjuknandet.
            Detta gäller i synnerhet de som varit svårt sjuka och legat på
            IVA. De kan ha långvariga kroppsliga och psykologiska vårdbehov.
            Regioners sjukvård kan behöva olika former av stöd för att utveckla
            specialiserad rehabilitering efter covid-19-pandemin. Forskning,
            riktlinjer och annat kunskapsstöd behöver spridas till alla regioner
            oavsett olika behov och kompetens.
          </p>
          <p xml:id="i-QKMzfjhpjXqm5DUQum2Vt6">
            Regeringen och relevanta myndigheter bör på lämpligt sätt tillsammans
            med SKR intensifiera rehabiliteringsinsatserna för dem som drabbats
            av covid-19. Detta bör riks­dagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-FX9iGSJdjgr3fAmRhVaog">
              Karin Rågsjö (V)
            </item>
            <item xml:id="i-T5EaDdtaQGLuU82dSWp5a3">
              Nooshi Dadgostar (V)
            </item>
            <item xml:id="i-RSVd76wr5KefCQ2LwWfJGQ">
              Momodou Malcolm Jallow (V)
            </item>
            <item xml:id="i-YJea2kryAQXfapCsk9NWng">
              Maj Karlsson (V)
            </item>
            <item xml:id="i-VsEpi1QbXMLZmvcBXffMif">
              Daniel Riazat (V)
            </item>
            <item xml:id="i-X1mn2MvgjqyYpDoruAnzMC">
              Ilona Szatmari Waldau (V)
            </item>
            <item xml:id="i-XRbfPUoqzzw9wpQixNJk3m">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
