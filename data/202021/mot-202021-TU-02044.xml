<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-02044">
  <teiHeader>
    <fileDesc>
      <titleStmt>
        <title>En konkurrenskraftig svensk flygindustri</title>
        <author corresp="i-3VxwEBzyEfCdex2ZrmdQru">av Jimmy Ståhl m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2044 av Jimmy Ståhl m.fl. (SD)</title>
          <idno type="rdwebb">H8022044</idno>
          <rs type="number">2044</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8022044/text</ref>
          <ref type="dokument_url_html">http://data.riksdagen.se/dokument/H8022044</ref>
          <ref type="dokumentstatus_url_xml">http://data.riksdagen.se/dokumentstatus/H8022044</ref>
          <ref type="docx">http://data.riksdagen.se/fil/5282AC88-73B1-4296-AFB0-3D89AFA3595E</ref>
          <ref type="pdf">http://data.riksdagen.se/fil/5601ED2C-C44D-4D61-9AAB-F29098AB1CF0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-EMzDjpDYCmjtET8YXWh9TM</idno>
            <name>Monika Lövgren</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AS1yaXSrpYg2KqWtS3kyC7" type="signed"/>
        <correspContext corresp="i-AS1yaXSrpYg2KqWtS3kyC7">
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-5QsM75VvzYYRCpVjV6ax78"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-EMzDjpDYCmjtET8YXWh9TM"/>
        </correspContext>
        <correspAction type="submitted" xml:id="i-714ft3kaypGPqQgn6J41EZ">
          <date when="2020-10-05"/>
          <time when="08:43:33"/>
        </correspAction>
        <correspAction type="reviewed" xml:id="i-WrXTsizN8HxKuEJS1RsmQV">
          <date when="2020-10-05"/>
          <time when="10:06:22"/>
        </correspAction>
        <correspAction type="referred" xml:id="i-NzbaUaZsSiPYKcnnWSz732">
          <date when="2020-10-14"/>
        </correspAction>
        <correspAction type="assigned" xml:id="i-TtwPH9b9A4fhJVCfprZCRb">
          <date when="2021-06-22"/>
          <time when="17:15:34"/>
        </correspAction>
        <correspContext corresp="i-TtwPH9b9A4fhJVCfprZCRb">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-79MirjuQ2f4wqWCLNsoZLb"/>
        <correspContext corresp="i-79MirjuQ2f4wqWCLNsoZLb">
          <ref type="uppgift">2020/21:SkU20</ref>
          <ref type="ref_dok_id">H801SkU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU20</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DYCAp6nWU3XCod4unphYCz"/>
        <correspContext corresp="i-DYCAp6nWU3XCod4unphYCz">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Jdo9FhogV9ExNRfcD2oCmK"/>
        <correspContext corresp="i-Jdo9FhogV9ExNRfcD2oCmK">
          <ref type="uppgift">2020/21:TU14</ref>
          <ref type="ref_dok_id">H801TU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-y4fxRBeyE8boxkKhcq6K9"/>
        <correspContext corresp="i-y4fxRBeyE8boxkKhcq6K9">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:2044 av Jimmy Ståhl m.fl. (SD) En konkurrenskraftig svensk flygindustri</div>
      </div>
      <div type="motBody">
        <div type="motProposal" subtype="förslag">
          <head xml:id="i-VprQVWQcr8SRcJAbCt7xmG">
            1 Förslag till riksdagsbeslut
          </head>
          <list style="ol">
            <item xml:id="i-7BemxsphZRd4CVgPKF2er7">
              Riksdagen ställer sig bakom det som anförs i motionen om att
              avskaffa flygskatten och tillkännager detta för regeringen.
            </item>
            <item xml:id="i-SGqWg3TgUcVu1th6ZjRyod">
              Riksdagen ställer sig bakom det som anförs i motionen om att
              utreda ett införande av ett investeringsstöd för att bygga nya
              flygplatser och tillkännager detta för regeringen.
            </item>
            <item xml:id="i-WnkEP7z4ab5UBFf1hfGYvc">
              Riksdagen ställer sig bakom det som anförs i motionen om att
              bygga ut Arlanda flygplats och tillkännager detta för regeringen.
            </item>
            <item xml:id="i-NC5pK29kiWoqr9kM7yMYgn">
              Riksdagen ställer sig bakom det som anförs i motionen om att
              bevara Bromma flygplats och tillkännager detta för regeringen.
            </item>
            <item xml:id="i-5RvNwWYpWEv4uHjhKKhBBH">
              Riksdagen ställer sig bakom det som anförs i motionen om att
              omförhandla Sverigeförhandlingen och tillkännager detta för regeringen.
            </item>
            <item xml:id="i-Tm7ugWiDYHK5Kg3T4AVwqM">
              Riksdagen ställer sig bakom det som anförs i motionen om riksintresseflygplatser
              och tillkännager detta för regeringen.
            </item>
            <item xml:id="i-VoR6E9ieBoqs4NqspYTndM">
              Riksdagen ställer sig bakom det som anförs i motionen om vikten
              av en trygg och säker flygindustri och tillkännager detta för
              regeringen.
            </item>
            <item xml:id="i-YRKk2vPEam8H8P3h4vhDwU">
              Riksdagen ställer sig bakom det som anförs i motionen om att
              arbetsuniformer på statliga flygplatser ska vara fria från politiska
              och religiösa budskap och tillkännager detta för regeringen.
            </item>
            <item xml:id="i-X2q736Mqi7FbkVx1dj9nQM">
              Riksdagen ställer sig bakom det som anförs i motionen om ökad
              säkerhet på direktlinjer och tillkännager detta för regeringen.
            </item>
            <item xml:id="i-VjZ9GyZADG1dQn6jCaJL7X">
              Riksdagen ställer sig bakom det som anförs i motionen om stärkta
              nykterhetskontroller på flygplatser och tillkännager detta för
              regeringen.
            </item>
            <item xml:id="i-7BinVPKbpDHC877yfm3qyT">
              Riksdagen ställer sig bakom det som anförs i motionen om utökad
              rätt att använda videokamera i tjänsteutövandet och tillkännager
              detta för regeringen.
            </item>
            <item xml:id="i-Pymoe94LLkpy7nsH7zRSsL">
              Riksdagen ställer sig bakom det som anförs i motionen om att
              snabbutreda ett förtydligande i luftfartslagen och i luftfartsförordningen
              och tillkännager detta för regeringen.
            </item>
            <item xml:id="i-RA2N4otmtYUrXwFRk3nqsT">
              Riksdagen ställer sig bakom det som anförs i motionen om att
              snabbutreda möjligheten att öka minimistraffet i luftfartslagen
              och tillkännager detta för regeringen.
            </item>
            <item xml:id="i-T7woS5p1rUud9fCF2GmJfs">
              Riksdagen ställer sig bakom det som anförs i motionen om att
              utreda och underlätta för drönare och tillkännager detta för regeringen.
            </item>
            <item xml:id="i-Cc1xbyWGakBRNaeYTHasvJ">
              Riksdagen ställer sig bakom det som anförs i motionen om att
              miljösatsningar som berör svensk flygindustri ska innefatta beräkningarna
              gällande koldioxidläckage och tillkännager detta för regeringen.
            </item>
            <item xml:id="i-W9c96GGAMkQFB5mqgQaMgT">
              Riksdagen ställer sig bakom det som anförs i motionen om elflyg
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Cx3ukXsJFer1az4KgYt8aJ">
            Motivering
          </head>
          <p xml:id="i-RWADCUYjUGdbfectkXy1h1">
            Sverigedemokraterna ser flygets stora betydelse för vårt vidsträckta
            land och vill värna dess existens. Flyget möjliggör transporter
            av personer och gods mellan små regionala delar av Sverige och
            våra stora städer samt till resten av världen. Sammantaget genere­rar
            flyget cirka 40 miljoner resenärer
            <ref target="i-Ma5TcfGLkGYmUGFo7mE1go">
              [1]
            </ref>
            till svenska flygplatser, som i sin tur genererar utbildningsmöjligheter,
            jobb och tillväxt. Flygtrafiken tillgodoser både medborgarnas
            och näringslivets behov men är även en förutsättning för att försvar,
            sjukvård och polis ska fungera. Strategin för en konkurrenskraftig
            svensk flygindustri sträcker sig inte en­bart till flyget som
            trafikslag utan inkluderar en väl sammanhållen infrastruktur med
            andra trafikslag samt digital informationsöverföring och infrastruktur.
            Den svenska flygindustrin är även av stor betydelse för att konkurrenssäkra
            Sverige som en ledande kunskaps- och industrination. Det är därför
            av stor vikt att tillgodose tillgängligheten till flygplatser
            samt att lyfta de svenska företag som både direkt och indirekt
            är en del av den svenska flygindustrin. Den svenska flygindustrin
            bidrar med cirka 40 000 direkta arbetstillfällen
            <ref target="i-DEBMfFhCiK7bFn9iDpM7Kx">
              [2]
            </ref>
            och är både direkt och indirekt kopplad till alla typer av företag
            i hela varukedjan oavsett storlek, bolagsform eller profession.
            Flygindustrin är forsknings­intensiv med nära relation till bland
            annat rymdindustrin och andra högteknologiska områden. Sverige
            har goda förutsättningar att driva en stark flygindustri tack
            vare våra utbildningar samt tillgång till välrenommerade flygtekniska
            svenska bolag och adekvat arbetskraft.
          </p>
          <p xml:id="i-ErFp2HNvYbq9JCekTb6U81">
            Flygindustrin är dock hårt ansatt genom sunda och osunda konkurrensförhållanden
            och den internationella konkurrensen är knivskarp. Det finns många
            andra faktorer som påverkar den svenska flygindustrin, men Sverige
            har goda möjligheter att hävda sig inter­nationellt tack vare
            bra utbildningsmöjligheter, spetskompetens, flygtekniskt inriktade
            branscher och industrier, forskning och utveckling. För att behålla
            vår position som en flyg- och kunskapsnation behöver arbetet med
            upphandlingar och internationella avtal stärkas. Nationella lagförslag
            bör heller inte överregleras och generera onödiga admini­strativa
            kostnader för såväl företag som skattebetalare. För att tillförsäkra
            en hållbar flyg­industri behöver samtidigt arbetet avseende arbetsvillkor,
            koldioxidläckage och säkerhet framhållas. För Sverige som tillväxt-,
            turist- och kunskapsnation samt internationell affärspartner är
            flyget av högsta betydelse. Sverige har många anledningar att
            värna flyget som transportmedel.
          </p>
          <head type="h1" xml:id="i-FNicnrycRdTF1RZJapRJgV">
            1 Nej till flygskatt
          </head>
          <p xml:id="i-FEafUGrADhQJ7bWJkyNYsn">
            Den införda flygskatten syftar till att reducera utsläpp av växthusgaser
            och verka för en minskning av flygresandet i en regional, europeisk
            och global kontext. Vid resor från en svensk flygplats är skatten
            62, 260 eller 416 kronor beroende på destination. Den stats­finansiella
            nettoeffekten förväntas därmed bli omfattande beroende på vidden
            av kom­pensationen för särskilt drabbade flygplatser. Den minskning
            av växthusgasutsläpp som kan åstadkommas genom en svensk flygskatt
            är mycket liten ur ett globalt perspektiv samtidigt som konsekvenserna
            för vissa delar av Sverige blir dramatiska. Nyttan med flygskatten
            står alltså inte i proportion till de negativa konsekvenserna.
            Studier visar att flygskatten skulle minska de svenska utsläppen
            med 0,2 procent, samtidigt som bnp skulle minska med 1,5 till
            5,4 miljarder kronor första året. Flyget har liksom alla andra
            trafikslag en viss miljöpåverkan och målet är att minska denna.
            Införandet av flygskat­ten är ett alldeles för högt pris för en
            väldigt marginell miljövinst. Flygsektorn ingår även redan i det
            europeiska systemet för handel med utsläppsrätter och finansierar
            där­med redan införande av utsläppsreducerande teknik. Eftersom
            systemet är marknads­baserat åstadkoms därmed maximal reduktion
            till lägsta möjliga kostnad. Dessutom är Sveriges utsläpp av växthusgaser
            per capita redan bland de lägsta inom OECD. Den införda flygskatten
            behöver avskaffas.
          </p>
          <head type="h1" xml:id="i-EptR9NNnZXv7qoWhWuxWZA">
            2 Investeringsstöd till flygplatser
          </head>
          <p xml:id="i-95QqaESNYvQntFoQGYe4nc">
            Det finns ett behov för både små och stora flygplatser av att
            bygga ut kapaciteten för att möjliggöra fler avgångar och trafik
            av större flygplan, minimera negativa miljöeffekter samt förstärka
            infrastrukturen som är kopplad till respektive flygplats. Byggandet
            av nya flygplatser är dock förenat med stora kostnader och det
            finns ett behov av ett statligt stöd. Införande av ett investeringsstöd
            som inte strider mot europeiska konkurrensregler ska utredas.
          </p>
          <head type="h1" xml:id="i-SHQkpGzBmRXMsfbw5HMaaD">
            3 Bygg ut Arlanda flygplats
          </head>
          <p xml:id="i-9hAxpsU3zrMpjfGwbp92yf">
            Arlanda har en viss särställning och betydelse som Sveriges största
            flygplats och utgör ett nav för nationella och internationella
            affärsresor, men även för turism, forskning, ut­bildning och diplomatiska
            relationer. Arlanda utgör ett ansikte utåt och speglar Sverige,
            både kulturellt och som kunskapsnation. För att Sverige och Arlanda
            fortsättningsvis ska kunna hävda sig interna­tionellt behöver
            framtidens trafikvolymer och kommande generationers flygbehov
            ses över. Arlanda behöver ges förutsättningar att följa med i
            utvecklingen.
          </p>
          <head type="h1" xml:id="i-GtB653uDM8MEveLAu65YNM">
            4 Bevara Bromma flygplats
          </head>
          <p xml:id="i-92V388kpnKbimeaPPdLF9H">
            Stockholm är landets starkaste tillväxtmotor och en attraktiv
            plats för både företag och privatpersoner. Bromma flygplats är
            en av landets mest trafikerade flygplatser och cirka 90 procent
            av resorna är arbetsrelaterade. För att Stockholm fortsättningsvis
            ska vara attraktivt, särskilt för företag, krävs goda flygkommunikationer
            till och från Bromma. Vidare kan det konstateras att Arlanda vid
            internationella jämförelser har visat sig få en låg placering
            i rankningen när det gäller närhet till stadskärnan. En nedläggning
            av Bromma riskerar att få stora konsekvenser. 1,5 miljarder har
            investerats för att göra Bromma flygplats attraktivare och effektivare.
            De mindre flygbolagen har små möjlig­heter att tillskansa sig
            bra slottider på Arlanda och riskerar att slås ut om de tvingas
            kon­kurrera med de stora bolagen på Arlanda.
          </p>
          <head type="h1" xml:id="i-6q6DYArf3ZqZAmXxjDTaNj">
            4 Bevara Bromma flygplats
          </head>
          <p xml:id="i-WJusxPVdyZ4tRWfYn3VPsr">
            Stockholm är landets starkaste tillväxtmotor och en attraktiv
            plats för både företag och privatpersoner. Bromma flygplats är
            en av landets mest trafikerade flygplatser och cirka 90 procent
            av resorna är arbetsrelaterade. För att Stockholm fortsättningsvis
            ska vara attraktivt, särskilt för företag, krävs goda flygkommunikationer
            till och från Bromma. Vidare kan det konstateras att Arlanda vid
            internationella jämförelser har visat sig få en låg placering
            i rankningen när det gäller närhet till stadskärnan. En nedläggning
            av Bromma riskerar att få stora konsekvenser. 1,5 miljarder har
            investerats för att göra Bromma flygplats attraktivare och effektivare.
            De mindre flygbolagen har små möjlig­heter att tillskansa sig
            bra slottider på Arlanda och riskerar att slås ut om de tvingas
            kon­kurrera med de stora bolagen på Arlanda.
          </p>
          <head type="h1" xml:id="i-TXQmbdEyFVbGcPc7aW51XK">
            5 Omförhandla Sverigeförhandlingen
          </head>
          <p xml:id="i-NZKiobJ3Dge4MTvKTFvkkf">
            Sverigeförhandlingen handlar om höghastighetståg, bostäder och
            anslutande infrastruk­tur. Sverigedemokraterna har i ett tidigt
            skede
            <ref target="i-Vq9UpoURTZWYLUbks1A9CV">
              [3]
            </ref>
            varit skeptiska till satsningen. Sverige är i ett skriande behov
            av att investera i den befintliga infrastrukturen gällande flaskhalsar
            och underhåll. En satsning på höghastighetståg är i nuläget orimlig
            i vårt glesbefolkade land och minskar utrymmet för andra viktiga
            investeringar inom vägtrafik, flyg och sjöfart – både regionalt
            och nationellt. Sverigeförhandlingen ska snarast avbrytas eller
            omförhandlas.
          </p>
          <head type="h1" xml:id="i-BiEnHBxWQZdgnEPMS8fWXw">
            6 Riksintresseflygplatser
          </head>
          <p xml:id="i-hmtUSXJ4MDyT5QjqqgSjp">
            Ett riksintresse ska skydda anläggningar mot åtgärder som försvårar
            åtkomsten eller funk­tionen av det skyddade objektet. Fler flygplatser
            bör ligga till grund för detta skydd än idag, eftersom flygplatser
            är av stor betydelse vid extraordinära händelser. Ett riksintres­se
            innebär inte ansvar för ekonomi eller förvaltning, men enligt
            Trafikverket, som pekar ut dessa intressen, är avsikten att säkra
            den framtida funktionen och nyttjandet. Vi anser att en översyn
            behöver göras gällande riksintresseflygplatser för att på så sätt
            poängtera betydelsen av att bevara flyginfrastruktur.
          </p>
          <head type="h1" xml:id="i-8kwViQ329wmyWMNx2Ph4ay">
            7 Trygg och säker flygindustri
          </head>
          <p xml:id="i-VrHmK1RTAGcy7XCisgMLko">
            Sverigedemokraterna lägger inga ideologiska värderingar i de
            olika trafikslagen. Trygg­heten ska ökas oavsett trafiksätt och
            ett omfattande säkerhetsarbete ska genomföras för att förebygga
            kapningar, attentat och triggerfaktorer samt nya typer av ideologisk
            brotts­lighet. Säkerheten ska ökas och nya rutiner införas för
            att underlätta resandet både inom och utanför Europa.
          </p>
          <head type="h1" xml:id="i-YGDdPM9djJ2cpPxf3AGCyj">
            8 Neutral arbetsuniform på statliga flygplatser
          </head>
          <p xml:id="i-BssNJVYUjBKr8EqGzbJd8X">
            Flyget har utöver resor och transporter också en viss särställning
            när det gäller att mark­nadsföra Sverige som turist-, handels-
            och industrination. Personer som reser till och från Sverige med
            flyg ska bemötas med respekt och professionalism. Arbetande personal
            ska kunna kännas igen utifrån både profession och identitet, men
            även med en viss mån av religiös neutralitet för att tydliggöra
            att Sverige är en sekulär välfärdsstat. Uniformer på arbetande
            personal på statliga flygplatser ska utformas neutralt med betoning
            på säker­het, öppenhet och igenkännbarhet gentemot kollegor och
            resenärer. Arbetsuniformer på statliga flygplatser ska vara fria
            från politiska och religiösa budskap.
          </p>
          <head type="h1" xml:id="i-MtMhrkAa3GQPB8P6W4G4Ei">
            9 Ökad säkerhet på direktlinjer
          </head>
          <p xml:id="i-9oAbSaXwRyrUJ63kXi6qew">
            Det finns ett behov av att förenkla resandet samtidigt som ökad
            säkerhet är viktigt. Detta gäller exempelvis direktlinjer från
            Arlanda flygplats, och kanske i extra hög ut­sträckning resor
            till USA och Storbritannien efter ett utträde ur Europeiska unionen.
            Kapacitet, teknik och anslutande infrastruktur behöver ses över
            och byggas ut för att säkerställa särskilda direktlinjer.
          </p>
          <head type="h1" xml:id="i-5DzjuM5fWdokxvEa4Henrv">
            10 Stärkta nykterhetskontroller på flygplatser
          </head>
          <p xml:id="i-7ZM1qWHCLbFNi9UekvHmR5">
            Nykterhetskontroller är positivt oavsett transportslag. Trenden
            är dock minskat antal nykterhetskontroller inom flyget. Regelbundna
            kontroller inom yrkestrafiken förhindrar olyckor, men fungerar
            även proaktivt för piloter och övrig personal och genererar ökat
            förtroende för flygpersonal och flygbolag. Resurserna till polisen
            ska utökas för ökat antal nykterhetskontroller i nära anslutning
            till flygplatser.
          </p>
          <head type="h1" xml:id="i-PFHyLrwMstTXNNMJs3YpqA">
            11 Rätt att använda videokamera i tjänsteutövandet
          </head>
          <p xml:id="i-7yXEQUsnVTi2Yo9QJ7wof9">
            Trygghet och säkra transporter är viktigt. När övervakningskameror
            används minskar brottsligheten. I infrastrukturen där miljontals
            personer färdas varje dag har kameror en viktig funktion för att
            förebygga brottslighet. Tunnelbanan, bussar, spårvagnar och bland
            annat plattformar vid stationer är idag utrustade med kameror.
            Parkeringsvakter, väktare, militärer och poliser bär redan idag
            kamera på jobbet. Antalet hot minskar när folk ser att de bär
            videokamera. Som ett led i att stävja det ökande våldet bör personal
            som arbetar t ex som ombordpersonal på flyg men även flygplatspersonal
            ges möjlig­heten att bära kameror som en del av arbetsutrustningen.
          </p>
          <p xml:id="i-Sn76YwpAigrGoq5xoa6Uo2">
            De kameror som personalen bär aktiveras genom att linsskyddet
            på kameran fälls ned. Inget material som spelas in kan redigeras,
            utan filmerna lagras som låsta filer. Bara de filer som ska användas
            vid en eventuell polisanmälan sparas. Allt annat material raderas.
            Om en konflikt eller ett brott uppstår är det enklare att utreda
            vad som hänt med hjälp av filmerna samt att personalens trygghet
            ökar.
          </p>
          <head type="h1" xml:id="i-CvetJ3VptpM8tyEBjj2dkA">
            12 Förtydliga luftfartslagen och luftfartsförordningen
          </head>
          <p xml:id="i-XR4F5ZtTyLcL5W4nt9MoEu">
            Sveriges flygindustri har under senare tid fått uppleva en ny
            typ av brottslighet där för­övaren utför ett slags sabotage genom
            att aktivt och uppsåtligt motsätta sig flygpersonal­ens anvisningar
            och gällande säkerhetsrutiner.
            <ref target="i-UEWA8LbPzAGPH4bSHbDNue">
              [4]
            </ref>
            Detta agerande har bland annat använts för att förhindra verkställande
            av utvisningar. Det är allvarligt att vissa individer ställer
            sig över svensk lag. Ett problem är att den nuvarande luftfartslagen
            inte är tillräckligt tydlig. Luftfartslagen och luftfartsförordningen
            bör snabbutredas och förtydligas.
          </p>
          <head type="h1" xml:id="i-VXFoJT2X3NSsj8jbGP38RS">
            13 Minimistraff i luftfartslagen
          </head>
          <p xml:id="i-Lms2SUQegAt1PKGN17FaEp">
            Den nuvarande luftfartslagen är inte tillräckligt långtgående
            och en översyn avseende vilka gärningar som ska anses straffbara
            bör skyndsamt ske. Luftfartslagen och luft­fartsförordningen behöver
            snabbutredas gällande möjligheten att öka minimistraffet i dessa
            lagar.
          </p>
          <head type="h1" xml:id="i-HUYjGZjkAFKQf4hymoKT7u">
            14 Underlätta för drönare
          </head>
          <p xml:id="i-UdFSVXa2hYdp8KX9NRFbDs">
            Genom att använda drönare kan kostnader för leveranser till svåråtkomliga
            platser minskas. Drönare kan också med fördel nyttjas som övervakning
            exempelvis för att upptäcka skogsbränder och gränsbevakning. Med
            hjälp av drönare möjliggörs välfärds­transporter som tidigare
            inte var möjliga. På västkusten görs det försök att transportera
            hjärtstartare ut till skärgården med hjälp av drönare. Det är
            därför angeläget att reger­ingen utreder var i landet drönare
            kan göra mest nytta. Vidare kan utredningen peka ut eventuella
            undantag som underlättar försök med olika drönartransporter samt
            övervak­ningsflyg.
          </p>
          <p xml:id="i-V1JraGbA5DmkjfVgMYMAfL">
            15 Miljösatsningar som berör svensk flygindustri ska innefatta
            beräkningarna gällande koldioxidläckage
          </p>
          <p xml:id="i-F62LFH4XDwv9o6fCDByzb7">
            Miljöproblem i allmänhet och växthusgaser i synnerhet tar inte
            hänsyn till nationsgrän­ser. En konstruktiv och realistisk miljöpolitik
            utgår från det mest slagkraftiga och kost­nadseffektiva sättet
            att bekämpa miljöförstöring globalt. Alltför betungande ekonomiska
            pålagor som läggs på svenska företag och flygindustri resulterar
            i att svensk produktion och industri flyttar till mindre nogräknade
            nationer med sämre reglerade miljömål, vilket resulterar i ökade
            utsläpp. Koldioxidläckage bidrar till en negativ utveckling. Miljösats­ningar
            som berör svensk flygindustri ska innefatta beräkningarna gällande
            koldioxid­läckage och satsningar ska styras mot interna­tionella
            åtgärder och forskning framför höjda skatter på flygande.
          </p>
          <head type="h1" xml:id="i-M8RyuRMBAWodiQshx22u6">
            16 Elflyg
          </head>
          <p xml:id="i-v1LkwnNQh9c7wwPxCuVZy">
            Nyligen gav den europeiska flygsäkerhetsmyndigheten Easa
            <ref target="i-6nhSRSmkGxdmNtkMcQtZ7A">
              [5]
            </ref>
            för första gången typcerti­fikat till ett elflygplan, vilket
            beskrivs som det första steget mot kommersiellt använd­ande av
            planet. Elflyget har potential och forskningen gällande elflyg
            bör bevakas. Detta även om vissa hinder förekommer för att i stor
            skala kunna konkurrera med den befint­liga industrin. Forskningen
            inom drivmedel går dock framåt på alla områden – även inom batterier
            och laddinfrastruktur. När energiförhållandena mellan dagens bränsle
            och exempelvis morgondagens batterier jämnas ut, kommer elflyget
            att vara mer konkur­renskraftigt. Detta kan på sikt gynna Sverige,
            eftersom svensk elproduktion redan idag är i stort sett fri från
            fossila utsläpp. Svenska Heart Aerospace har utvecklat ett eldrivet
            flygplan som ska kunna tas i drift redan år 2025, med plats för
            nitton passagerare och med en räckvidd på 40 mil. Eldriften är
            inte bara klimatsmart; den är också billigare än konventionell
            teknik och flyget skulle i princip kunna trafikera andra linjer
            än dem som idag är kommersiellt gångbara. Sverige saknar vidare
            ett politiskt mål för elflyg, vilket kan ställas i relation till
            Norge som har uttalat ett mål i den norska regeringsöverens­kommelsen
            och även har ett tydligt politiskt mål för elflyg som innebär
            att inrikesflyget ska vara elektrifierat 2040. Regeringen bör
            ge Trafikverket, Transportstyrelsen, Luft­fartsverket och Energimyndigheten
            ett gemensamt uppdrag att analysera förutsättning­arna för introduktion
            av elflyg i Sverige, utreda förutsättningarna för en innovationsupp­handling
            av elflyg för upphandlade linjer med trafikplikt samt överväga
            ett nationellt mål för elflyg.
          </p>
        </div>
        <div type="motSignatures">
          <list>
            <item xml:id="i-tTesNaAZrAUVC9ix4YQcB">
              Jimmy Ståhl (SD)
            </item>
            <item xml:id="i-V7BeVpZSfXhNos622UrhBy">
              Patrik Jönsson (SD)
            </item>
            <item xml:id="i-SLcVWMaQEJtwWLMqib5JvX">
              Thomas Morell (SD)
            </item>
            <item xml:id="i-Mktpo8bpyj3Ggn8VNkDfoo">
              Monika Lövgren (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-Ma5TcfGLkGYmUGFo7mE1go">
              [1] https://www.transportstyrelsen.se/sv/luftfart/Statistik/Flygplatsstatistik-/.
            </note>
            <note xml:id="i-DEBMfFhCiK7bFn9iDpM7Kx">
              [2] https://www.svensktflyg.se/wp-content/uploads/2015/04/flygets-ekonomiska-betydelse-for-sverige.pdf.
            </note>
            <note xml:id="i-Vq9UpoURTZWYLUbks1A9CV">
              [3] Motion 2016/17:312 (SD) Sverigeförhandlingen, riksdagen,
              2016-09-29.
            </note>
            <note xml:id="i-UEWA8LbPzAGPH4bSHbDNue">
              [4] Göteborgs tingsrätt, 2019-02-18, nål nr B 12206-18.
            </note>
            <note xml:id="i-6nhSRSmkGxdmNtkMcQtZ7A">
              [5] Första elflygplanet får grönt ljus: ”Spännande genombrott”
              i Ny Teknik 2020-06-11.
            </note>
          </noteGrp>
        </div>
      </div>
    </body>
  </text>
</TEI>
