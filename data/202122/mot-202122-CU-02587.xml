<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02587">
  <teiHeader>
    <fileDesc>
      <titleStmt>
        <title>Ansvarsfull bostadspolitik</title>
        <author corresp="i-4up3MKHRwxhpoLfZgub9Fu">av Roger Hedlund m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2587 av Roger Hedlund m.fl. (SD)</title>
          <idno type="rdwebb">H9022587</idno>
          <rs type="number">2587</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022587/text</ref>
          <ref type="dokument_url_html">http://data.riksdagen.se/dokument/H9022587</ref>
          <ref type="dokumentstatus_url_xml">http://data.riksdagen.se/dokumentstatus/H9022587</ref>
          <ref type="docx">http://data.riksdagen.se/fil/19A38582-E581-41AB-A317-DCD2DB89DCA4</ref>
          <ref type="pdf">http://data.riksdagen.se/fil/7217D7A2-5883-4FEF-932D-AD9C9DA4C6F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A1KFrPw4czSiunE7poFvYh" type="signed"/>
        <correspContext corresp="i-A1KFrPw4czSiunE7poFvYh">
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-8fLDFKe7DukdiZtVTQStKM"/>
        </correspContext>
        <correspAction type="submitted" xml:id="i-UK7gqjL38LsbhS2psZBdpR">
          <date when="2021-10-01"/>
          <time when="20:00:18"/>
        </correspAction>
        <correspAction type="reviewed" xml:id="i-25caX4D38h5tbV2guQDZNS">
          <date when="2021-10-04"/>
          <time when="14:04:18"/>
        </correspAction>
        <correspAction type="referred" xml:id="i-871HmzktctopWKU7y8LHtr">
          <date when="2021-10-14"/>
        </correspAction>
        <correspAction type="assigned" xml:id="i-Sdkwm2EqcSvWBVzrpospcP">
          <date when="2022-10-05"/>
          <time when="11:47:53"/>
        </correspAction>
        <correspContext corresp="i-Sdkwm2EqcSvWBVzrpospcP">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-8ix6SHntNUymz1BB1qxkLJ"/>
        <correspContext corresp="i-8ix6SHntNUymz1BB1qxkLJ">
          <ref type="uppgift">2021/22:AU9</ref>
          <ref type="ref_dok_id">H901AU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-P15hFKE32E1jFuqa5ndnZ2"/>
        <correspContext corresp="i-P15hFKE32E1jFuqa5ndnZ2">
          <ref type="uppgift">2021/22:CU10</ref>
          <ref type="ref_dok_id">H901CU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-D8yc8eFRSWtcEkBdnGabTk"/>
        <correspContext corresp="i-D8yc8eFRSWtcEkBdnGabTk">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2587 av Roger Hedlund m.fl. (SD) Ansvarsfull bostadspolitik</div>
      </div>
      <div type="motBody">
        <div type="TOC" xml:id="i-2Lrj4hfCGy3YV2tguv7AU7">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 1">
              Säkrare närvaro för blåljuspersonal i bostadsområden
            </item>
            <item style="indent-level: 1">
              Nationell handlingsplan för trygga bostadsområden
            </item>
            <item style="indent-level: 1">
              BID och andra samverkansformer för ökad säkerhet och trygghet
            </item>
            <item style="indent-level: 1">
              Använd metoden CPTED i stadsbyggnadsprocessen
            </item>
            <item style="indent-level: 1">
              Minska, för att på sikt ta bort, asylsökandes möjlighet till
              ett eget boende
            </item>
            <item style="indent-level: 1">
              Inget kommuntvång för mottagande av migranter eller förtur i
              bostadskön
            </item>
            <item style="indent-level: 1">
              Energieffektiv bostadsproduktion
            </item>
            <item style="indent-level: 1">
              Ökad konkurrens på byggmarknaden
            </item>
            <item style="indent-level: 1">
              Bostads- och infrastrukturberedning
            </item>
            <item style="indent-level: 1">
              Prioritera vid behov markanvisningar för studentbostäder
            </item>
            <item style="indent-level: 1">
              Samverkansform för studentbostäder
            </item>
            <item style="indent-level: 1">
              Förändra K3-redovisningsreglerna
            </item>
          </list>
        </div>
        <div type="motProposal" subtype="förslag">
          <head xml:id="i-73N5oQ69Fqh5eVVUfvAKAg">
            Förslag till riksdagsbeslut
          </head>
          <list style="ol">
            <item xml:id="i-FAvmjvVLyijU8DqkdZn8oV">
              Riksdagen ställer sig bakom det som anförs i motionen om att
              det bör utredas hur en säkrare närvaro för polis, annan blåljuspersonal
              och ordningsvakter i bostadsområden kan tillses och tillkännager
              detta för regeringen.
            </item>
            <item xml:id="i-H6R958FBwE4VqYQFRusdpk">
              Riksdagen ställer sig bakom det som anförs i motionen om att
              kartlägga otrygga områden och identifiera behoven av trygghetsskapande
              åtgärder och tillkännager detta för regeringen.
            </item>
            <item xml:id="i-HEHzjhLam2V193XnfC61CL">
              Riksdagen ställer sig bakom det som anförs i motionen om införande
              av en nationell handlingsplan för att trygga bostadsområden och
              tillkännager detta för regeringen.
            </item>
            <item xml:id="i-5kUZA1bLWQBFrjFLD2YZGf">
              Riksdagen ställer sig bakom det som anförs i motionen om att
              på nationell nivå signalera vikten av och möjliggöra ökade förutsättningar
              för lokal användning av samverkansmodeller som BID och tillkännager
              detta för regeringen.
            </item>
            <item xml:id="i-7Fg68B6gbfBMaodfvF4rhp">
              Riksdagen ställer sig bakom det som anförs i motionen om att
              utreda hur en metod i likhet med CPTED kan implementeras från
              nationell nivå för användning i stadsbyggnadsprocessen lokalt
              och tillkännager detta för regeringen.
            </item>
            <item xml:id="i-KT5uJLYCmKPj1PgjXHaLRH">
              Riksdagen ställer sig bakom det som anförs i motionen om att
              verka för att migranter inte ska ges förtur till bostäder och
              tillkännager detta för regeringen.
            </item>
            <item xml:id="i-MBW7TAUWDCkrAdJHdq2Zz5">
              Riksdagen ställer sig bakom det som anförs i motionen om att
              utreda fler åtgärder för att minska asylsökandes nyttjande av
              eget boende under asyltiden och tillkännager detta för regeringen.
            </item>
            <item xml:id="i-StQDTuT73iTA27YNi1J5sm">
              Riksdagen ställer sig bakom det som anförs i motionen om att
              verka för att avskaffa möjligheten för asylsökande att beviljas
              dagersättning och särskilt bidrag vid eget boende under asyltiden
              och tillkännager detta för regeringen.
            </item>
            <item xml:id="i-GK6fx4WVg2G9pkwn6EUMMa">
              Riksdagen ställer sig bakom det som anförs i motionen om att
              verka för att anvisningslagen avskaffas och tillkännager detta
              för regeringen.
            </item>
            <item xml:id="i-VsgouwfneWw4Q15Ls21589">
              Riksdagen ställer sig bakom det som anförs i motionen om att
              utreda nya metoder för att effektivisera energiförbrukningen i
              bostäder och tillkännager detta för regeringen.
            </item>
            <item xml:id="i-A12QFztptqE4nhSoK8iHfw">
              Riksdagen ställer sig bakom det som anförs i motionen om att
              göra en samlad utredning kring möjligheterna att främja en ökad
              konkurrenssituation på byggmarknaden och tillkännager detta för
              regeringen.
            </item>
            <item xml:id="i-BLr1iTtWFEpXqE5D1WG7R">
              Riksdagen ställer sig bakom det som anförs i motionen om behovet
              av en bostads- och infrastrukturberedning och tillkännager detta
              för regeringen.
            </item>
            <item xml:id="i-2RFx8fGDa3F41kJcmEn2rJ">
              Riksdagen ställer sig bakom det som anförs i motionen om att
              där det behövs ska markanvisningar för studentbostäder gälla och
              tillkännager detta för regeringen.
            </item>
            <item xml:id="i-DBfhxaPG5zDKiSvDrWcrBc">
              Riksdagen ställer sig bakom det som anförs i motionen om att
              kommuner där det finns universitet eller högskolor ska tillsammans
              med lärosätena planera för att studentbostäder finns tillgängliga
              och tillkännager detta för regeringen.
            </item>
            <item xml:id="i-JD7axjekbenjuDUAuHCejL">
              Riksdagen ställer sig bakom det som anförs i motionen om att
              förändra K3-redovisningsreglerna så att bostadsbyggande på svaga
              bostadsmarknader inte hindras i onödan och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-UYYcZyAnEgkaq7XQNEPcd3">
            Motivering
          </head>
          <p xml:id="i-QAruD5Rf3GPLeY6T2nydo2">
            Bostadssituationen och samhällsläget tyngs av att antalet otrygga
            och socialt utsatta områden i Sverige har ökat. Samtidigt tilltar
            trångboddheten i många bostadsområden och segregationen breder
            ut sig i samhället. Under lång tid har framförhållning saknats
            i bostadspolitiken. Detta har lett till den allvarliga situation
            vi idag ser med bostadsbrist och trångboddhet i de flesta av landets
            kommuner. Orsakerna till dagens situation med så kallade utanförskapsområden
            och allmän bostadsbrist, kan främst härledas till den exceptionellt
            höga migrationen till Sverige, en migration som är fortsatt hög
            även efter toppåret 2015 då 163 000 migranter sökte sig till Sverige.
            Effekten av den stora migra­tionen har skapat och kommer fortsatt
            att få stora följdeffekter för lång tid framöver.
          </p>
          <p xml:id="i-6YexaYg4BskBXxASmV9ew2">
            Behoven av bostäder och att öka bostadsbyggandet är stora. Boverket
            har bedömt att det behöver byggas 574 000 bostäder fram till och
            med 2029, vilket innebär ett årligt genomsnittligt byggbehov på
            64 000 bostäder, detta ska ställas mot prognosen som pekar mot
            60 000 påbörjade bostäder under år 2021.
          </p>
          <p xml:id="i-BhZgGEUUHo96RXxRUX99bp">
            Att regeringen misslyckats är uppenbart, och ett nytt styre behövs
            för att åter skapa trygga bostadsområden och en balans på bostadsmarknaden.
          </p>
          <head type="h1" xml:id="i-4G1XdUCkr1x6wEjwF7EDrk">
            Säkrare närvaro för blåljuspersonal i bostadsområden
          </head>
          <p xml:id="i-J1a8NpMu4j79KgVth6ewST">
            Polisen har pekat ut många socialt utsatta områden i Sverige,
            där otryggheten upplevs vara extra stor. Enligt polisens egna
            rapporter utgör delar inom miljonprogrammens bostadsbestånd en
            betydande andel av dessa utsatta områden. De bedöms vidare ha
            en rumslig utformning som försvårar närvaron för polisen och även
            deras möjligheter att utföra spaningsarbeten. Detta utifrån hur
            torg, skolor, parkeringar, gångbroar och övriga ytor är planerade.
            Bland annat kan polisens reträttvägar riskera att blockeras, vilket
            utgör betydande risker för dem i arbetet. Den polisiära närvaron
            försvåras, utifrån rums­liga begränsningar, även vid polisingripanden.
            Dessa ingripanden kan leda till våldsam­ma upplopp med bilbränder
            och stenkastning som följd, vilket förekommer.
          </p>
          <p xml:id="i-X8Pohh1SHQn7QAp6rJYikb">
            Här föreslås att regeringen utreder hur kommunerna kan arbeta
            med att förändra och, ur ett brottsförebyggande perspektiv, förbättra
            områdesplaneringen. Exempelvis kan kommunerna behöva genomföra
            riskanalyser av områdens utformning, utifrån polisens behov av
            säkerhet och mobilitet i arbetet. På detta sätt kan man skapa
            förutsättningar för en tryggare och säkrare polisiär närvaro,
            vilket även gynnar möjligheterna för att fler poliser ska kunna
            verka på dessa platser. Det gäller även för säkerheten och möjligheterna
            på plats för annan blåljuspersonal och ordningsvakter.
          </p>
          <head type="h1" xml:id="i-5FknhXAGNcLzegvAegu4ic">
            Nationell handlingsplan för trygga bostadsområden
          </head>
          <p xml:id="i-MNo4cg2nhMfiZvd32ahYE1">
            Det finns stora behov av säkerhets- och trygghetsskapande åtgärder
            i alltfler otrygga områden i Sverige. Platser där problem finns
            behöver kartläggas och denna information ska vara offentlig och
            kunna användas. Behoven av trygghetsskapande åtgärder behöver
            undersökas.
          </p>
          <p xml:id="i-LeA2ZnyoJXu294rKZTCFb4">
            Genom att införa effektivt trygghetsfrämjande åtgärder kan trivseln
            i områden som idag upplevs som otrygga ökas. Om fler personer
            vågar sig ut efter mörkrets inbrott kan det leda till en ökad
            social kontroll. Detta kan i sin tur ge en lägre grad av brottslighet,
            vilket i slutändan ökar den faktiska tryggheten för invånarna.
            Forskning tyder på att gatubelysning är verksamt för att motverka
            brott och samtidigt öka känslan av trygghet. Det är därför bra
            att, utifrån både kvalitativa som kvantitativa mål, öka mängden
            belysning i otrygga områden. Vidare visar undersökningar att även
            kameraövervakning bidrar till färre brott och ökar tryggheten
            i bostadsområden och på parkeringsplatser. Det fungerar således
            både brottsförebyggande och som en trygghetsskapande åtgärd.
          </p>
          <p xml:id="i-sJ7uyc9Bys9cp7LTkUa8F">
            Det är också viktigt, för främjande av trygghetskänsla, att planera
            allmänna ytor, som mer öppna och därigenom tillräckligt ljusa.
            Det innebär att grönområden bör ges en vegetation av öppen karaktär,
            så som låg densitet i den marknära växtligheten. I planeringen
            bör därför små, mörka gömslen och en för tät vegetation i grönområden
            undvikas. De allmänna områden som finns behöver vara överblickbara
            för att skapa en säker miljö. Inhägnader, staket eller barriärer
            inom bostadsområden, som exempelvis markerar gränser mellan allmänna
            och privata ytor, innebär en åtkomstkontroll gentemot utomstående.
            Dessa framhävda gränser, mellan privat och offentlig mark, kan
            enligt undersökningar minska risken för att ett brott ska begås
            på platsen.
          </p>
          <p xml:id="i-YKhu5Y3vtkkp95rTQ6dexs">
            Även underhållsarbeten och renoveringar behöver genomföras kontinuerligt
            för att upprätthålla en god boende- och stadsmiljö. Det ger en
            omgivning som människor uppfattar som gemytlig och trygg. Dåligt
            underhållna stadsmiljöer och fastigheter påverkar däremot uppfattningen
            av säkerhet negativt, de ökar istället känslan av risk för att
            bli utsatt för brott. Många studier visar att både renoveringar
            och nybyggnation kan minska omfattningen av våldsbrott i ett område.
            Det är inte enbart bostadshus och övriga byggnader som behöver
            underhållas. Det är lika viktigt att de offentliga utrymmena,
            som parker och lekplatser, ses över.
          </p>
          <p xml:id="i-RNFiEu5XXaEWD7Y1ZAHQkx">
            Det saknas idag en tydlig nationell riktning kring hur problematiken
            kring otrygghet i utsatta områden ska lösas. År 2018 lade regeringen
            fram en långsiktig strategi för att segregationen skulle motverkas
            och minska i omfattning. Den strategin har bevisligen misslyckats.
            Mot bakgrund av den negativa utvecklingen finns idag en enad strävan
            i det svenska samhället för att skapa trygga stadsmiljöer. Vissa
            kommuner har tagit fram egna handlingsplaner, vilket är positivt.
            Många skulle dock även vara hjälpta av nationella riktlinjer,
            och en nationell plan, som tydligt lägger fram gemensamma mål
            i det trygghetsskapande arbetet. Ett nationellt grepp behövs för
            att få en helhetsbild, signalera ett större ansvarstagande för
            landet och att enskilda kommuner har stöd att luta sig mot och
            inte står ensamma i att lösa stora problem.
          </p>
          <p xml:id="i-QngMgxFFT79wDgxtTboig3">
            Vi föreslår därför att en nationell handlingsplan tas fram. Den
            ska fungera som en handbok för landets kommuner och utgöra stöd
            i arbetet med att skapa trygghet i bostadsområdena. På så sätt
            kan vi lättare tillgodose kommunernas behov av trygghets­skapande
            åtgärder i bostadsområden. Bättre belysning, kameraövervakning
            och rent fysiska förändringar i miljön är exempel på åtgärder
            som bör ingå i handlingsplanen.
          </p>
          <head type="h1" xml:id="i-AHDoi1UNLsC4D8BGjnHyjk">
            BID och andra samverkansformer för ökad säkerhet och trygghet
          </head>
          <p xml:id="i-Wrh52yCkLfvntP3ChfJ44D">
            Den ökande otryggheten och brottsligheten som breder ut sig på
            många platser i sam­hället, särskilt i de utsatta områdena, behöver
            åtgärdas. Utöver direkt brottsförebyg­gande åtgärder behövs särskilda
            insatser för att öka samverkan mellan olika aktörer inom det specifika
            området. Den internationellt vedertagna metoden BID-samverkan
            (”Business Improvement Districts”) syftar, genom organiserad samverkan
            mellan fastighetsägare och offentliga aktörer, till att skapa
            trygga och attraktiva bostads­områden och platser i samhället.
            Den sortens samverkan bör möjliggöras mer genom­gående, varför
            metodiken behöver bli mer lättillgänglig för alla kommuner med
            sina respektive stadsdelar. Samhället bör från nationell nivå
            signalera möjligheterna och att enskilda kommuner har stöd i att
            driva på sådan samverkan.
          </p>
          <p xml:id="i-ub11kHM9g79UGhxWhe2Fg">
            En ökad otrygghet kan utgöras av en allmänt ökad oro eller en
            faktisk ökning av brottsligheten. Dessa samspelar givetvis ofta
            med varandra. Enligt en undersökning från 2018, genomförd av Brottsförebyggande
            rådet (Brå), kände sig nära en tredjedel av befolkningen oroliga
            för att utsättas för brott. Brottslighet som hot, trakasserier,
            miss­handel, sexualbrott och personrån har ökat sedan 2014/2015.
            I socialt utsatta områden känner sig upp emot 50 procent av kvinnorna
            otrygga på kvällstid vid utevistelse i sitt eget bostadsområde.
            Enligt Statistiska centralbyrån (SCB, 2019) upplevde år 2017,
            13 procent av den svenska befolkningen problem gällande brottslighet,
            våld och vandalisering i det egna bostadsområdet. Detta var den
            högsta siffran i Europa, vilket framgår i EU-SILC (Europeiska
            unionens undersökning om inkomst och levnads­förhållanden). Behoven
            av att motverka brottslighet och otrygghet i samhället är därför
            stora.
          </p>
          <p xml:id="i-LUhJXKBaAegoXVMRDSfF43">
            Metoden BID-samverkan bygger på att de involverade parterna frivilligt
            och genom en gemensam avgift finansierar trygghetsskapande åtgärder
            inom ett tydligt avgränsat område. Detta kan ske genom en ökad
            handel, olika former av attraktioner och/eller fysiska åtgärder.
            Förutom fastighetsägare och näringslivsparter förekommer det även
            att stadsdelsförvaltningar, kommuner och polisen involveras i
            arbetet. Även kommuner kan vara med och delfinansiera olika satsningar
            för fysiska åtgärder.
          </p>
          <p xml:id="i-Dp3MVFLH4Dws6YJjRVzJME">
            Det finns flera positiva exempel på en god BID-samverkan. En
            implementerad samverkan, inom föreningen Fastighetsägare i Järva,
            ledde till en nedgång i antalet bostadsinbrott i området. Även
            en god samverkan inom den så kallade Gårdstens­modellen lyckades
            reducera en stor del av den öppna narkotikaförsäljningen i området
            och samtidigt minska oroligheterna från kriminella gäng. Föreningen
            Fastighetsägare Sofielund har verkat för ökad trivsel, sammanhållning
            och en bättre fastighetsförvalt­ning i området.
          </p>
          <p xml:id="i-NboHM9SAtoUAgDaSezdqDp">
            BID-samverkan kan med fördel kombineras med andra offentliga
            insatser, detta enligt modellen för Effektiv samordning för trygghet
            (EST). Dess syfte är att förebygga och minska otryggheten i det
            offentliga rummet genom tidiga insatser. Där medverkar exempelvis
            polis, kommun och kommunala bostads- och fastighetsbolag. Målet
            är att skapa en gemensam lägesbild av otryggheten, inom ett avgränsat
            geografiskt område, för att därefter kunna fatta beslut om nödvändiga
            samordnade åtgärder och insatser. Dessa utvärderas efter genomförande
            för att bedöma om de ska fortsätta, utökas, bytas ut eller avslutas.
          </p>
          <p xml:id="i-FfRFBQvFEvkGy1nDevjNDu">
            Exemplen kan utgöra en god grund för planering och genomförande
            av en lyckad samverkan. De kan således fungera som nationella
            riktlinjer för en positiv samverkan lokalt. I utsatta, särskilt
            utsatta områden och så kallade riskområden behöver exempel offentliga
            instanser genomföras i projektform för att en sådan samverkan
            ska vara verkningsfull.
          </p>
          <p xml:id="i-48anK1c2N8yrNGKF6oSFW5">
            En lyckad modell för samverkan bidrar till att motverka utanförskap,
            brottslighet och segregation. Den kan inverka till att öka integrationen
            och sammanhållningen.
          </p>
          <p xml:id="i-3v11T696j4hYEHtgBNHZnw">
            Regeringen aviserade 2021 att ytterligare utredning av BID-samverkan
            ska ske. Det återstår att se vad det leder till. Sverigedemokraterna
            ser behoven av skyndsamt agerande från nationell nivå och ett
            helhetsgrepp där olika former av samverkan kombineras med konkreta
            åtgärder för tryggare boendemiljöer och stadsdelar.
          </p>
          <head type="h1" xml:id="i-T265QZN7aAADCwz8EMPfPM">
            Använd metoden CPTED i stadsbyggnadsprocessen
          </head>
          <p xml:id="i-HhisHEGmiM4EK4eKoohQeW">
            Den fysiska miljön behöver, redan i stadsbyggnadsprocessen, planeras
            utifrån ett brottförebyggande och trygghetsskapande perspektiv.
            Detta bör ske på ett övergripande strategiskt plan, även konkret
            genom en handlingsplan. I denna kan samtliga inblandade och berörda
            parter, så som polisen, ha en central plats för stadsplaneringen
            inom en kommun. Detta bör gälla ända in i slutskedet av färdigställandet
            av nya miljöer.
          </p>
          <p xml:id="i-T3MLZfArW5etPVS8zEqJW7">
            Exempel på en sådan metod är ”Crime Prevention Through Environment
            Design” (CPTED). Denna innebär att ett brottsförebyggande och
            trygghetsskapande perspektiv, inklusive förslag på konkreta åtgärder,
            alltid ska finnas med i en samhällsbyggnads­process. Metoden används
            i flera europeiska länder – exempelvis genom ett certifierings­system
            för säkert boende, i befintliga bostäder och för nya stadsdelar
            i Nederländerna. Detta sker genom en noggrannhet i utformningen
            och förvaltningen av den byggda miljön. Där är polisen en central
            aktör för certifieringen. Syftet är att minska risken för inbrott,
            stöld, vandalism och rädsla för att utsättas för brott.
          </p>
          <p xml:id="i-7KbXNqfrb8MqEWwEbUr5PU">
            För att erhålla certifikatet så ska ett antal kriterier för utformningen
            av bostäder och stadsdelar vara uppfyllda. Kriterierna handlar
            om bedömningar från polisen och dessa sker i sin tur utifrån bostadsområdets/stadsdelens
            status. Det gäller aktuell och potentiell brottslighet, områdets
            attraktivitet och sårbarhet samt social närvaro. Vidare gäller
            det utövad övervakning, visibilitet/sikt och engagemang. Ytterligare
            faktorer är vilket ansvar, attraktionskraft i omgivningarna samt
            tillgänglighet och flyktvägar som finns. Polisen certifierar,
            genom denna process, färdigbyggda bostäder och stadsdelar. De
            samverkar därför direkt i stadsbyggnadsprocessen med kommun, byggherre,
            arkitekt­byrå och andra intressenter.
          </p>
          <p xml:id="i-F4EC7Qrj1v3EcryEeD2LBS">
            Kommuner i Sverige som har utsatta och särskilt utsatta områden
            samt riskområden skulle vinna på att anamma den verksamma metodiken.
            Inspiration kan hämtas från andra europeiska länder, där CPTED
            använts med goda resultat. Regeringen bör tillsätta en utredning
            för att se över möjligheterna till införande av likvärdig metod
            i Sverige.
          </p>
          <head type="h1" xml:id="i-9No6wXStmauds4gSdzqDKM">
            Minska, för att på sikt ta bort, asylsökandes möjlighet till
            ett eget boende
          </head>
          <p xml:id="i-LZCBqrVWQvM41gCZaGyaj3">
            Integrationen försvåras av det som i allmänna ordalag kallas
            EBO-lagen. Den ger asylsökande möjlighet att bosätta sig var de
            vill i landet, under den tid som deras asylansökan prövas. De
            ges, genom denna lag, också rätt att samtidigt erhålla statliga
            bidrag. Bieffekterna till följd av detta är tydliga. Bostadsområden
            har blivit allt mer överbefolkade och socioekonomiskt segregerade,
            vilket lett till att utanförskapet har förstärkts och trångboddheten
            blivit allt värre. Möjligheten för asylsökande att bosätta sig
            var de vill i landet har lett till att vissa kommuner har fått
            svårt att upprätthålla det allmänna kommunala ansvaret. Detta
            då fler personer bor i lägenheterna än vad de är avsedda för.
            På grund av detta saknar kommunen möjlighet att anpassa sin samhälls­service
            efter befolkningen. Det har, i många fall, påverkat kvaliteten
            inom skola och vård negativt.
          </p>
          <p xml:id="i-XunvqJhEuF2shXzUpyVgWj">
            Den svarta marknaden med försäljning av hyreskontrakt, har vuxit
            sig allt större. Detta har i sin tur skapat inlåsningseffekter
            på bostadsmarknaden. Polis, socialtjänst och bostadsbolag vittnar
            alla om samma sak, svarthandeln med hyreskontrakt är idag så utbredd
            att något som liknar en parallell bostadsförmedling har skapats.
            Ett eget boende för asylsökande bidrar även till att försvåra
            verkställigheten av utvisningsbeslut. Konsekvensen blir ett växande
            skuggsamhälle, bestående av människor som vistas i Sverige utan
            laglig rätt.
          </p>
          <p xml:id="i-TwAwkEhMsfPZAz6fJY8x1s">
            Reglerna har ändrats genom att asylsökande som, från och med
            den 1 juli 2020, väljer att bosätta sig i ett område med sociala
            och ekonomiska utmaningar, kan förlora sin rätt till dagersättning.
            Denna möjlighet till ekonomiska sanktioner gäller idag för 32
            av landets kommuner. Flera kommuner har dock ansökt om att undanta
            hela kommunen från lagen.
          </p>
          <p xml:id="i-D5BcAfricy8GHdtoYzbcEA">
            Regeringen bör snarast återkomma med förslag om att avskaffa
            möjligheten för asylsökande att beviljas dagersättning och särskilt
            bidrag vid eget boende, enligt nu gällande regler i lagen om mottagande
            av asylsökande. Det är orimligt att den som avvisar ett erbjudet
            boende, senare begär ersättning för att klara sitt uppehälle.
            Det är dock inte osannolikt att många asylsökande, trots förändrade
            ekonomiska incitament, ändå kommer att välja eget boende. Det
            bör därför även utredas vilka ytterligare åtgärder som kan vidtas
            för att minska nyttjandet av eget boende under asyltiden. Möjligheten
            till ett eget boende bör i ett längre perspektiv avskaffas helt
            och asyl­sökande i stället hänvisas till de boenden som Migrationsverket
            erbjuder.
          </p>
          <head type="h1" xml:id="i-8GcvrQb7zpgYxGML7JFcgC">
            Inget kommuntvång för mottagande av migranter eller förtur i
            bostadskön
          </head>
          <p xml:id="i-X44RoYhCNFXScsqog2muFC">
            Det borde vara en självklarhet att kommunernas förmåga att ta
            emot asylsökande ska vara avgörande. Anvisningslagen trädde i
            kraft den 1 mars 2016 (2016:38) och innebär att alla kommuner
            är skyldiga att efter anvisning ta emot nyanlända invandrare som
            har beviljats uppehållstillstånd. Kommuner är alltså tvingade
            att ta emot nyanlända invandrare och ensamkommande, vilket är
            ett allvarligt ingrepp i det kommunala självstyret.
          </p>
          <p xml:id="i-2M8yrvfEEc5Dhwx91Y4oJy">
            Då bostadsförsörjningsansvaret ligger på kommunerna innebär regeringens
            migrationspolitik att kommunerna vidtagit långtgående åtgärder
            för att följa lagen. Många kommuner har köpt in bostadsrätter,
            villor och modulbostäder för att lösa bostadsbristen för nyanlända.
            Detta innebär stor belastning på kommunerna och ett ojämlikt tillstånd
            mellan migranter och de invånare som sedan tidigare bott i kommunen
            och kanske har svårt att få tag i en egen bostad. Därför behöver
            anvisningslagen avskaffas. Många kommuner ger idag migranter förtur
            till bostäder. Av den anledningen föreslår vi att regeringen tillser
            att regler skapas som förhindrar detta.
          </p>
          <head type="h1" xml:id="i-Vu2kqKC6FxdfAWuh8KmV93">
            Energieffektiv bostadsproduktion
          </head>
          <p xml:id="i-8uME1MNPcgrWqZPnmeovnR">
            Bostäder bör byggas så energieffektivt som möjligt utifrån ekonomiska
            och miljö­mässiga förutsättningar. Dels bidrar det till att minska
            levnadskostnaden för boendet, dels innebär det hänsyn till miljön
            och välmående för framtida generationer. Nya metoder för att minska
            energikostnaderna genom effektivare sätt att förbruka värme och
            el behöver också utredas.
          </p>
          <p xml:id="i-FkX7WXyy1UTHNgLfckpPcg">
            Sverigedemokraterna ställde sig 2020 positiva till förslaget
            i skrivelse Byggnaders energiprestanda, betänkande (2019/20:CU3).
            Det handlar om att byggreglerna ska bidra till teknikneutrala
            val, som hållbara uppvärmningssystem som inte är fossilbränsle­baserade,
            effektiv elanvändning i uppvärmningen och långsiktigt energieffektiva
            byggnader med bra klimatskärm. En byggnads klimatskärm är golv,
            tak, ytterväggar, fönster och dörrar. Dessutom ska reglerna ta
            hänsyn till effektutmaningen, det vill säga elsystemets förmåga
            att leverera effekt under årets alla timmar i elnäten.
          </p>
          <p xml:id="i-XGrje6mfnWZuss1VAcQHL8">
            Sverigedemokraterna ställde sig även bakom förslaget om genomförande
            av EU:s ändringsdirektiv om byggnaders energiprestanda, betänkande
            (2019/20:CU18), där krav införs på att byggnader som har system
            för uppvärmning eller luftkonditionering som har en effekt över
            70 kilowatt måste inspekteras regelbundet.
          </p>
          <head type="h1" xml:id="i-TJU6PTAoNfdiPetGoP8o2r">
            Ökad konkurrens på byggmarknaden
          </head>
          <p xml:id="i-9nPaHf8vae8dhssbkaydWR">
            Behovet av en ökad konkurrenssituation på byggmarknaden är idag
            påtaglig. En ökad anbudskonkurrens mellan byggbolagen skulle hjälpa
            till att minska de höga bygg­kostnaderna. En utredning behöver
            därför genomföras kring möjligheterna att främja en ökad konkurrenssituation
            mellan byggbolagen. Dessutom behöver förutsättningarna för byggbolag,
            att kunna finansiera större byggprojekt, ses över.
          </p>
          <p xml:id="i-VjZC4EY7FYFXCYqqWiKAiW">
            Konkurrensverket har under 2018, på uppdrag av regeringen, utrett
            behoven av en ökad konkurrens inom byggmarknaden. Detta resulterade
            i rapporten Bättre konkurrens i bostadsbyggandet 2015–2018. I
            rapporten har utvecklingen under åren 2015–2018 följts upp och
            en kartläggning genomförts av det fortsatta utredningsbehovet
            inom området.
          </p>
          <p xml:id="i-JccJ8zBKLiiTD6oKZWrk9U">
            Därigenom har tre områden identifierats som skulle kunna hjälpa
            till att öka konkurrensen inom byggmarknaden, med slutsatsen att
            dessa bör utredas vidare. Först handlar det om att kommunala särkrav
            innebär ett problem för konkurrensen och att det bör utredas vidare
            hur dessa påverkar bostadsbyggandet. Vidare kan man se tecken
            hos allmännyttiga bostadsföretag (som är de största offentliga
            byggherrarna) att antalet anbud i deras upphandlingar har gått
            ned. Dessutom behöver konkurrensen inom bygg­materialindustrin
            särskilt studeras eftersom byggmaterial utgörs av ett stort antal
            produktmarknader. En del av dessa präglas av hög koncentration,
            låg kundrörlighet och bristande pristransparens. På ett antal
            produktområden har priserna stigit snabbt, vilket kan vara en
            indikation på en mindre fungerande konkurrenssituation. Ökade
            samhälls­krav och krav för certifiering och märkning kan också
            ha haft betydelse.
          </p>
          <p xml:id="i-EvJ58CJh22VpiMcpL8rgpQ">
            Konkurrensverket har under 2020 fått i uppdrag att utreda hur
            konkurrensen, gällande marknadskoncentration och prisbildning,
            i byggmaterialindustrin ser ut. Man ska även analysera hur standarder
            och märkningar påverkar konkurrensen på marknaden. Resultaten
            ska redovisas senast den sista december 2021.
          </p>
          <p xml:id="i-AjcFw4F8pjZmcN1MZA9iYm">
            År 2019 gavs en utredare i uppdrag att bland annat se över hur
            man kan få ner boende­kostnaderna. Om företag som genom sin affärsmodell
            strävar mot lägre produktions­kostnader, ges bättre förutsättningar
            att verka på marknaden, kan detta i sin tur förhopp­ningsvis leda
            till lägre boendekostnader.
          </p>
          <p xml:id="i-7oDiCCyKH36J3jZyM5EaLa">
            Processen med att utreda dessa frågor och till konkreta förslag,
            går för långsamt från regeringens sida. Det finns även en tendens
            att den övergripande frågan splittras upp i olika uppdrag. Ett
            helhetsgrepp vore önskvärt. Det är viktigt att processen, för
            att komma fram till mer konkurrensfrämjande åtgärder, påskyndas.
            De aspekter som Konkurrensverket tog upp som viktiga, redan i
            sin rapport 2015, ska inte försvinna i processen med att få fram
            verktyg för större konkurrenskraft på marknaden. De behöver istället
            tas i beaktande.
          </p>
          <head type="h1" xml:id="i-SF26Sg8iNgPM2qgD6U4qHk">
            Bostads- och infrastrukturberedning
          </head>
          <p xml:id="i-54mEmRmNeQkEBRBbiZMJms">
            Det behöver tas ett helhetsgrepp kring frågor som rör bostadsbyggande
            och infra­struktur. Grunden är att, för att kunna möjliggöra ett
            ökat byggande av bostäder, det alltid behöver finnas en fungerande
            infrastruktur på plats. För att både kunna planera och finansiera
            nya infrastruktursatsningar behöver därför bostadsbyggande ingå
            i planeringsunderlaget.
          </p>
          <p xml:id="i-L6kUTaAr899YWPicA75CH7">
            En synkronisering av flera politiska områden behöver genomföras.
            Det handlar om både trafik-, skatte-, finans-, näringslivs- och
            bostadsfrågor. Idag utformas allt för stor del av politiken i
            form av stuprör, ofta till följd att de politiska områdena saknar
            nödvändig samordning. Genom en bostads- och infrastrukturberedning
            kan vi skapa bättre förutsättningar för ett ökat bostadsbyggande.
            Ett byggande som också innefattar långsiktighet. Av den anledningen
            föreslås att initiativ tas till att starta en bostads- och infrastrukturberedning.
            Förslaget har Sverigedemokraterna drivit en längre tid, det är
            av vikt att skyndsamt få till stånd ett helhetsgrepp.
          </p>
          <head type="h1" xml:id="i-HQUsDbPQe4wQh62xpL4Eqm">
            Prioritera vid behov markanvisningar för studentbostäder
          </head>
          <p xml:id="i-Ecse3Dpc665jqF31h1dj9P">
            Byggandet av studentbostäder ska underlättas och utökas, genom
            att lyfta fram behovet av markanvisningar för studentbostäder.
            Bostadsbristen är påtaglig i hela landet. Drygt hälften av landets
            högskolekommuner bedömde i bostadsmarknadsenkäten 2020 att det
            saknas bostäder åt studenter vid högskola eller universitet, 20
            av landets 38 högskole­kommuner angav att de då hade ett underskott
            på studentbostäder. Det gäller såväl stora som små högskolekommuner,
            samt de flesta av storstadsregionernas högskolekommuner.
          </p>
          <p xml:id="i-Md45DYMs65HwN4WahRVa7C">
            Drygt hälften av landets studentbostadsaktörer vill bygga fler
            studentbostäder än de gör idag. De aktörer som fortfarande vill
            bygga mer än de gör nu anger brist på markanvisningar som främsta
            hinder till att detta inte sker. Branschen har efterfrågat ett
            större fokus på studentbostäder i kommunerna och ett mer anpassat
            regelverk som gör att vi kan bygga bättre bostäder till studenterna
            till en billigare peng enligt Student­bostadsföretagen 2019.
          </p>
          <p xml:id="i-Ly2uetcm7iNUee4zRaMPdN">
            Även om läget i viss mån förändrats under covid-19-pandemin så
            kan det antas att läget kommer att återgå mer till det som rådde
            före pandemin, med studier på plats i de olika högskoleorterna
            och behov av tillräckligt många studentbostäder.
          </p>
          <p xml:id="i-RwdgSuLt3td5WWSXeZrWYw">
            Konsekvensen av utebliven bostad kan bli att studenter tvingas
            tacka nej till den utbildning de antagits till. Det får en allvarlig
            påverkan för studenterna själva, på arbetsmarknaden i förlängningen
            och för hela samhället. Därför föreslås att mark­anvisningar ska
            prioriteras för byggande av studentbostäder där det behövs, med
            syfte att utöka möjligheten att studera och därmed säkerställa
            utbildningsbehovet i landet.
          </p>
          <head type="h1" xml:id="i-2bxyamsYGCdRD3f7vqVgsm">
            Samverkansform för studentbostäder
          </head>
          <p xml:id="i-Hs9SpM7Scxc5mw5eBzyfuK">
            I kommuner där det finns universitet eller högskolor behöver
            man bli bättre på att tillsammans med lärosätena planera för att
            studentbostäder ska finnas tillgängliga. Här har Sveriges förenade
            studentkårers (SFS) tagit fram kriterier för ett tryggt boende,
            som kan ge bra inspel. Dessa avser riktlinjer för en godtagbar
            nivå gällande bostadens läge, kostnad och utifrån boendeformen
            med permanent förstahandskontrakt under studie­perioden. Planläggning
            för detta behöver ingå i stadsbyggnadsprocessen, översikts­planeringen,
            i detaljplaneringen och genom markanvisningar. För markanvisningar
            gäller det att identifiera nödvändiga antal studentbostäder som
            ska prioriteras. Här behöver kommun, lärosäte och stat samverka
            för att bostäder ska finnas tillgängliga för alla studenter.
          </p>
          <head type="h1" xml:id="i-By9xrtSjuyMyyVoXysvthN">
            Förändra K3-redovisningsreglerna
          </head>
          <p xml:id="i-WcULZMdLTgsRAM5FwinDpC">
            Vid redovisning av fastigheter som uppförs av allmännyttan och
            privata fastighetsägare på svaga bostadsmarknader kan redovisningsreglerna
            i Bokföringsnämndens K3 upplevas som ett hinder för bostadsbyggande.
            Det handlar om att reglerna uppfattas ha effekten att värdet på
            nybyggda bostadshus måste skrivas ner omedelbart efter att byggnaden
            har färdigställts. En sådan nedskrivning kan bland annat leda
            till att framtida möjligheter till extern finansiering av nya
            projekt försämras. Detta är ett hinder för ett bostadsbyggande
            i många landsbygdskommuner.
          </p>
          <p xml:id="i-6kuBjYmXNs83MCPnLikApT">
            Frågan har även belysts i Utredningen om förbättrad bostadsfinansierings
            betänkande Lån och garantier för fler bostäder (SOU 2017:108).
            Där lämnade utredningen ett förslag om en mindre översyn av K3-regelverket
            med anledning av att nedskrivningsreglerna i K3-regelverk upplevs
            som ett hinder för bostadsbyggande på svagare marknader och för
            mindre aktörer.
          </p>
          <p xml:id="i-DMBhHrdPxEnxo9j8WzC77m">
            Regeringen har givit Bokföringsnämnden i uppdrag att särskilt
            se över nämndens allmänna råd till 4 kap. årsredovisningslagen
            (1995:1554) rörande redovisningen av anskaffningsvärde, avskrivning
            och nedskrivning av materiella anläggningstillgångar. Uppdraget
            skulle redovisas till regeringen senast den 1 maj 2020 men sköts
            fram. Det återstår att se vad översynen kommer att leda till.
          </p>
        </div>
        <div type="motSignatures">
          <list>
            <item xml:id="i-EpTkK1vECW7uLzN51URFJJ">
              Roger Hedlund (SD)
            </item>
            <item xml:id="i-SZRBcPU4ahU4JzjH2fRyn5">
              Mikael Eskilandersson (SD)
            </item>
            <item xml:id="i-3kzrQuUc5iCexq5TnGYmo9">
              Angelica Lundberg (SD)
            </item>
          </list>
        </div>
      </div>
    </body>
  </text>
</TEI>
