<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-04768">
  <teiHeader>
    <fileDesc>
      <titleStmt>
        <title>med anledning av skr. 2021/22:247 Sveriges genomförande av Agenda 2030</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4768 av Ali Esbati m.fl. (V)</title>
          <idno type="rdwebb">H9024768</idno>
          <rs type="number">4768</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9024768/text</ref>
          <ref type="dokument_url_html">http://data.riksdagen.se/dokument/H9024768</ref>
          <ref type="dokumentstatus_url_xml">http://data.riksdagen.se/dokumentstatus/H9024768</ref>
          <ref type="docx">http://data.riksdagen.se/fil/829A45F3-2294-41F8-AB79-9B73B936CF64</ref>
          <ref type="pdf">http://data.riksdagen.se/fil/6725C8D2-BCB7-4E84-BB6C-D5D1D6F98130</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-WwLthvAuoScgpAsVkTBXZP"/>
        <correspContext corresp="i-WwLthvAuoScgpAsVkTBXZP">
          <ref>Skrivelse 2021/22:247</ref>
        </correspContext>
        <correspAction xml:id="i-BHXaQotRsBKWhgR8EbB1w8" type="signed"/>
        <correspContext corresp="i-BHXaQotRsBKWhgR8EbB1w8">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction type="submitted" xml:id="i-AXJfoeHBT5JgQR81rTe3cw">
          <date when="2022-06-09"/>
          <time when="11:30:41"/>
        </correspAction>
        <correspAction type="reviewed" xml:id="i-K6m4bYH9PXN3t3CkCFobQD">
          <date when="2022-06-17"/>
          <time when="19:38:22"/>
        </correspAction>
        <correspAction type="dismissed" xml:id="i-238pCiHPt8UeZ2kTiHUyF7">
          <date when="2022-06-20"/>
        </correspAction>
        <correspAction type="referred" xml:id="i-H7uYL7AsrWQ6jo7giFwNoi">
          <date when="2022-06-21"/>
        </correspAction>
        <correspAction type="assigned" xml:id="i-VWsNj22QEUHniTzdbam2my">
          <date when="2022-10-12"/>
          <time when="11:39:05"/>
        </correspAction>
        <correspContext corresp="i-VWsNj22QEUHniTzdbam2my">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-dwU1kZbFCtXBQAfiBd6kq"/>
        <correspContext corresp="i-dwU1kZbFCtXBQAfiBd6kq">
          <ref type="uppgift">2022/23:FiU7</ref>
          <ref type="ref_dok_id">HA01FiU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU7</ref>
          <ref type="ref_dok_titel">Sveriges genomförande av Agenda 2030</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4768 av Ali Esbati m.fl. (V) med anledning av skr. 2021/22:247 Sveriges genomförande av Agenda 2030</div>
      </div>
      <div type="motBody">
        <div type="motProposal" subtype="förslag">
          <head xml:id="i-WZ11JvTXvYWEjY1RDS1uyG">
            1 Förslag till riksdagsbeslut
          </head>
          <list style="ol">
            <item xml:id="i-HvQ2CzF141jGpX2aMnq6Bv">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur länsstyrelsernas
              roll i arbetet med Agenda 2030 kan förtydligas och tillkännager
              detta för regeringen.
            </item>
            <item xml:id="i-P4BgqE1oz61m5CHicME8KB">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur samarbetet
              med kommuner och regioner i arbetet med Agenda 2030 kan förtydligas
              och tillkännager detta för regeringen.
            </item>
            <item xml:id="i-BfQGcNKij6Rd9DZ9rrrHMd">
              Riksdagen ställer sig bakom det som anförs i motionen om att
              regeringen bör återkomma till riksdagen med en feministisk analys
              av genomförandet av Agenda 2030 för att säkerställa en strukturell
              förändring i Sverige och tillkännager detta för regeringen.
            </item>
            <item xml:id="i-Bb6j4NRMTTCry57o7K8kFQ">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag avseende skuldhantering
              och behovet av att motverka skatte- och kapitalflykt och tillkännager
              detta för regeringen.
            </item>
            <item xml:id="i-2DHmYGEyGRWhJMj9TQwYjr">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på lagstiftning
              för att företag ska genomföra human rights due diligence och tillkännager
              detta för regeringen.
            </item>
            <item xml:id="i-5HNb4sVk8rUaGMKTC8ni78">
              Riksdagen ställer sig bakom det som anförs i motionen om att
              regeringen bör utreda möjligheten att införa klimat- och miljöperspektiv
              enligt environmental due diligence i regelverken för företags
              agerande utomlands och tillkännager detta för regeringen.
            </item>
            <item xml:id="i-RnJXQnvShfPPijQgwucbUk">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på politisk
              styrning framåt i form av en handlingsplan för genomförandet av
              Agenda 2030 med de mest prioriterade åtgärderna och tillkännager
              detta för regeringen.
            </item>
            <item xml:id="i-PBCEzp5K1MkmqSbv2EePbo">
              Riksdagen ställer sig bakom det som anförs i motionen om att
              regeringen bör återkomma till riksdagen med en samstämmig politik
              för hållbar utveckling nationellt där målkonflikter med negativ
              påverkan på genomförandet av Agenda 2030 synliggörs i syfte att
              kunna förhindras och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TK5hEroUZ8aHUfMvM17swX">
            2 Inledning
          </head>
          <p xml:id="i-C1LQgB9FkvL3wQXvR7gBg3">
            Sverige har i många avseenden kommit en bra bit i omställningen
            till ett hållbart sam­hälle i enlighet med Agenda 2030. Samtidigt
            ser vi också att utvecklingen går åt fel håll på en rad väsentliga
            områden, med exempelvis ökad ekonomisk ojämlikhet, tydliga klasskillnader
            inom hälsa samt de nationella klimat- och miljömålen som inte
            går att nå med nuvarande styrmedel och åtgärder. Takten för omställningsarbetet
            behöver öka och ambitionsnivån höjas.
          </p>
          <head type="h1" xml:id="i-SgNLUxAPsoyKWkn8gtUE67">
            3 Stärk förutsättningarna för det regionala och lokala arbetet
            med Agenda 2030
          </head>
          <head type="h2" xml:id="i-HFKcAE3UyGFx8VYSHMyrEV">
            3.1 Främja Agenda 2030 lokalt och regionalt med en tydligare
            roll för länsstyrelserna
          </head>
          <p xml:id="i-Qb8P9ZJB6EdSwsYi7kDJZ4">
            Länsstyrelserna har en viktig roll i det lokala och regionala
            genomförandet av Agenda 2030 tillsammans med kommuner, regioner
            och andra aktörer i samhället. Vänster­partiet anser därför att
            länsstyrelserna bör ges en tydligare roll i arbetet med Agenda
            2030. Länsstyrelserna bör främja regeringens inriktning för arbetet
            med Agenda 2030, och länsstyrelserna bör vid behov föreslå åtgärder
            för att utveckla Agenda 2030-arbetet på regional och lokal nivå.
            Länsstyrelserna kan användas bättre både för att främja regeringens
            inriktning för Agenda 2030 och för att skapa mer likvärdiga möjligheter
            för kommuner och regioner genom att stötta dem. Regeringen bör
            därför återkomma till riksdagen med förslag på hur länsstyrelsernas
            roll i arbetet med Agenda 2030 kan förtydligas. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-8VFBVGpYi938vMpHg1mWs6">
            3.2 Förtydliga samarbetet med kommuner och regioner
          </head>
          <p xml:id="i-DiW1c6uRh5sCnpMUKou7Q8">
            Kommuner och regioner spelar en viktig roll för stora delar av
            de sakområden som Agenda 2030:s mål är knutna till. Statskontoret
            har i sin analys av hur Agenda 2030 påverkar myndigheters, kommuners
            och dåvarande landstings hållbarhetsarbete konstaterat att det
            varierar mycket när det gäller hur ambitiöst kommuners och regioners
            arbete med Agenda 2030 är. Vidare konstaterar Statskontoret att
            kommuners förut­sättningar att arbeta aktivt med agendan ser mycket
            olika ut. Dessutom finns det också en del kommuner och regioner
            som uppfattar att hållbarhetsarbete framför allt är ett internt
            arbete och ett arbete som bara berör den miljömässiga dimensionen
            av håll­barhet. Därför anser Vänsterpartiet att det kan vara viktigt
            även för kommuner och regioner att regeringen förtydligar att
            det är organisationernas huvuduppgifter som bör vara i fokus för
            aktörernas arbete med agendan.
          </p>
          <p xml:id="i-7MHSbnr5kVmjVZeUYqGzx9">
            Ett exempel på hur samarbetet med kommuner och regioner kan se
            ut presenterar Agenda 2030-delegationen i sin slutrapport. Förslaget
            innebär att regeringen ingår ett handslag med Sveriges Kommuner
            och Regioner (SKR) med en gemensam program­förklaring för det
            fortsatta genomförandet av Agenda 2030 på lokal och regional nivå.
            Ytterligare ett konkret förslag som kan lyfta kommuners och regioners
            arbete med Agenda 2030 är att låta revisionen gå igenom arbetet
            med genomförandet av Agenda 2030 lokalt och regionalt, och återkommande
            redovisa resultatet. Exempelvis har Helsingfors i Finland gjort
            en egen redovisning vid FN:s politiska högnivåforum för hållbar
            utveckling (HLPF) om arbetet med genomförandet av Agenda 2030.
          </p>
          <p xml:id="i-WnrMt4Jp4ssbsRSDKwnkLK">
            Det finns en stor risk för att de ökande skillnaderna i förutsättningar
            mellan resurs­starka och resurssvaga kommuner och regioner blir
            det som avgör om dessa aktörer arbetar med agendan eller inte,
            snarare än att de har valt mellan möjliga alternativ. Många kommuner
            och regioner vill ha konkret stöd i hur de kan arbeta med Agenda
            2030. Staten har en roll och ett ansvar för att säkerställa mer
            likvärdiga möjligheter för olika kommuner och regioner att arbeta
            med Agenda 2030.
          </p>
          <p xml:id="i-9wk8UpPkjAJZt7FT2GwCrK">
            Regeringen bör återkomma till riksdagen med förslag på hur samarbetet
            med kommuner och regioner i arbetet med Agenda 2030 kan förtydligas.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-CwKh4GeJp7eHdknLdj5qV2">
            4 En feministisk analys i genomförandet av de globala målen både
            i Sverige och globalt
          </head>
          <p xml:id="i-7itRZFzNACdBp1UmcuWgfm">
            Vänsterpartiet noterar att trots att Agenda 2030 med sina 17
            globala mål för hållbar utveckling har jämställdhet både som ett
            eget mål och som ett perspektiv som ska genomsyra hela agendan
            saknas en feministisk analys av Sveriges genomförande av Agenda
            2030.
          </p>
          <p xml:id="i-8GD8jzCSPcWjxSbVfrLhP6">
            Kvinnors rättigheter är en nyckel till utveckling. Det är avgörande
            att kvinnor i fattigare länder tillåts sätta dagordningen för
            arbetet med jämställdhet i utvecklings­politiken och att Sverige
            verkar för att kvinnor finns representerade och inkluderas i alla
            former av beslutsprocesser. Kränkningar av kvinnors rättigheter
            är det vanligaste och mest omfattande brottet mot de mänskliga
            rättigheterna. Världen över begränsas kvinnors liv av diskriminerande
            lagstiftningar och samhällsnormer. Könsdiskriminering är en viktig
            orsak till fattigdom, och kvinnor, som oftast har det verkliga
            försörjnings­ansvaret för familjen, saknar ofta de mest basala
            rättigheterna. Regeringen bör återkomma till riksdagen med en
            feministisk analys av genomförandet av Agenda 2030 för att säkerställa
            en strukturell förändring i Sverige. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-Tf5W8dSEHX7kyr65bomPde">
            5 Skuldsanering och behovet av att motverka skatte- och kapitalflykt
          </head>
          <p xml:id="i-P5zLS7TiMBay6nuSwxMH8f">
            För att Sverige ska nå målen för Agenda 2030 behöver alla delar
            av samhället delta i arbetet. Det är därför både viktigt och positivt
            att regeringen i sitt uppföljningsarbete inkluderar näringslivet.
            Biståndspolitiken är en viktig del av utvecklingspolitiken, men
            det är långt ifrån den enda vägen för att nå utvecklingsmålen.
            De belopp som lämnar de fattigare länderna och går till de rika
            är nästan tre gånger större än det samlade globala biståndet per
            år. Merparten utförs av kapital- och skatteflykt samt skuldbetalningar.
            Att vända denna utveckling är en central del i arbetet med att
            skapa en mer jämlik värld. Därför är det viktigt att en aktiv
            biståndspolitik kombineras med t.ex. skuldavskriv­ningar och åtgärder
            mot skatte- och kapitalflykt. Mot bakgrund av det behöver näringslivets
            viktiga roll i att betala skatt i utvecklingsländer tydliggöras
            samt att Sverige i EU och OECD arbetar för bättre internationella
            regler mot multinationella företags skatteflykt vara en del i
            arbetet med Sveriges genomförande av Agenda 2030. Regeringen bör
            återkomma till riksdagen med förslag avseende skuldhantering och
            behovet av att motverka skatte- och kapitalflykt. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-MrAwfFWywqa1mEoxrd4QF7">
            6 Stärk företagens ansvar för mänskliga rättigheter, miljö och
            klimat genom lagstiftning
          </head>
          <p xml:id="i-5xgDEjDK9pbaEYfLnFRWuC">
            Vänsterpartiet anser att det är av yttersta vikt att företag
            respekterar mänskliga rättigheter och bidrar till en hållbar utveckling.
            FN:s vägledande principer för företag och mänskliga rättigheter
            bygger på statens skyldighet att skydda de mänskliga rättigheterna,
            företagens ansvar att respektera dem och individens möjligheter
            att få sin sak prövad vid kränkningar. I stället för att skapa
            nya rättsliga skyldigheter klargör principerna betydelsen av befintliga
            internationella konventioner för mänskliga rättigheter.
          </p>
          <p xml:id="i-5iHHzRbzb2UV3upVDF858g">
            Statskontoret har i rapporten FN:s vägledande principer för företag
            och mänskliga rättigheter – utmaningar i statens arbete analyserat
            Sveriges efterlevnad av FN:s väg­ledande principer för företag
            och mänskliga rättigheter och lämnat förslag på åtgärder. De menar
            bl.a. att möjligheten att ställa krav på s.k. human rights due
            diligence, dvs. det verktyg som företag kan använda för att förhindra
            att deras verksamhet har en negativ påverkan på de mänskliga rättigheterna,
            bör utredas och att regeringen bör utveckla tydliga kriterier
            för när statliga bolag ska göra human rights due diligence.
          </p>
          <p xml:id="i-H4kcXGFJQczBnGvM2HpXNt">
            Vidare föreslås att regeringen bör se över om möjligheterna till
            gottgörelse av företagsrelaterade övergrepp kan bli bättre. Statskontoret
            menar också att regeringen bör utreda möjligheten att stifta lag
            som ger möjlighet att pröva och lagföra företags­relaterade människorättskränkningar
            som sker av svenska företag i andra länder samt att en höjning
            av maxtaket på företagsboten skulle kunna främja efterlevnaden
            av FN:s vägledande principer. Statskontoret menar också att staten
            bör kunna föregå med gott exempel och att högre krav ska kunna
            ställas vid statliga investeringar och upphand­lingar. Det bör
            ske genom att de kriterier som används för utvärdering och uppföljning
            av stöd och investeringar i statlig verksamhet harmoniseras med
            FN:s vägledande principer för företag och mänskliga rättigheter.
            Slutligen föreslår de också vissa förändringar i arbetet med offentlig
            upphandling, bl.a. att man bör utreda konsekven­serna av att göra
            det obligatoriskt att under vissa förutsättningar ställa fler
            krav kopplade till de mänskliga rättigheterna i upphandlingar.
          </p>
          <p xml:id="i-NKgAMy9m3ztBrKhAuxy7J">
            Vänsterpartiet instämmer i den bild som Statskontoret ger av
            hur svenska företag bättre kan följa FN:s vägledande principer
            och vikten av att de gör det. Inom EU pågår för närvarande ett
            lagstiftningsarbete med human rights due diligence. Vi befarar
            dock att detta kommer bli relativt tandlöst och dessutom inte
            omfatta hela näringslivet. Vänsterpartiet vill se kraftiga tag
            för att säkerställa att företag respekterar mänskliga rättigheter
            och bidrar till en hållbar utveckling. Vi tror också att de förslag
            som Statskontoret presenterar skulle bidra till en positiv utveckling
            på området. Regeringen bör återkomma med förslag på lagstiftning
            för att företag ska genomföra human rights due diligence. Detta
            bör riksdagen ställa sig bakom och ge regeringen till känna.
          </p>
          <p xml:id="i-R98evR17ssRjpbDPKNZdXV">
            Med tanke på de transnationella företagens makt att bestämma
            inriktningen av vår globala utveckling så krävs det ett bindande
            fördrag som ger möjlighet till de som drabbas av brott mot mänskliga
            rättigheter att ställa företagen till svars. Vänsterpartiet anser
            därför att det är viktigt att Sverige inom FN verkar för att FN
            antar ett bindande fördrag kring företags agerande och de mänskliga
            rättigheterna.
          </p>
          <p xml:id="i-XDiYMgjv3zu5yDx9bvPt5w">
            För att tydliggöra företagens miljö- och klimatansvar bör även
            ett klimat- och miljöperspektiv läggas på de förslag regeringen
            arbetar fram. Det kan ske med utgångspunkt i environmental due
            diligence, ett verktyg som liknar human rights due diligence,
            men där miljö- och klimatperspektivet är vägledande. Regeringen
            bör därför utreda möjligheten att även införa klimat- och miljöperspektiv
            enligt environmental due diligence i regelverken för företags
            agerande utomlands. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-BHfjPfPwRKzz3EchSRmrjG">
            7 Styrning framåt – en ny handlingsplan för genomförandet av
            Agenda 2030
          </head>
          <p xml:id="i-9KoYzoBdRmiByWDGxxKT26">
            Vänsterpartiet bedömer alltjämt att det är avgörande att regeringen
            tar initiativ till en politisk styrning framåt i form av en handlingsplan
            eller färdplan för hur Sverige ska genomföra Agenda 2030, som
            de offentliga aktörerna kan utgå från i sitt fortsatta arbete.
            Det är även något som den nationella samordnaren för Agenda 2030
            understrukit i sin delredovisning tidigare i år.
          </p>
          <p xml:id="i-RXUSA1TDMcas4xxM21sm9R">
            En handlingsplan bör hållas på en strategisk nivå och innehålla
            de mest prioriterade åtgärderna utifrån en analys av var de största
            utmaningarna finns. De offentliga aktörernas arbete med Agenda
            2030 skulle fokuseras bättre om det fanns en tydlig prioritering
            för arbetet. En prioritering från regeringen skulle göra det lättare
            för myndigheter, länsstyrelser, kommuner och regioner att uttolka
            hur de konkret ska arbeta med genomförandet av Agenda 2030.
          </p>
          <p xml:id="i-E2FSMTc6JsLNB9dmTZTp8n">
            Regeringen bör återkomma till riksdagen med förslag på politisk
            styrning framåt i form av en handlingsplan för genomförandet av
            Agenda 2030 med de mest prioriterade åtgärderna. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-5EqTu59vdJTinF41QvqK3Q">
            8 Målkonflikter måste tydliggöras
          </head>
          <p xml:id="i-Bhk6uoX7TyWVPzNyTPGGxe">
            Grunden för svensk utvecklingspolitik är Sveriges politik för
            global utveckling (PGU). Trots att det har gått nästan 20 år sedan
            en enig riksdag antog propositionen Gemensamt ansvar – Sveriges
            politik för global utveckling och därigenom slog fast att svensk
            politik måste vara samstämmig, dvs. att alla politikområden måste
            bidra till att uppfylla utvecklingspolitikens mål om rättvis och
            hållbar global utveckling, är det dock uppenbart att svensk utvecklingspolitik
            fortfarande inte är samstämmig. De stora målkonflikterna och hindren
            för en kraftfull utvecklingspolitik kvarstår och samtliga regeringar
            har misslyckats med att presentera konkreta förslag på hur de
            ska hanteras.
          </p>
          <p xml:id="i-WaJrjh9JJHiPwoP6ijpWru">
            Här kan bl.a. vapenexporten, skatteflykten och EU:s jordbrukspolitik
            nämnas. Under innevarande mandatperiod har även regeringarna tagit
            eller aviserat politiska beslut som går rakt emot målen i PGU.
            Oviljan att stå bakom offentlig land-för-land-rapportering på
            EU-nivå, avtalet med Turkiet för att stoppa människor på flykt,
            åtstramningarna av de svenska asyllagarna, exportsatsningar riktade
            till diktaturer, försäljningen av Vattenfalls kolgruvor och den
            otillräckliga lagstiftningen för att begränsa vapenexport till
            diktaturer är några av dem.
          </p>
          <p xml:id="i-PPMUovT27UhZXMbbFWUdDh">
            Agenda 2030 handlar dock inte enbart om global utvecklingspolitik,
            utan åtagandena i handlingsplanen gäller såväl nationellt som
            globalt. Även i svensk inrikespolitik finns i dag stora målkonflikter
            med negativ påverkan på genomförandet av Agenda 2030. Det handlar
            bl.a. om skattesänkningar för välbeställda som riskerar att urholka
            välfärden och leda till ökad ojämlikhet, målet om ekonomisk tillväxt
            i relation till agendans mål om att vidta omedelbara åtgärder
            för att bekämpa klimatförändrin­garna och konsekvenserna av dessa,
            målet om hållbara konsumtions- och produktions­mönster samt förändringen
            av arbetsrätten i relation till agendans mål om anständiga arbetsvillkor
            för alla, för att nämna några uppenbara inrikespolitiska målkonflikter.
            Om Sverige vill kunna föregå med gott exempel i det internationella
            arbetet med genom­förande av Agenda 2030 och med trovärdighet
            kunna driva frågorna internationellt bör regeringen även visa
            på arbetet med målkonflikter på det nationella planet.
          </p>
          <p xml:id="i-HmrPst4FLsRBpHK7qRcoGk">
            Vänsterpartiet anser därför att samstämmighet för hållbar utveckling
            är en förutsättning för nationellt genomförande av Agenda 2030
            och att Sverige därför behöver ett övergripande mål för hållbar
            utveckling med en samstämmig politik för hållbar utveckling i
            vilken mänskliga rättigheter och planetens gränser respekteras.
            En samstämmig politik för hållbar utveckling handlar om att politik
            inom flera områden samverkar. Därför är det avgörande att målkonflikter
            med negativ påverkan på genomförandet av Agenda 2030 synliggörs
            i syfte att kunna förhindras. Regeringen bör således återkomma
            till riksdagen med en samstämmig politik för hållbar utveckling
            nationellt där målkonflikter med negativ påverkan på genomförandet
            av Agenda 2030 synliggörs i syfte att kunna förhindras. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-8qipKFE6DXgbTnCNGHaEZ2">
              Ali Esbati (V)
            </item>
            <item xml:id="i-BQGpuohD5r7xmDSiq9SMkj">
              Ulla Andersson (V)
            </item>
            <item xml:id="i-N5BPqa2rgvtEy85rcs6McD">
              Lorena Delgado Varas (V)
            </item>
            <item xml:id="i-KhNU941wXGHyAMtep7SL8z">
              Birger Lahti (V)
            </item>
            <item xml:id="i-FbWJ1b4gGZGmTwTS2e8zxw">
              Ilona Szatmari Waldau (V)
            </item>
            <item xml:id="i-N2j2wuJTyVASWZc9D2J1Hy">
              Ciczie Weidby (V)
            </item>
            <item xml:id="i-HeZVmKu3y4MvwkewWG4Lm5">
              Elin Segerlind (V)
            </item>
            <item xml:id="i-Hn2NyjjKaXSAEVtKdP4KZ">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
