<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-04297">
  <teiHeader>
    <fileDesc>
      <titleStmt>
        <title>med anledning av prop. 2021/22:41 En ny riksbankslag</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4297 av Mia Sydow Mölleby m.fl. (V)</title>
          <idno type="rdwebb">H9024297</idno>
          <rs type="number">4297</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9024297/text</ref>
          <ref type="dokument_url_html">http://data.riksdagen.se/dokument/H9024297</ref>
          <ref type="dokumentstatus_url_xml">http://data.riksdagen.se/dokumentstatus/H9024297</ref>
          <ref type="docx">http://data.riksdagen.se/fil/E37EB2FC-2C2B-4ABD-AE8B-7DEDEBB864A0</ref>
          <ref type="pdf">http://data.riksdagen.se/fil/8D7D98C6-2DA2-494D-ADA4-F6A90C824D51</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-112XV7e66FrKYhzF3e1NDV"/>
        <correspContext corresp="i-112XV7e66FrKYhzF3e1NDV">
          <ref>Proposition 2021/22:41</ref>
        </correspContext>
        <correspAction xml:id="i-HPDZcW7dJgZ4k3rNzxvbh" type="signed"/>
        <correspContext corresp="i-HPDZcW7dJgZ4k3rNzxvbh">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-VX6DZVKwVZNUBRg3fRwCRc">
          <date when="2021-11-18"/>
          <time when="11:40:05"/>
        </correspAction>
        <correspAction type="reviewed" xml:id="i-MeEd1GqVZGXWzLrHSZzKQ7">
          <date when="2021-11-22"/>
          <time when="16:54:51"/>
        </correspAction>
        <correspAction type="dismissed" xml:id="i-XAEE1hmW8KskN1p8zxWriY">
          <date when="2021-11-23"/>
        </correspAction>
        <correspAction type="referred" xml:id="i-VzayK5KUsDwb8dzGpiLgHo">
          <date when="2021-11-24"/>
        </correspAction>
        <correspAction type="assigned" xml:id="i-EVFfDMbvvxUdYqvaRERgj9">
          <date when="2022-10-12"/>
          <time when="11:11:14"/>
        </correspAction>
        <correspContext corresp="i-EVFfDMbvvxUdYqvaRERgj9">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-P6qgokV7utrjzHKqgX8yJV"/>
        <correspContext corresp="i-P6qgokV7utrjzHKqgX8yJV">
          <ref type="uppgift">2021/22:KU15</ref>
          <ref type="ref_dok_id">H901KU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU15</ref>
          <ref type="ref_dok_titel">En ny riksbankslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2Czi72gC3f4vkb8pb2pZY9"/>
        <correspContext corresp="i-2Czi72gC3f4vkb8pb2pZY9">
          <ref type="uppgift">2022/23:KU8</ref>
          <ref type="ref_dok_id">HA01KU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU8</ref>
          <ref type="ref_dok_titel">En ny riksbankslag (vilande grundlagsförslag m.m.)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4297 av Mia Sydow Mölleby m.fl. (V) med anledning av prop. 2021/22:41 En ny riksbankslag</div>
      </div>
      <div type="motBody">
        <div type="motProposal" subtype="förslag">
          <head xml:id="i-HwyrQkqi4QU9fAYFRAuWsC">
            1 Förslag till riksdagsbeslut
          </head>
          <list style="ol">
            <item xml:id="i-C3Eb8H3V6b9xdD8PkMemox">
              Riksdagen ställer sig bakom det som anförs i motionen om att
              riksbankslagen behöver kompletteras med ett sysselsättningsmål
              och att detta inte ska vara underordnat inflationsmålet och tillkännager
              detta för regeringen.
            </item>
            <item xml:id="i-3M7tbrx2MhoBSiF3JXEq9T">
              Riksdagen ställer sig bakom det som anförs i motionen om att
              riksdagen ska ha initiativrätt och bestämma de mer precisa målen
              för penningpolitiken, inklusive det realekonomiska målet, och
              tillkännager detta för regeringen.
            </item>
            <item xml:id="i-G6C96kHCrCncwxi7b2Nf5u">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att strama upp regelverket
              kring ledande ledamöters och tjänstemäns innehav av värdepapper
              m.m. och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TL8ZraQD7MzHVjrNNBhBms">
            2 Målen för penningpolitiken
          </head>
          <p xml:id="i-GXQQXaaNXJMedUWhLsZxep">
            I fråga om målen för penningpolitiken föreskriver den nuvarande
            riksbankslagen endast att Riksbanken har till uppgift att upprätthålla
            ett fast penningvärde. Riksbanken har sedan på egen hand bestämt
            att penningpolitiken ska styras av ett inflationsmål, att detta
            ska vara 2 procent, samt att KPIF ska utgöra det mått som inflationsmålet
            baseras på.
            <ref target="i-DFCZkdsaoxgjt5MekVUz47">
              [1]
            </ref>
            Från och med 2011 började Riksbanken kalla sin politik för ”flexibel
            inflationsmåls­politik”. Med detta menade Riksbanken att penningpolitiken
            också skulle ta hänsyn till realekonomiska faktorer som produktion
            och sysselsättning. De var dock tydliga med att inflationsmålet
            var det överordnade målet. Det ska också sägas att Riksbanken
            redan innan man började använda termen ”flexibel inflationsmålspolitik”
            hade talat om att ta hänsyn till faktorer som tillväxt, sysselsättning,
            arbetslöshet etc. I förarbetena till den nuvarande riksbankslagen
            anfördes också: ”Såsom myndighet under riksdagen bör Riksbanken
            därutöver, utan att åsidosätta prisstabilitetsmålet, stödja målen
            för den all­männa ekonomiska politiken i syfte att uppnå hållbar
            tillväxt och hög sysselsättning.”
            <ref target="i-Nth4Myr5WrXcpWDGnrUWGZ">
              [2]
            </ref>
          </p>
          <p xml:id="i-AXjCz3pdYNmcnsbBx2wUUC">
            I propositionen till ny riksbankslag föreslår regeringen att
            det överordnade målet för Riksbanken ska vara att upprätthålla
            varaktigt låg och stabil inflation (prisstabilitets­målet). Regeringen
            anför vidare: ”Utan att åsidosätta prisstabilitetsmålet ska Riksban­ken
            dessutom bidra till en balanserad utveckling av produktion och
            sysselsättning (real­ekonomiska hänsyn).”
            <ref target="i-7JtSM5PzGPMwAVpRkoy5hz">
              [3]
            </ref>
            De nya målformuleringarna är delvis en kodifiering av hur den
            faktiska penningpolitiken redan i dag utformas. Språket är också
            en anpassning till de penningpolitiska formuleringarna i unionsrätten.
          </p>
          <p xml:id="i-RFovVBLdtGJDVzdQWUzSkJ">
            Inflationsmålet infördes 1993 och började gälla 1995. Den ”flexibla
            inflationsmåls­politiken” har inte varit framgångsrik. Såväl KPI
            som den underliggande inflationen har trendmässigt under perioden
            klart understigit målet om 2 procent. En penningpolitik som trendmässigt
            understiger inflationsmålet får negativa konsekvenser på produktion
            och sysselsättning eftersom realräntorna blir högre än vad som
            motiveras av konjunktur­läget. Utvecklingen på arbetsmarknaden
            sedan inflationsmålet infördes stöder denna bild. Sedan 1993 har
            arbetslösheten i genomsnitt legat på ca 8 procent. Sammantaget
            visar detta att riksbankslagen behöver kompletteras med en explicit
            målvariabel för den reala ekonomin. Vänsterpartiet menar att ett
            mål för sysselsättningen är det mest lämp­liga målet för den reala
            ekonomin. Detta mål ska inte vara underordnat målet om pris­stabilitet.
          </p>
          <p xml:id="i-U4dM5ZZ67RKz4j6zSs1GHz">
            Vad som ovan anförs om att riksbankslagen behöver kompletteras
            med ett syssel­sättningsmål och att detta inte ska vara underordnat
            inflationsmålet bör riksdagen ställa sig bakom och ge regeringen
            till känna.
          </p>
          <p xml:id="i-ViPXEUUURyHDmn7eufNEzf">
            Det som här föreslås är alltså ett s.k. dualt mål för penningpolitiken,
            vilket innebär att målen för prisstabilitet och för den reala
            ekonomin ges lika vikt. Även LO, i sitt remissvar på Riksbankskommittén,
            och Vänsterpartiets reservation på kommitténs slut­betänkande
            menar att ett dualt mål är att föredra.
            <ref target="i-ExjZm9gkCSeT6fArLGX6aQ">
              [4]
            </ref>
            Som svar på LO:s synpunkt anför regeringen att unionsrätten förhindrar
            detta, då den reglerar att prisstabilitetsmålet är överordnat.
            I Vänsterpartiets reservation konstateras att kommissionen nu
            i många år har låtit Sverige ha kvar vår gamla lagstiftning som
            enligt dem strider mot EUF-för­draget. I reservationen anförs
            vidare att eftersom det inte tycks finnas en majoritet i Sverige
            för att vi ens på längre sikt ska gå med fullt ut i EMU, och därigenom
            införa euron som valuta, görs bedömningen att Sverige inte heller
            måste anpassa sig till det mål för penningpolitiken och den beslutsordning
            för målet som gäller i ECBS och EMU.
            <ref target="i-Vd2g5YtnREgU5hYSUvMcZQ">
              [5]
            </ref>
            LO instämmer i Vänsterpartiets reservation och menar att det
            bör prövas om Sverige måste anpassa regelverket fullt ut till
            det som gäller inom EMU.
          </p>
          <head type="h1" xml:id="i-DqGd9YqvQj9VP6xig5XXyQ">
            3 Styrning och demokratisk förankring
          </head>
          <p xml:id="i-2jnF8JKrN187pNMBM3x2iR">
            Den nuvarande riksbankslagen vilar på förutsättningen att det
            är Riksbanken som ska precisera prisstabilitetsmålet, t.ex. fastställa
            inflationstakt med ett visst mått. Vänster­partiet har länge varit
            kritiskt till denna ordning. För precis som regeringen konstaterar
            i propositionen har preciseringen av prisstabilitetsmålet avgörande
            betydelse för den eko­nomiska politiken i Sverige och har stor
            betydelse för samhällsekonomin. Vänsterpartiet har därför länge
            krävt att riksdagen ska formulera de mer precisa målen för penning­politiken
            medan Riksbanken utför det operativa arbetet. Förslaget till ny
            riksbankslag går i denna del i rätt riktning. I propositionen
            anges nämligen att preciseringen av pris­stabilitetsmålet i fortsättningen
            bör förankras i demokratisk ordning. Det finns dock ett stort
            förbehåll i ambitionen att demokratisera penningpolitiken. I förslaget
            ges nämligen Riksbanken exklusiv initiativrätt till att precisera
            prisstabilitetsmålet. Förslaget innebär alltså att riksdagen först
            i efterhand ska godkänna preciseringen av prisstabilitetsmålet.
            Denna ordning undergräver därmed i stor utsträckning de folkvaldas
            möjligheter att be­stämma de mer precisa målen för penningpolitiken.
          </p>
          <p xml:id="i-P1dbnDUGqyHoPL3MhfZR8X">
            Riksdagen ska ha initiativrätt och bestämma de mer precisa målen
            för penningpoliti­ken, inklusive det realekonomiska målet. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-J8WbpSBwY1zGzkKJcxZjVm">
            4 Direktionens innehav av värdepapper
          </head>
          <p xml:id="i-4eCGmXk6jdhUWvhhrFTZaK">
            I den nuvarande lagen är regleringen av direktionens innehav
            av värdepapper m.m. mycket knapphändig. Den föreskriver endast
            en anmälningsplikt för ordföranden och vice ordföranden i riksbanksfullmäktige
            samt ledamöterna i Riksbankens direktion som innebär att dessa
            personer ska anmäla större förändringar av sitt innehav av värdepapper
            m.m. till riksdagen. Det är alltså fritt fram för ledamöterna
            i direktionen att när som helst köpa eller sälja värdepapper.
            Detta är en anmärkningsvärt bristfällig reglering då de beslut
            som Riksbanken fattar har en mycket stor påverkan på de finansiella
            markna­derna.
          </p>
          <p xml:id="i-9aiBX3HeCTUy218RXPyuvY">
            Den senaste tiden har olika massmedier rapporterat om direktionens
            innehav och handel med värdepapper och fonder. En direktionsledamot
            agerade exempelvis strax innan coronakrisen bröt ut på allvar
            genom att sälja nästan alla sina fonder som dessför­innan hade
            legat orörda i flera år. Enligt Svenska Dagbladet handlade det
            om en sam­manlagd försäljning på ca 2 miljoner kronor. Tajmningen
            var god då börsen rasade två veckor senare. Riksbanken svarade
            snabbt genom att sjösätta ett historiskt stort stimu­lanspaket
            för att bl.a. stabilisera de finansiella marknaderna. Efter cirka
            tre månader passade direktionsledamoten på att köpa tillbaka andelar
            i samma fonder som sålts före krisen.
            <ref target="i-PnKHLGHVysGQ264GqGuMTR">
              [6]
            </ref>
            Exemplet visar med all önskvärd tydlighet bristerna i dagens
            mycket knapphän­diga reglering. Även om agerandet skulle vara
            frikopplat från direktionens beslut är det mycket viktigt att
            sådana situationer inte kan uppkomma, då enbart misstanken riskerar
            att skada Riksbankens trovärdighet. En oberoende och självständig
            myndighet med så stor påverkan på svensk ekonomi måste ha ett
            högt förtroende. Regeringen bör tillsätta en utredning för att
            strama upp regelverket kring ledande ledamöters och tjänstemäns
            innehav av värdepapper m.m. Utredningen bör omfatta ledamöterna
            i Riksbankens direk­tion, ledamöterna i riksbanksfullmäktige och
            andra ledande tjänstemän inom Riksban­ken. Huvudprincipen bör
            vara att dessa personer inte förvaltar sitt eget innehav, dvs.
            deras innehav ska förvaltas diskretionärt.
          </p>
          <p xml:id="i-Wg2CxfJv3kfbYQewDuiNfU">
            Vad som ovan anförs om att regeringen bör tillsätta en utredning
            i syfte att strama upp regelverket kring ledande ledamöters och
            tjänstemäns innehav av värdepapper m.m. bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-JGj15R5oSw2ZHaWUV6fsT8">
              Mia Sydow Mölleby (V)
            </item>
            <item xml:id="i-K2abVY2b2yfcCFRD9Z3vba">
              Tony Haddou (V)
            </item>
            <item xml:id="i-TBoaK7KA3xFMVRKbF2pJW7">
              Gudrun Nordborg (V)
            </item>
            <item xml:id="i-KLgJYzSrrirdCorxt2HNWe">
              Jon Thorbjörnson (V)
            </item>
            <item xml:id="i-QjP7JS16n8kjssHNaLgYYn">
              Linda Westerlund Snecker (V)
            </item>
            <item xml:id="i-3EQN43TZYXMKrMKWL2myCp">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-DFCZkdsaoxgjt5MekVUz47">
              [1] Ursprungligen baserades inflationsmålet på konsumentprisindex
              (KPI). Sedan september 2017 använder Riksbanken konsumentprisindex
              med fast ränta (KPIF) som målvariabel för inflationsmålet. KPIF
              beräknas med samma data och på samma sätt som KPI, men effekten
              av ändrade bostadsräntor räknas bort.
            </note>
            <note xml:id="i-Nth4Myr5WrXcpWDGnrUWGZ">
              [2] Prop. 1997/98:40 s. 51.
            </note>
            <note xml:id="i-7JtSM5PzGPMwAVpRkoy5hz">
              [3] Prop. 2021/22:41 s. 85.
            </note>
            <note xml:id="i-ExjZm9gkCSeT6fArLGX6aQ">
              [4] SOU 2019:46 En ny riksbankslag – Slutbetänkande av Riksbankskommittén,
              och https://www.regeringen.se/4966b7/contentassets/318e490e0ff94ca3b717241418d27933/landsorganisationen-i-sverige-lo.pdf.
            </note>
            <note xml:id="i-Vd2g5YtnREgU5hYSUvMcZQ">
              [5] SOU 2019:46 En ny riksbankslag – Slutbetänkande av Riksbankskommittén.
            </note>
            <note xml:id="i-PnKHLGHVysGQ264GqGuMTR">
              [6] https://www.svd.se/riksbankstopp-dumpade-fonder-fore-borskrasch.
            </note>
          </noteGrp>
        </div>
      </div>
    </body>
  </text>
</TEI>
