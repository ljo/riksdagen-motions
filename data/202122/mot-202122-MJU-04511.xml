<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04511">
  <teiHeader>
    <fileDesc>
      <titleStmt>
        <title>med anledning av prop. 2021/22:168 En ökad differentiering av strandskyddet</title>
        <author corresp="i-KNRqa17M8avm4WSafSQiUy">av Elin Segerlind m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4511 av Elin Segerlind m.fl. (V)</title>
          <idno type="rdwebb">H9024511</idno>
          <rs type="number">4511</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024511/text</ref>
          <ref type="dokument_url_html">http://data.riksdagen.se/dokument/H9024511</ref>
          <ref type="dokumentstatus_url_xml">http://data.riksdagen.se/dokumentstatus/H9024511</ref>
          <ref type="docx">http://data.riksdagen.se/fil/A249A927-6D49-4950-9B49-C2056D8CD191</ref>
          <ref type="pdf">http://data.riksdagen.se/fil/0C49B914-11E9-480F-B451-9DB6E8BB3EBF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-Go7kNULK8Gy4NpaTPCigYZ"/>
        <correspContext corresp="i-Go7kNULK8Gy4NpaTPCigYZ">
          <ref>Proposition 2021/22:168</ref>
        </correspContext>
        <correspAction xml:id="i-zZzPcKRcRcYhH2sS5KApy" type="signed"/>
        <correspContext corresp="i-zZzPcKRcRcYhH2sS5KApy">
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-8LYbGJxkTB2GFjHZCzTzkK">
          <date when="2022-04-05"/>
          <time when="11:56:16"/>
        </correspAction>
        <correspAction type="reviewed" xml:id="i-XZv9yGUzUcRzbJFZ4vqh5g">
          <date when="2022-04-08"/>
          <time when="15:23:41"/>
        </correspAction>
        <correspAction type="dismissed" xml:id="i-BZFbDhsTjC7czkd1kBC9JC">
          <date when="2022-04-13"/>
        </correspAction>
        <correspAction type="referred" xml:id="i-6tUtLxqHzUmBpqEP5obxpZ">
          <date when="2022-04-19"/>
        </correspAction>
        <correspAction type="assigned" xml:id="i-L5iCzxcdenPujiurL8dnTo">
          <date when="2022-10-12"/>
          <time when="11:35:43"/>
        </correspAction>
        <correspContext corresp="i-L5iCzxcdenPujiurL8dnTo">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-PvrK4gKGBWvCaAXdd4ycQu"/>
        <correspContext corresp="i-PvrK4gKGBWvCaAXdd4ycQu">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">En ökad differentiering av strandskyddet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4511 av Elin Segerlind m.fl. (V) med anledning av prop. 2021/22:168 En ökad differentiering av strandskyddet</div>
      </div>
      <div type="motBody">
        <div type="motProposal" subtype="förslag">
          <head xml:id="i-MH8YRjkcuUF9YaWCo7uBoz">
            1 Förslag till riksdagsbeslut
          </head>
          <list style="ol">
            <item xml:id="i-GF52HzuBfNWK2RYdtYP2Vg">
              Riksdagen ställer sig bakom det som anförs i motionen om att
              regeringen bör ges i uppdrag att återkomma med förslag på reformering
              av åtgärder inom ramen för LIS-systemet i syfte att möjliggöra
              utökade möjligheter för byggande av bostadshus vid dispensprövning
              av strandskyddet och tillkännager detta för regeringen.
            </item>
            <item xml:id="i-6cEC4NS5zejAY6wUeLNDce">
              Riksdagen avslår proposition 2021/22:168 En ökad differentiering
              av strandskyddet.
            </item>
            <item xml:id="i-Mpq2umqwhBgzxWLVPh6iLH">
              Riksdagen ställer sig bakom det som anförs i motionen om att
              regeringen bör tillse att en översyn genomförs i syfte att säkerställa
              enhetlig tillämpning av dispensgivning utifrån befintliga strandskyddsbestämmelser
              och ta fram förslag på åtgärder för en väl fungerande strandskyddstillsyn
              som åtgärdar överträdelser av strandskyddet, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-LWJTUwTUS4ru6WNJCm1x1t">
            2 Bakgrund
          </head>
          <p xml:id="i-7oAzbupSo2QKR1t9wd4W4W">
            Propositionen föreslår en lagstiftning som ökar differentieringen
            av strandskyddet för att skapa bättre förutsättningar för strandnära
            bostäder och näringsverksamhet i områden med lågt bebyggelsetryck.
            Det föreslås att lättnader i strandskyddet ska gälla i s.k. strandnära
            utvecklingsområden. Strandskyddsområden vid små insjöar och smala
            vattendrag minskas till 25 meter och det blir lättare att upphäva
            det återstående strandskyddet vid sådana vatten, under förutsättning
            att fri passage säkerställs. Regeringen föreslås även kunna meddela
            föreskrifter om att inte strandskyddet ska gälla vid insjöar eller
            vattendrag som har anlagts eller restaurerats.
          </p>
          <p xml:id="i-HLybcjsGZC1c8sfXfyo6SM">
            Regeringen avser med förslag i propositionen även att strandskyddet
            ska stärkas och förtydligas i områden av särskild betydelse för
            djur- och växtlivet och i områden där bebyggelsetrycket är högt
            eller efterfrågan på mark för fritidsbebyggelse är mycket stor.
          </p>
          <p xml:id="i-Wa7bKWcFth8d3vfkDxW8S5">
            Ändringarna föreslås i huvudsak träda i kraft den 1 juli 2022.
          </p>
          <head type="h1" xml:id="i-89ucPb7Mp62py4iD7kcW5P">
            3 Motivering
          </head>
          <p xml:id="i-Y6LgE3gC1DbaWQyHjaSCC5">
            Strandskyddet är av mycket stor betydelse för allmänhetens tillgång
            till sjöar och vattendrag och för vår biologiska mångfald. Syftet
            med strandskyddet är att långsiktigt trygga dessa förutsättningar.
            Genom strandskyddet som infördes på 1950-talet har tillgången
            till en stor andel av våra stränder varit möjlig för alla människor
            oavsett inkomst. Exploateringen av våra stränder har trots strandskyddslagstiftningen
            fortsatt sedan 1950-talet men strandskyddet är ändå i dag en bärande
            del av allemansrätten. Strandskyddets utformning har betydelse
            för en stor mängd växt- och djurarter och påverkar Sveriges möjligheter
            att leva upp till såväl globala åtaganden som nationella målsättningar
            för miljö- och friluftsliv.
          </p>
          <head type="h2" xml:id="i-9SvVCXBcE4eyGntwaPmoTV">
            3.1 Regeringens förslag försvagar strandskyddet
          </head>
          <p xml:id="i-LwvX2154yYGCNMv3WPdHdV">
            Regeringens förslag kommer att innebära en kraftig försvagning
            av strandskyddet. Sammantaget kommer förslagen att minska allmänhetens
            tillgång till stränder och försvaga tillgången till livsmiljöer
            för djur- och växtarter som är beroende av sjöar, vattendrag och
            strandzoner. Därutöver saknas verkningsfulla åtgärder för hur
            strandskyddet kan stärkas i områden som är högt exploaterade.
          </p>
          <p xml:id="i-E9zvFVEMdw3npyEPPkjb2C">
            Propositionen innehåller förslag om att anlagda våtmarker och
            vattendrag ska kunna undantas från strandskydd. Det är ett bra
            förslag för att stimulera att nya våtmarker och småvatten anläggs,
            utan rädsla för att de ska omfattas av strandskydd, för att t.ex.
            minska näringsbelastningen, stärka klimatanpassningen eller stärka
            förutsättningarna för biologisk mångfald. Vi ser även fördelar
            med förslag om att vissa äldre undantag från strandskyddet kan
            upphävas, men Vänsterpartiet hade önskat ett större omtag generellt
            för att kunna återinföra strandskyddet nationellt där så är möjligt.
            Dessa förslag förändrar dock inte helhetseffekten av propositionens
            förslag som försvagar strand­skyddet.
          </p>
          <head type="h3" xml:id="i-M8VJsNi8N5kaJSWkUSX8ND">
            3.1.1 Strandnära utvecklingsområden ger alltför långtgående påverkan
            på strandskyddet
          </head>
          <p xml:id="i-BZRAYdryRTEmLgSvgupJeN">
            Regeringen föreslår att s.k. strandnära utvecklingsområden ska
            ersätta systemet med landsbygdsutveckling i strandnära lägen (LIS-områden).
            I ett LIS-område finns möjlighet att använda särskilda skäl för
            byggnad och verksamhet som bidrar till utveckling av landsbygden
            i strandnära läge. Syftet är inte att utgå från det strandnära
            lägets fördel för en enskilds persons ekonomiska förhållanden,
            utan att det ska vara fråga om en mer långsiktig ekonomisk påverkan
            i ett lokalt eller regionalt perspektiv (t.ex. campingstugor,
            kanotuthyrning, strandkafé eller försäljning av fisk). Bestäm­melsen
            avser även bostäder.
          </p>
          <p xml:id="i-8BLDcArvCMqzCymKVAphsH">
            Vänsterpartiet delar regeringens uppfattning att bestämmelserna
            om strandskyddet behöver ta hänsyn till att förutsättningarna
            varierar mellan olika delar av landet. Även vi ser behov av en
            lagstiftning som möjliggör lättnader i strandskyddet för landsbygden
            där så är lämpligt. Regeringens förslag om regelverk för strandnära
            utvecklingsområden där strandskyddet ska försvagas riskerar dock
            alltför långtgående effekter. De föreslag­na kriterierna för ett
            strandnära utvecklingsområde är så allmänna och otydliga att en
            stor del av landet riskerar försvagning av strandskyddet med konsekvenser
            för såväl friluftsliv som växt- och djurliv. Förslaget omöjliggör
            inte heller att lättnader i strand­skyddet kan ske vid kuster
            och skärgårdar. Åtgärdernas bidrag till landsbygdsutveckling behöver
            inte heller vägas in i kriterierna för landsbygdsområden eller
            i de särskilda skälen för dispens.
          </p>
          <p xml:id="i-T2guDrEPzS956ehiCaP8Em">
            Vänsterpartiet anser, i likhet med Naturvårdsverket, att nuvarande
            LIS‑system i stället bör utvecklas för att gynna landsbygden utan
            att det resulterar i långtgående effekter för vår natur och för
            allmänhetens tillgång till densamma. Det är rimligt att exempelvis
            bostadsbyggande ytterligare möjliggörs i glest befolkade områden
            med lågt bebyggelsetryck genom dispens från strandskyddet inom
            ramen för en reformering av LIS‑områden. Det kan ske genom att
            dispensen för enstaka en- eller tvåbostadshus inom ett LIS‑område
            kan vara möjligt även om det inte är i anslutning till befintligt
            bostads­hus. Genom LIS‑systemet värnas den kollektiva nyttan av
            långsiktiga åtgärder för landsbygden. Åtgärder ska t.ex. bidra
            till att skapa långsiktiga arbetstillfällen eller till att det
            fortsatt ska kunna finnas butiker och offentlig service på landsbygden.
            Detta utan att en begränsad exploatering hämmar allmänhetens tillgång
            till stränder eller att djur- och växtlivet påverkas påtagligt
            negativt.
          </p>
          <p xml:id="i-DfhTg1wqfoys1uYj94zV72">
            Regeringen ska ges i uppdrag att återkomma med förslag på reformering
            av åtgärder inom ramen för LIS‑systemet i syfte att möjliggöra
            utökade möjligheter för byggande av bostadshus vid dispensprövning
            av strandskyddet. Detta bör riksdagen ställa sig bakom och ge
            regeringen till känna.
          </p>
          <head type="h3" xml:id="i-YTtdZEmUdoqgpX2MDMPUHF">
            3.1.2 Försvagat strandskydd vid små sjöar och mindre vattendrag
          </head>
          <p xml:id="i-1x4YZ7xzTsyovPHFzhaPw">
            Regeringen föreslår att vid insjöar som är ett hektar eller mindre
            och vattendrag som är två meter eller smalare vid normalt medelvattenstånd
            ska strandskyddet begränsas till endast 25 meter från strandlinjen
            (i stället för nuvarande huvudregel om 100 meter). Det blir också
            lättare att få dispens eller upphäva det återstående strandskyddet
            vid dessa vatten.
          </p>
          <p xml:id="i-N6ritaQVABuyRfW2CLf6ZE">
            Även om länsstyrelsen enligt förslaget kan besluta om att utvidga
            strandskydds­området vid en liten sjö eller smalt vattendrag innebär
            det en kraftig försvagning av skyddet för stora områden i Sverige.
            En sjös yta eller ett vattendrags bredd har inte heller samband
            med vilken betydelse dessa områden har för den biologiska mångfalden.
            Tvärtom har ofta små sjöar och smala vattendrag höga naturvärden,
            vilket såväl en mängd remissinstanser men även regeringen konstaterar.
            Små vattendrag kan dock vara känsligare för påverkan än större
            vattendrag, just på grund av sin ringa storlek. Karlstads universitet
            konstaterar att små vattendrag utgör 80–90 procent av den totala
            längden av världens vattendrag och att de bidrar med filtrering
            av näringsämnen, kemiska bekämpningsmedel, tungmetaller och sediment
            och att de på så sätt bidrar till att rena dricksvattnet. Sportfiskarna
            konstaterar att en ökad exploatering ökar belast­ningen på små
            sjöar och små vattendrag genom t.ex. utsläpp av dagvatten och
            enskilda avlopp. Ett flertal remissinstanser lyfter strandzonernas
            betydelse som spridnings­korridorer – en s.k. grön spridningskorridor
            – för djur- och växtriket.
          </p>
          <p xml:id="i-AfzXW61b5xQRrweprSZZWA">
            Förslaget innebär därutöver ytterligare begränsning för allmänhetens
            möjligheter till rekreation. Även små sjöar och små vattendrag
            i högexploaterade områden med hög befolkningstäthet påverkas,
            trots att dessa områden kan utgöra viktiga rekreations­områden.
            Att införa en begränsad ”fri passage” för allmänheten på 25 meter
            vid t.ex. ett bostadshus kommer dessutom i praktiken innebära
            att många människor undviker att nyttja denna möjlighet. Många
            människor känner inte till rättigheten till fri passage vid inskränkningar
            av strandskyddet och många undviker av hänsynsskäl att röra sig
            alltför nära andra människors bostadshus.
          </p>
          <p xml:id="i-PY2ceqs3LSnQGQNG98p44u">
            Vänsterpartiet kan därutöver konstatera att det sedan 2014 finns
            möjligheter i nuva­rande regelverk att upphäva strandskyddet i
            enskilda fall för små sjöar och vattendrag.
          </p>
          <head type="h2" xml:id="i-Gs2jC2YRZvVBa7oNU7aR8">
            3.2 Värna allmänhetens tillgång till vår natur och den biologiska
            mångfalden
          </head>
          <p xml:id="i-BMQsb47WJsSr4YnZXwHQrP">
            Regeringens proposition baseras på ett påtagligt bristfälligt
            kunskapsunderlag. De förväntade effekterna på naturen och allmänhetens
            tillgång till stränder saknar enligt vår uppfattning adekvat belysning.
            Regeringen konstaterar att den breda allmänheten – som inte har
            tillgång till en strandfastighet – förväntas påverkas negativt
            av ökat strandnära byggande genom minskad tillgång till strandnära
            områden med möjligheter till ut­blickar, bad och annat friluftsliv.
            Enskilda riskerar även att drabbas av mindre rent vatten, inklusive
            dricksvatten, samt ökad risk för översvämningar om de ekosystem­tjänster
            som är kopplade till oexploaterade stränder försvagas. Vidare
            konstaterar regeringen att huvuddelen av förslagen i propositionen
            innebär att strandskyddet försvagas och att det bedöms leda till
            negativa effekter för djur- och växtlivet på land och i vatten.
            Slutligen konstateras i propositionen att förutsättningarna för
            att uppnå relevanta miljömål och internationella eller EU-rättsliga
            åtaganden kan försämras.
          </p>
          <p xml:id="i-K471bPMCxM9aw5ELGieB7W">
            Vänsterpartiet konstaterar att exploatering i ett strandnära
            läge i många fall är en åtgärd som består över överskådlig tid.
            Konsekvenserna av att strandskyddet försämras i sådan omfattning
            som regeringen föreslår kommer att växa successivt över tid för
            varje ny åtgärd som vidtas. Med regeringens förslag minskar vi
            med andra ord nuvarande och kommande generationers tillgång till
            vår natur och försvagar skyddet av densamma.
          </p>
          <p xml:id="i-EeeAc8tnQ6aJsKiTw7yxsF">
            Vänsterpartiet anser att skyddet av strandområden är en viktig
            del för att värna den svenska allemansrätten och den biologiska
            mångfalden. Förlusten av biologisk mång­fald och klimatkrisen
            måste mötas gemensamt och är de största miljöhoten. Extrema väderhändelser
            med fler översvämningar och ökade risker för ras innebär därtill
            att strandnära boende och exploateringar bör hanteras långsiktigt
            hållbart. Ett starkt strand­skydd gör oss därför bättre rustade
            när klimatet förändras. Med propositionens förslag minskar Sveriges
            möjligheter att möta dessa utmaningar, ökar sårbarheten i samhället
            och tar oss längre ifrån att nå våra antagna miljömål.
          </p>
          <p xml:id="i-9ZHhumnLSBS5RyNmDRyUUr">
            Riksdagen bör avslå proposition 2021/22:168 En ökad differentiering
            av strand­skyddet. Detta bör riksdagen besluta.
          </p>
          <head type="h2" xml:id="i-RtsgWZEUbT3tS37wi7AwFq">
            3.3 Länsstyrelsernas och kommunernas dispenser från strandskyddet
            bör vara enhetliga utifrån gällande regelverk
          </head>
          <p xml:id="i-3bpV5wGBg1TStofxyHZfik">
            Tidigare utvärderingar visar att avvikelser vid tillämpningen
            av strandskyddslagstift­ningen varierar kraftigt mellan kommuner
            och mellan länsstyrelser. Dessutom fram­håller utredningen Tillgängliga
            stränder – ett mer differentierat strandskydd (SOU 2020:78) att
            det bedrivs relativt lite strandskyddstillsyn i landet.
          </p>
          <p xml:id="i-KtjoBqBakdp28Dc7BnX7fd">
            Naturvårdsverket genomförde 2013 en utvärdering av dispensgivningarnas
            innehåll och laglighet. Vänsterpartiet anser att det är angeläget
            att tillämpningen av gällande bestämmelser om strandskydd tillämpas
            rättssäkert och enhetligt i hela landet. Vi ser behov av att regeringen
            åter tillser att en översyn genomförs i syfte att säkerställa
            enhetlig tillämpning av dispensgivning utifrån befintliga strandskyddsbestämmelser
            och ta fram förslag på åtgärder för en väl fungerande strandskyddstillsyn
            som åtgärdar överträdelser av strandskyddet.
          </p>
          <p xml:id="i-Ccyv4aeYiNFNpwf6AGWEd2">
            Regeringen bör tillse att en översyn genomförs i syfte att säkerställa
            enhetlig tillämpning av dispensgivning utifrån befintliga strandskyddsbestämmelser
            och ta fram förslag på åtgärder för en väl fungerande strandskyddstillsyn
            som åtgärdar överträdelser av strandskyddet. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-JmpuDQp6zA1p8XGaB7NdhW">
              Elin Segerlind (V)
            </item>
            <item xml:id="i-SeXwJnnG1ExKcmPSNU6veL">
              Hanna Gunnarsson (V)
            </item>
            <item xml:id="i-TeagEeMpEK8gggpGRGK3va">
              Jens Holm (V)
            </item>
            <item xml:id="i-Y4wEF6oMFNLyLagHjYjrj">
              Lotta Johnsson Fornarve (V)
            </item>
            <item xml:id="i-J235dJnjQYwGLGdy3o21L2">
              Yasmine Posio (V)
            </item>
            <item xml:id="i-V3BmbDqXQUmn2oQEGz9rnS">
              Håkan Svenneling (V)
            </item>
            <item xml:id="i-927rbMTXbPZuVKgsoySytX">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
