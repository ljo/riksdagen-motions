<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-02431">
  <teiHeader>
    <fileDesc>
      <titleStmt>
        <title>Mineralpolitik för en stark gruvnäring</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2431 av Eric Palmqvist m.fl. (SD)</title>
          <idno type="rdwebb">H9022431</idno>
          <rs type="number">2431</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9022431/text</ref>
          <ref type="dokument_url_html">http://data.riksdagen.se/dokument/H9022431</ref>
          <ref type="dokumentstatus_url_xml">http://data.riksdagen.se/dokumentstatus/H9022431</ref>
          <ref type="docx">http://data.riksdagen.se/fil/25529DD5-3C30-4696-B100-04CA3C9EA3FB</ref>
          <ref type="pdf">http://data.riksdagen.se/fil/BDF342BC-871A-4DBC-BB32-D4980018B56C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6iqPyDwPkhriEBtUVLMFEV" type="signed"/>
        <correspContext corresp="i-6iqPyDwPkhriEBtUVLMFEV">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction type="submitted" xml:id="i-9ygyPWRWfb7MfWJg7AyzSb">
          <date when="2021-10-01"/>
          <time when="18:30:30"/>
        </correspAction>
        <correspAction type="reviewed" xml:id="i-Y5nxGWyTnFJpxCzVzjPXJ1">
          <date when="2021-10-01"/>
          <time when="19:49:09"/>
        </correspAction>
        <correspAction type="referred" xml:id="i-AoGqZZC2nJnfT1NTWoiJwW">
          <date when="2021-10-14"/>
        </correspAction>
        <correspAction type="assigned" xml:id="i-Vwkux8KuK2DVttqomgXKcS">
          <date when="2022-10-05"/>
          <time when="11:44:13"/>
        </correspAction>
        <correspContext corresp="i-Vwkux8KuK2DVttqomgXKcS">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-WpmXbfRBFRdz7BkatpDVMN"/>
        <correspContext corresp="i-WpmXbfRBFRdz7BkatpDVMN">
          <ref type="uppgift">2021/22:NU16</ref>
          <ref type="ref_dok_id">H901NU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU16</ref>
          <ref type="ref_dok_titel">En förenklingspolitik för stärkt konkurrenskraft, tillväxt och innovationsförmåga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WcasyC8GxJcuoMYe16bTSA"/>
        <correspContext corresp="i-WcasyC8GxJcuoMYe16bTSA">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SJrf6HEBinCP5sNbJmFYJt"/>
        <correspContext corresp="i-SJrf6HEBinCP5sNbJmFYJt">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XDfg9d4GPSsNTAnCWS4xcC"/>
        <correspContext corresp="i-XDfg9d4GPSsNTAnCWS4xcC">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BZQUPNz6Fa3AwkpnoRcHnk"/>
        <correspContext corresp="i-BZQUPNz6Fa3AwkpnoRcHnk">
          <ref type="uppgift">2021/22:MJU15</ref>
          <ref type="ref_dok_id">H901MJU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU15</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GaY8YquGHEKu3E6tSbiefM"/>
        <correspContext corresp="i-GaY8YquGHEKu3E6tSbiefM">
          <ref type="uppgift">2021/22:UbU18</ref>
          <ref type="ref_dok_id">H901UbU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU18</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KAiysDsyubCN2DzbfDmEVG"/>
        <correspContext corresp="i-KAiysDsyubCN2DzbfDmEVG">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7eofeo6WmgowQnemvuy54J"/>
        <correspContext corresp="i-7eofeo6WmgowQnemvuy54J">
          <ref type="uppgift">2021/22:NU20</ref>
          <ref type="ref_dok_id">H901NU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU20</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GpCR3DeigS2nXQHe8Dtrkz"/>
        <correspContext corresp="i-GpCR3DeigS2nXQHe8Dtrkz">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ff9KyhM9noqNaodhiGk7tG"/>
        <correspContext corresp="i-Ff9KyhM9noqNaodhiGk7tG">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ts1X2h2HFkjSyuf7KXn6xY"/>
        <correspContext corresp="i-Ts1X2h2HFkjSyuf7KXn6xY">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2431 av Eric Palmqvist m.fl. (SD) Mineralpolitik för en stark gruvnäring</div>
      </div>
      <div type="motBody">
        <div type="TOC" xml:id="i-2Xj3d6x6kouYzwXVJ1Y1Rq">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 2">
              Mineralstrategi
            </item>
            <item style="indent-level: 2">
              Infrastruktur för gruvnäring
            </item>
            <item style="indent-level: 2">
              Energipolitiken
            </item>
            <item style="indent-level: 2">
              SGU och Bergsstaten
            </item>
            <item style="indent-level: 2">
              Utbildning
            </item>
            <item style="indent-level: 2">
              Forskning och utveckling
            </item>
            <item style="indent-level: 2">
              Prospektering
            </item>
            <item style="indent-level: 2">
              Innovationskritiska metaller
            </item>
            <item style="indent-level: 2">
              Tillståndsprocesser
            </item>
            <item style="indent-level: 2">
              Mineralersättning
            </item>
            <item style="indent-level: 2">
              Markägarens rättigheter
            </item>
            <item style="indent-level: 2">
              Differentierade tillsynsavgifter
            </item>
            <item style="indent-level: 2">
              Sanering och efterbehandling
            </item>
            <item style="indent-level: 2">
              Återvinning och avfallshantering
            </item>
            <item style="indent-level: 2">
              Robust och funktionell lagstiftning
            </item>
            <item style="indent-level: 2">
              Uran
            </item>
          </list>
        </div>
        <div type="motProposal" subtype="förslag">
          <head xml:id="i-HKwWxGvK4JSYfkjSJhQR2Y">
            Förslag till riksdagsbeslut
          </head>
          <list style="ol">
            <item xml:id="i-M4ALEbRQwS5uBfcM2SJfiV">
              Riksdagen ställer sig bakom det som anförs i motionen om att
              revidera mineralstrategin och tillkännager detta för regeringen.
            </item>
            <item xml:id="i-Gyq5xgLvQq7zeyW2uBe4ye">
              Riksdagen ställer sig bakom det som anförs i motionen om att
              stärka infrastrukturen kopplad till gruvnäringens behov och tillkännager
              detta för regeringen.
            </item>
            <item xml:id="i-QEJJ4Sv6Co9VJA9dmJUrZ8">
              Riksdagen ställer sig bakom det som anförs i motionen om en konkurrenskraftig
              och stabil energiförsörjning kopplad till gruvnäringens behov
              och tillkännager detta för regeringen.
            </item>
            <item xml:id="i-WzBpvcBwkG4F6vvGJRHozz">
              Riksdagen ställer sig bakom det som anförs i motionen om att
              stärka förutsättningarna för SGU och Bergsstaten och tillkännager
              detta för regeringen.
            </item>
            <item xml:id="i-D3o4XCvrQChMYPbrg8ZwDX">
              Riksdagen ställer sig bakom det som anförs i motionen om att
              satsa på utbildning kopplad till gruvnäringens behov och tillkännager
              detta för regeringen.
            </item>
            <item xml:id="i-YbQfU824R9AacFiuW1a27M">
              Riksdagen ställer sig bakom det som anförs i motionen om forskning
              och utveckling kopplad till gruvnäringens behov och tillkännager
              detta för regeringen.
            </item>
            <item xml:id="i-HreoEwm8Cgpxjw4DZ1FQzo">
              Riksdagen ställer sig bakom det som anförs i motionen om åtgärder
              för ökad prospekteringsvilja och tillkännager detta för regeringen.
            </item>
            <item xml:id="i-DzXPmpETUXEC2NQa6MnRUv">
              Riksdagen ställer sig bakom det som anförs i motionen om kartläggning
              av innovationskritiska metaller och tillkännager detta för regeringen.
            </item>
            <item xml:id="i-WpJsv9AayCknioS7tW3RUn">
              Riksdagen ställer sig bakom det som anförs i motionen om behovet
              av regelförenklingar beträffande tillståndsprocesser och tillkännager
              detta för regeringen.
            </item>
            <item xml:id="i-M6KaHHmNu9rnDxznKRbkAX">
              Riksdagen ställer sig bakom det som anförs i motionen om att
              tillståndsprövningarna bör utformas så att det tillståndssökande
              företaget endast har en myndighet som motpart, och detta tillkännager
              riksdagen för regeringen.
            </item>
            <item xml:id="i-QQzkTicraZSyfnj6GwvNiv">
              Riksdagen ställer sig bakom det som anförs i motionen om att
              ändringstillstånd ska vara huvudregel vid ändringsprövningar för
              miljötillstånd och tillkännager detta för regeringen.
            </item>
            <item xml:id="i-E6uY9oTM62qBicdvJo5yiB">
              Riksdagen ställer sig bakom det som anförs i motionen om att
              se över mineralersättningens utformning, nivå och fördelning och
              tillkännager detta för regeringen.
            </item>
            <item xml:id="i-3up8DEKnS5TdaEnXVXNZRJ">
              Riksdagen ställer sig bakom det som anförs i motionen om att
              se över markägarens rättigheter som fordringsägare när det gäller
              dennes del av mineralersättningen vid en konkurs och tillkännager
              detta för regeringen.
            </item>
            <item xml:id="i-D8MgYYRyZimJTUqj4HaBAc">
              Riksdagen ställer sig bakom det som anförs i motionen om differentierade
              tillsynsavgifter för gruvverksamhet och efterdebitering och tillkännager
              detta för regeringen.
            </item>
            <item xml:id="i-GyaYUHit9PqbqwDBwPzwK4">
              Riksdagen ställer sig bakom det som anförs i motionen om att
              reformera lagstiftningen om bolagens ansvar för sanering och efterbehandling
              av mark i samband med avslutad gruvverksamhet och tillkännager
              detta för regeringen.
            </item>
            <item xml:id="i-6zhEfKEnbDSNCZBZ6QTAGR">
              Riksdagen ställer sig bakom det som anförs i motionen om att
              se över de regelverk som reglerar återvinning och återanvändning
              av metaller och mineral och tillkännager detta för regeringen.
            </item>
            <item xml:id="i-LY7YyMKPC74otLv8PbTSmF">
              Riksdagen ställer sig bakom det som anförs i motionen om en robust
              och funktionell lagstiftning för gruvnäringen och tillkännager
              detta för regeringen.
            </item>
            <item xml:id="i-TEy9Lz87gV3QUNGQP1pEMN">
              Riksdagen ställer sig bakom det som anförs i motionen om att
              det återigen ska vara möjligt att ge tillstånd enligt miljöbalken
              till gruvdrift för att utvinna uran och tillkännager detta för
              regeringen.
            </item>
            <item xml:id="i-Sa89jMjEBLdNcYjF71gtHD">
              Riksdagen ställer sig bakom det som anförs i motionen om att
              det ska vara möjligt att ge tillstånd till brytning, provbrytning,
              bearbetning och fysikalisk eller kemisk anrikning av uran för
              att använda uranets fissila egenskaper och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-9C9yFtk7ohaPndZfpwXtbE">
            Motivering
          </head>
          <p xml:id="i-4FQWvvwFpT5LUXxPACt5nJ">
            Den svenska gruvnäringen har långa anor, exempelvis påbörjades
            brytning i det som idag är känt som Falu koppargruva redan under
            förkristen tid i Sverige och under medeltiden stod den för två
            tredjedelar av Europas samlade kopparproduktion. Idag innebär
            högre efterfrågan från tillväxtländer tillsammans med en strävan
            inom EU att bli mer självförsörjande vad gäller olika malmer och
            mineral, en långsiktig trend mot högre priser. Gruvnäringen är
            viktig för Sverige. Behovet av politiska ambitioner på området
            kan inte underskattas om investeringsviljan och tillväxten inom
            branschen ska vara stabil över tid. Sverige har dessutom, genom
            sitt statliga ägande av gruvbolaget LKAB ett ansvar för att skapa
            goda förutsättningar för branschen. Gruvindustrin präglas av långa
            investeringshorisonter och inte minst LKAB står inför historiskt
            stora framtids­satsningar. En högre grad av automation, anläggande
            av nya huvudnivåer och en övergång från tillverkning av så kallade
            green pellets till fossilfri järnsvamp är exempel på det statliga
            gruvbolagets framtidsplaner.
          </p>
          <p xml:id="i-HHcXoptyiah2Nr2UNpEWuR">
            Andra exempel på LKAB:s framtidsplaner är utvinning av innovationskritiska
            metaller och mineral ur slagghögar och depåer. Det statliga ägandet
            av LKAB bör kvarstå och staten inta en aktiv roll som ägare i
            bolaget och målsättningen bör vara att inneha ledartröjan inom
            sitt område. En sund gruv- och mineralpolitik tryggar således
            inte bara svenska arbetstillfällen och därmed välfärd utan garanterar
            också avkastning till staten. Vår uppfattning är att gruvindustrins
            vikt för Sverige som exportberoende industrination inte nog kan
            belysas. Vi anser att ett helhetsgrepp om den politik som styr
            näringens förutsättningar måste tas. Med vår gruvvänliga politik
            öppnar vi exempelvis upp för en ökad prospektering och brytning
            genom förenklade tillståndsprocesser. Då merparten av våra förslag
            syftar till att stärka branschen som helhet är det också rimligt
            att anta att större överskott kommer att genereras, vilket torde
            skapa förutsättningar för ökade ersättningar till såväl berörda
            markägare som staten utan att ha en negativ inverkan på svensk
            gruvindustris konkurrenskraft.
          </p>
          <head type="h2" xml:id="i-FC4nE88nyvroRsDdemNTKM">
            Mineralstrategi
          </head>
          <p xml:id="i-YGKoDfCd62QXkzoSUv88PW">
            I en värld med ökande befolkning och där stora befolkningsgrupper
            tar sig ur fattigdom ökar efterfrågan på produkter som förutsätter
            tillgång på metaller och mineral. Även om teknikerna att återvinna
            och återanvända produkter tillverkade av metall går framåt kvarstår
            det faktum att efterfrågan efter jungfruligt material kommer att
            öka. Omställ­ningen till ny och fossilfri teknik påskyndar också
            detta, då nya mineral som före­kommer på andra platser än där
            gruvdrift sker idag måste brytas för att möjliggöra omställningen.
            Samtidigt uppstår intressekonflikter mellan gruvnäringen och exempelvis
            jord- och skogsbruket, turistnäringen och andra markägare varför
            det är av vikt att klargöra vilka intressen som är tyngst vägande
            och skall ges företräde. År 2013 antogs en mineralstrategi, som
            sedan reviderades år 2015, vilket är positivt utifrån de intressekonflikter
            och utmaningar som nämns ovan. Däremot kan nu konstateras att
            prospekteringstakten minskat och att det geopolitiska läget försvårats
            sedan dess. Sverige har dessutom tappat i internationellt anseende
            som gruvnation i Fraser Institutes ranking över hur attraktiva
            olika länder är att göra gruvrelaterade investeringar i och inga
            nya gruvor har etablerats i Sverige under mycket lång tid. Detta
            tillsammans med det faktum att nya tekniker medför en växande
            efterfrågan efter metaller och mineral vi tidigare saknar tradition
            av att bryta innebär att det föreligger ett behov av att revidera
            den befintliga mineralstrategin eller utarbeta en ny.
          </p>
          <head type="h2" xml:id="i-HuREo3w7xehJJo3eXemzf7">
            Infrastruktur för gruvnäring
          </head>
          <p xml:id="i-4yGZRwfFKQgWYDsujf3FMX">
            En av grundförutsättningarna för Sveriges tunga industri, dit
            gruvindustrin hör, är en fungerande infrastruktur då produktionen
            av många svenska råvaror och produkter ligger långt ifrån marknaderna.
            Vad malmbrytning beträffar ligger verksamheten dess­utom oftast
            i norra Sveriges inland, långt ifrån kontinenten. Välfungerande
            transport­system är därför helt centrala för att Sverige ska kunna
            vara med och konkurrera på världsmarknaden. Gruvindustrin är i
            starkt behov av säkra och tillförlitliga vägtranspor­ter för att
            behovet av exempelvis maskindelar, bränsle, förbrukningsmateriel
            och kompetensförsörjning skall kunna säkerställas.
          </p>
          <p xml:id="i-LZiug9e3XxFo7BT13PMmHa">
            Även om malmtransporter på vissa håll till viss del sker med
            lastbil medför malmens vikt per volymenhet att järnväg och fartygstransport
            utgör de primära transportslagen för att kunna transportera de
            volymer som krävs för att nå lönsamhet i produktionen. Svensk
            järnvägsinfrastruktur uppvisar idag emellertid stora brister i
            såväl standard som underhåll. Fel på växlar och i kontaktledningar
            får stora driftstörningar till följd. Störningar uppkommer både
            som en konsekvens av varma sommardagar som av snö och kyla. Med
            anledning av detta menar vi att det är viktigt att särskilt betona
            den tunga industrins transportbehov i samband med framtida infrastrukturplanering.
            Betydelsen av satsningar syftande till att skapa och upprätthålla
            ett robust järnvägssystem kan inte nog betonas.
          </p>
          <head type="h2" xml:id="i-LZ9rzNzGsBXTPpDLgfR9of">
            Energipolitiken
          </head>
          <p xml:id="i-Fk9QRJPCYT6i6CVc7sUsxp">
            Svensk basindustri, där gruvnäringen ingår, är starkt beroende
            av en stabil och säker tillgång på el. I synnerhet i ett läge
            där man från politiskt håll förväntas att ställa om till en i
            högre grad elektrifierad produktion samtidigt som konkurrens sker
            på råvarubörser med producenter i nationer som inte har samma
            krav på kostsamma omställningar som i Sverige. Därför är det ett
            stort orosmoln för gruvnäringen hur svensk politik riktas in på
            att byta ut det som fungerat i decennier mot kostnadsdrivande
            och opålitlig väder­beroende elproduktion. Svensk gruvnärings
            produkter går till stor del på export och näringen är därmed starkt
            beroende av goda villkor relativt konkurrerande företag på världsmarknaden.
            Vi har i olika sammanhang presenterat vår verklighetsförankrade
            och välfärdsinriktade energipolitik som bygger vidare på den energimix
            med huvudsakligen vatten- och kärnkraft som tjänat Sverige väl.
            Subventioner och skattelättnader till exempelvis väderberoende
            energislag är negativt. Detta eftersom det snedvrider energimarknaden
            och grusar möjligheterna till ett robust energisystem. För gruv­näringens
            villkor kan inte nog betonas vikten av en sund och genomtänkt
            energipolitik. En verklighetsfrånvänd energipolitik som resulterar
            i en kostnadsdrivande och opålitlig väderberoende elproduktion
            utgör ett direkt och påtagligt hot gentemot Sveriges tunga industri.
          </p>
          <head type="h2" xml:id="i-C934fcy9ZnQawzQKaCEaJa">
            SGU och Bergsstaten
          </head>
          <p xml:id="i-YUFfggBFg3XZ65ee1vAm7R">
            SGU är den myndighet i Sverige som har till uppgift att tillhandahålla
            geologisk information för samhällets behov på kort och lång sikt.
            Myndigheten hanterar frågor om berg, jord och grundvatten och
            beslutar i ärenden som rör bl.a. minerallagen. Myndig­heten skall
            också ha ett tydligt uppdrag att tillhandahålla och kommunicera
            saklig information och kunskap om prospektering och gruvdrift
            till allmänheten. Bergsstaten är en avdelning inom SGU som handlägger
            och beslutar i ärenden som rör prospekt­ering och utvinning av
            mineral. Då nya mineral eftersöks i allt högre grad och på platser
            i landet där det saknas en tradition av gruvdrift ställs allt
            högre krav på myndigheten att såväl förmå att tillhandahålla relevant
            och saklig information som att hantera tillstånds­processer i
            sig. Myndigheten har också till uppgift att bistå med sakkunskap
            i sådana rättsliga tvister som uppstår kring tillståndsgivning,
            vilket är resurskrävande för en relativt liten myndighet. Det
            är därför viktigt att underlätta och stärka förutsättningarna
            för SGU och Bergsstaten för att kunna möta de utmaningar som hanteringen
            av en ökad efterfrågan av mineral och metaller medför samt de
            intressekonflikter som kan uppstå.
          </p>
          <head type="h2" xml:id="i-QU26Yu6r4Qu8GpVQQYJnMw">
            Utbildning
          </head>
          <p xml:id="i-HdMz7yk8PAFhwf6c8SsKMy">
            Det behövs satsningar på utbildningar kopplade till gruvnäringen.
            Den tid då näringen präglades av en hög grad manuella arbetstillfällen
            som utfördes av personal med låg utbildning är förbi. Branschens
            rekryteringsbehov spänner från högkvalificerade akademiker från
            universitet och högskolor till specialister inom bergarbete och
            maskinoperatörer från KY- och APL-utbildningar. Utbildningssatsningarna
            inom för branschen relevanta områden bör således stärkas för att
            möta näringens behov. Mål­sättningen bör vara att öka antalet
            utbildningsplatser med inriktning mot gruv- och mineralverksamhet.
            Där det är möjligt bör sådan utbildning också förläggas nära de
            orter där gruvnäringen bedrivs. Detta för att dels motverka ytterligare
            urbanisering, dels att tillskapa fler arbetstillfällen på dessa
            orter i Sveriges glesbygd och dels för att skapa förutsättningar
            för en högre grad av arbetsplatsförlagd praktik och samverkan
            mellan utbildare och företag. Detta är fullt möjligt genom utnyttjande
            av de moderna digitala verktyg som finns att tillgå för att bedriva
            exempelvis distansutbildning.
          </p>
          <head type="h2" xml:id="i-ABvz8xA3oKVL6V3AHL5HVp">
            Forskning och utveckling
          </head>
          <p xml:id="i-UAHS9diQuXEQJeiGo7yVxN">
            Sverige har en stark ställning som modern gruvnation. En förutsättning
            för att vi fortsatt ska kunna hävda oss som en ledande gruvnation
            är att vi kontinuerligt och målmedvetet bedriver forskning och
            utveckling inom områden som har bäring på gruvindustrin och dess
            utveckling. Då näringen, inte minst tack vare de värdekedjor den
            genererar, har stor betydelse för Sverige menar vi att staten
            över tid ska avsätta mer resurser för grund­forskning och tillämpad
            forskning med målsättning att stärka svensk gruvindustris ställning
            i en internationell kontext. Exempel på sådana forskningsområden
            är geovetenskap, geofysik, geokemi och projekt som syftar till
            hållbar och effektiv gruvbrytning. Regeringen bör föra en nära
            dialog med såväl gruvindustrin som SGU och Bergsstaten inför att
            medel avsätts för forskning och utveckling i syfte att uppnå största
            möjliga nytta.
          </p>
          <head type="h2" xml:id="i-HL6eCuJR19PtEPEoPhfAcf">
            Prospektering
          </head>
          <p xml:id="i-YLG2Czzx7X5eiZsaVCwMy9">
            En absolut förutsättning för att brytvärda mineraliseringar skall
            hittas är att det bedrivs prospektering. Prospekteringsviljan
            ger en tydlig indikation på hur gruvindustrin kommer att må om
            ett eller ett par decennier. Prospektering, efter såväl basmetaller
            som exempelvis järn och koppar som nya och innovationskritiska
            metaller och mineral, är en förutsättning för att vi ska kunna
            hävda oss som gruvnation även i framtiden. Vi ser med oro på det
            faktum att prospekteringsviljan sjunker kraftigt i Sverige. Trenden
            har varit nedåtgående i flera år, vilket anses bero på en tilltagande
            osäkerhet kring huruvida intressanta fynd kan leda till framtida
            bearbetningskoncessioner eller inte.
          </p>
          <p xml:id="i-Gc78BmJdeTDap69zjsaatg">
            Vi noterar att den negativa trenden gäller såväl för stora som
            små företag men även för så kallade privata prospektörer som idag
            upplever sig mer motarbetade än någonsin.
          </p>
          <p xml:id="i-Qzo2drMpPcVbyttRKRcZQM">
            Prospektering sker på flera sätt men sammantaget är omgivningspåverkan
            av prospektering oftast knappt märkbar. Syftet med prospektering
            är att på ett varsamt sätt kartlägga intressanta mineraliseringar.
            Vi menar att det därför är önskvärt att staten tar ett tydligare
            ansvar för att öka prospekteringsviljan. Regeringen bör skyndsamt
            och målmedvetet se över och revidera sådana regelverk som hämmar
            prospekteringsviljan. Samtidigt bör SGU ges i uppdrag att presentera
            nya incitament för att främja en ökad kartläggning av Sveriges
            mineraliseringar med inspiration hämtad från ”mineraljakten” som
            genomförts tidigare.
          </p>
          <head type="h2" xml:id="i-P33UDMyejNbdkgF3No1WYC">
            Innovationskritiska metaller
          </head>
          <p xml:id="i-DtESkRqw5DKT27ti5bjtmH">
            Det är positivt att SGU kartlägger förekomsten av innovationskritiska
            mineraler som exempelvis kobolt, litium och vanadin i berggrunden.
            Dessa och andra så kallade innovationskritiska mineral krävs för
            att tillverka mobiltelefoner, elbilsbatterier och produkter för
            sol- och vindkraft och de är nyckelkomponenter i omställningen
            till ett i allt högre grad elektrifierat samhälle. Samtidigt som
            efterfrågan kraftigt ökar har de etablerade svenska gruvbolagen
            Boliden, LKAB och Lundin Mining, ingen tradition av att prospektera
            och bryta dessa mineral. Istället är det de juniora bolagen som
            gör det. Trots förekomst av dessa mineral i vår berggrund är vi
            idag i hög grad beroende av import av dessa mineral från nationer
            där brytningen sker med tveksamma metoder ur såväl etisk som miljösynpunkt.
            Korruption, barnarbete och så kallad land grabbing, där tillskansande
            av äganderätt till mark sker utan juridisk giltig åtkomst är inte
            sällan förekommande. Därför framhålls från EU-håll vikten av att
            vi inom Europa strävar efter en högre självförsörjningsgrad.
          </p>
          <head type="h2" xml:id="i-88YdArbzmFBR4U5cKiSQo6">
            Tillståndsprocesser
          </head>
          <p xml:id="i-hDXvrccWqnLoY5vhhQQfZ">
            De juniora bolagen är mer beroende av riskkapital och känsliga
            för osäkerheter fram till gruvdriftstart än de större bolagen
            som har en annan uthållighet genom sitt kassaflöde från befintliga
            gruvor i drift. Enligt rapporten ”Hur kan staten främja investeringar
            i utvinning av innovationskritiska metaller och mineral” från
            Tillväxtanalys framhålls det att juniora bolag helst ser ett tidigt
            avslag i tillståndsprocessen för en potentiell gruva så att kapitalet
            kan arbeta vidare någon annanstans. Många företag vittnar emellertid
            om att dagens tillståndsprocesser är segdragna samtidigt som de
            präglas av godtycke och brist på transparens. En uppfattning är
            att utfallet inte går att förutse eller påverka oavsett hur omfattande
            underlag det sökande företaget presenterar. På såväl kort som
            lång sikt riskerar detta att försämra Sveriges attraktivitet på
            den globala gruvmarknaden.
          </p>
          <p xml:id="i-HTjzxUwrmiVRAWNKFXnynf">
            Vi ser ett behov av en nyordning i hanteringen av tillståndsprövningarna.
            Mål­sättningen ska vara att det tillståndssökande företaget har
            en enda motpart, exempelvis berörd länsstyrelse, som koordinerar
            tillståndsprocessen och för statens talan och att den i sin tur
            svarar för att inhämta övriga myndigheters synpunkter i de frågor
            de ansvarar för. Inom branschen är en sådan ordning benämnd som
            ett One stop shop-förfarande. Vidare föreslår vi att ändringstillstånd
            ska vara huvudregel i processer som rör miljö­tillstånd istället
            för att, vilket är vanligt idag, miljöpröva hela den befintliga
            verksam­heten då en expansion ska ske.
          </p>
          <p xml:id="i-W47QWc2RgEBf9rPVcDF9NU">
            Regeringen bör få i uppdrag att ta ett samlat grepp om de tillståndsprocesser
            som reglerar prospektering och gruvetableringar. Regeringen bör
            också ges i uppdrag att särskilt understryka främjandeuppdraget
            i sina instruktioner till berörda myndigheter. Regeringen bör
            utifrån slutsatserna av de utredningar man tillsatt återkomma
            till riksdagen med förslag till sådana regelförenklingar som syftar
            till att stärka Sverige som gruvnation. De tillståndsprocesser
            som reglerar gruvnäringen är omfattande och komplexa. De är också
            i vissa delar de samma som, eller snarlika, de tillståndsprocesser
            som reglerar andra näringar. Vi ser, utifrån näringslivets återkommande
            problem­beskrivningar ett behov av ett omfattande reformarbete
            rörande tillståndsprocesserna. Vi har i denna motion brutit ut
            några av våra viktigaste förslag på området men vill i övrigt
            hänvisa till vår kommittémotion om tillståndsprocesser.
          </p>
          <head type="h2" xml:id="i-95QfpDs5w5Da5NcYNdc3KL">
            Mineralersättning
          </head>
          <p xml:id="i-5bGZgqxATLAHYjrjwtPCf2">
            Sverige har rikliga förekomster av mineral och vi betraktar i
            grunden detta som svenska folkets tillgångar. Förutom att gruvnäringen
            ger upphov till såväl arbetstillfällen som viktiga värdekedjor
            menar vi att det är rimligt att en del av värdet av de utvunna
            tillgångarna kommer staten och dess medborgare till del, vilket
            sker genom uttag av en mineralavgift. Nuvarande mineralersättning
            uppgår till två promille av det beräknade värdet av mängden bruten
            mineral och betalas under hela gruvans livslängd. Av detta tillfaller
            tre fjärdedelar berörd fastighetsägare och en fjärdedel tillfaller
            staten. I en internationell kontext kan den svenska mineralavgiften
            anses vara låg samtidigt som mineralavgiften skall betraktas som
            en del av de samlade skatter och avgifter som tas ut från gruvföretagen
            för att inte bli missvisande.
          </p>
          <p xml:id="i-737PxbeBtwcXfQ1QUE3fKT">
            Förekomsten av och storleken på ersättningar eller royalties
            av olika slag är en viktig beslutsparameter vid investeringar
            i prospekterings- och gruvverksamhet. Det är den samlade kostnadsbilden
            för gruvproduktion där alla delar räknas in (produktions­kostnader,
            skatter, avgifter mm) som styr om svensk gruvnäring kan konkurrera
            på den globala marknaden. Om Sverige vill behålla och utveckla
            gruvnäringen behöver konsekvenserna av förändringar i skatter
            och avgifter noga analyseras. Mineral­ersättningen bör vara på
            en nivå som inte hindrar nya investeringar i prospektering och
            gruvverksamhet. Samtidigt bör den garantera en rimlig avkastning
            till såväl mark-/fastighetsägare som staten. Detta är viktigt,
            inte minst, för att öka den sociala acceptansen för näringen som
            sådan. Sammantaget menar vi att mineralersättningens utformning,
            nivåer och fördelning behöver ses över.
          </p>
          <head type="h2" xml:id="i-CiUQh9zUwmxMp5x74HgSkv">
            Markägarens rättigheter
          </head>
          <p xml:id="i-DbmWh9YJffcKJ3jBDy9V1a">
            Gruvbrytning medför alltid en påverkan på miljön och att olika
            samhällsintressen ställs mot varandra. En gruvetablering innebär
            inte sällan att den enskildes äganderätt ställs mot en annan övergripande
            nytta. Som ett led i att kompensera markägaren för denna form
            av intrång utgår en mineralersättning av vilken tre fjärdedelar
            tillfaller markägaren och en fjärdedel tillfaller staten. Mineralersättningen
            är idag inte en prioriterad fordran vid en eventuell konkurs.
            Detta förhållande kan få till följd att en markägare vars ägor
            kraftigt påverkats av gruvbrytning kan drabbas hårt ekonomiskt
            om det gruvföretag som verkar på dennes mark försätts i konkurs.
            Vi menar att det är rimligt att stärka mark­ägarens rätt till
            ersättning vid en eventuell konkurs och detta kan lämpligen uppnås
            genom att tillse att markägarens del av mineralersättningen framgent
            betraktas som en prioriterad fordran.
          </p>
          <head type="h2" xml:id="i-SrwYCdQAVRNa5fkvY67JkC">
            Differentierade tillsynsavgifter
          </head>
          <p xml:id="i-SHV2pQkSPnTsBnNkEfP4gL">
            Gruvnäringen betalar varje år avgifter för att finansiera prövningsprocesser
            och tillsyn. Under våren 2015 beslutade regeringen att höja tillsynsavgifterna
            med 50 procent för att de i större utsträckning ska täcka statens
            utgifter. En höjning av avgiften för tillsyn, oavsett storlek,
            slår mycket hårdare mot en liten verksamhet än mot en stor och
            reflekt­erar inte alltid de faktiska kostnader som tillsynen innebär.
            Vi förespråkar en differ­entiering av avgifter för tillsyn på
            ett sätt som tar större hänsyn till verksamhetens omfattning och
            bättre speglar statens faktiska kostnader för utfört tillsynsarbete.
          </p>
          <p xml:id="i-MZykeAoFBeR7RJwgaK4Gwx">
            Vidare menar vi att tillsynsavgifter först skall tas ut efter
            utförd tillsyn.
          </p>
          <head type="h2" xml:id="i-XzDWUPoDHocLzxCbw8Kj8B">
            Sanering och efterbehandling
          </head>
          <p xml:id="i-Pi9CQ3RxByDaPzA2YBNAtv">
            Industriverksamhet i allmänhet och gruvindustri i synnerhet medför
            ingrepp i naturen. Sådana ingrepp orsakade av mineralutvinning
            ska efterbehandlas till en god miljö­standard när gruvbrytningen
            har upphört, vilket bland annat kan medföra kostsamma marksaneringsinsatser.
            En variant som vi förordar är att bearbetningskoncessionen villkoras
            med att koncessionsinnehavaren löpande avsätter medel som ska
            kunna täcka de sanerings- och återställningskostnader som bedöms
            återstå då verksamheten är avslutad.
          </p>
          <head type="h2" xml:id="i-EiAjEufghPtD3WVV9PhmGc">
            Återvinning och avfallshantering
          </head>
          <p xml:id="i-TwfxQ3Dh5KdaVcx5fHXfwo">
            Vi har ett moraliskt och etiskt ansvar att tillvarata de metaller
            och mineral vi en gång brutit ur marken. En ökad kunskap och förmåga
            till materialåtervinning kan vara positivt ur såväl miljösynpunkt
            som ur ett företagsekonomiskt hänseende. Modern forskning pekar
            på att stora möjligheter till en ökad grad av materialåtervinning
            inom gruvnäringen föreligger. Idag är det emellertid i många fall
            inte lönsamt för företagen att återvinna material ur exempelvis
            slagghögar trots att tekniker för att återvinna en rad olika metaller
            och mineral finns. Vi menar att företag som ligger i framkant
            inom detta område måste främjas. Även om återvinning och utvinning
            av råvara ur tidigare deponier inte kommer kunna ersätta behovet
            av att bryta jungfruligt material betraktar vi detta som ett mycket
            viktigt komplement till vår råvaruförsörjning. Vi föreslår därför
            att de regelverk som reglerar möjligheten till en effektiv återvinning
            och tillståndsgivningar för utvinning ur exempelvis slagghögar
            och deponier måste genomlysas i syfte att förbättra möjligheterna
            att ta tillvara de metaller och mineral som redan brutits ur marken.
          </p>
          <head type="h2" xml:id="i-THuQYHumToGuCBqNpm5Vra">
            Robust och funktionell lagstiftning
          </head>
          <p xml:id="i-9TcZX4DWFGhkqmpHgXZCFt">
            Coronautbrottet år 2020 har haft stor inverkan på många näringar
            och även om gruv­näringen inte är hårdast drabbad har de negativa
            effekterna inte uteblivit. Hårdast drabbade var de riskkapitalberoende
            prospekteringsföretagen som i vissa fall tvingades att pausa sin
            verksamhet. Då tidigare utformning av minerallagen inte medgav
            att prospektering avbröts eller pausades riskerade således dessa
            företag att förlora sina undersökningstillstånd som en konsekvens
            av coronapandemin. Denna problematik adresserades och i juni år
            2020 bifölls näringsutskottets betänkande 2019/20:20 ”Förlängd
            giltighetstid för undersökningstillstånd” och ytterligare ett
            beslut i samma riktning togs i februari 2021 när näringsutskottets
            betänkande 2020/21:NU9 bifölls.
          </p>
          <p xml:id="i-64ixsoHmdERdpcY9m99xTf">
            Besluten minskade kraftigt risken för att den pågående coronapandemin
            ska leda till en rad återkallade undersökningstillstånd och möjliga
            konkurser inom branschen.
          </p>
          <p xml:id="i-MKc8R3WydncDDJjGfNyuWY">
            Dessa beslut var bra och belyser behovet av att genomlysa befintlig
            lagstiftning utifrån potentiella hot och kriser så att lagstiftningen
            är robust och funktionell även då det oförutsedda inträffar. Därför
            vore det klokt att utreda och säkerställa att de lagar som reglerar
            gruvnäringen är utformade på ett sådant sätt att de är funktionella
            och fyller sitt syfte även under större nationella och internationella
            kriser.
          </p>
          <head type="h2" xml:id="i-MGSsZ1v3njMSrkPWAFLs8Z">
            Uran
          </head>
          <p xml:id="i-Dzg4qYHEdDZzkvkTnbddE7">
            Det införda förbudet mot uranbrytning riskerar att ge en negativ
            bild av Sverige som gruvnation. Det skapar även en politisk osäkerhet
            för de företag som redan är etablerade här samt äventyrar potentiella
            etableringar som Sverige inte är betjänt av på något sätt.
          </p>
          <p xml:id="i-Ube5AGtQ4E9aKjdcXaFc87">
            Uran är mycket vanligt förekommande tillsammans med sällsynta
            och innovations­kritiska jordartsmetaller, så pass vanligt att
            uran ofta används som ledmetall för att lokalisera dessa. Innovationskritiska
            metaller används bland annat vid batteritill­verkning, så kallade
            batterimetaller. Förbudet mot utvinning av uran försvårar allvarligt
            möjligheterna att prospektera och utvinna sådana metaller. Då
            den föregående riksdags­majoriteten inte närmare motiverade sitt
            beslut att förbjuda uranbrytning är det uppen­bart att starka
            ideologiska motiv låg till grund för beslutet. Den rimliga positionen
            för ett kärnkraftsland är den som lagstiftningen tidigare byggde
            på, att under kontrollerade former tillåta prospektering och brytning
            av uran. Därför är det av vikt att riksdagen ska ge regeringen
            i uppdrag att återkomma med förslag där det återigen ska vara
            möjligt att ge tillstånd enligt miljöbalken till gruvdrift för
            att utvinna uran. Vidare ska det vara möjligt att ge tillstånd
            till brytning, provbrytning, bearbetning och fysikalisk eller
            kemisk anrikning av uran för att använda uranets fissila egenskaper.
          </p>
        </div>
        <div type="motSignatures">
          <list>
            <item xml:id="i-TXg8WzkLBxoPa8nPsNDLXZ">
              Eric Palmqvist (SD)
            </item>
            <item xml:id="i-AUwFsaPBTrdER9pv8tK3Wk">
              Tobias Andersson (SD)
            </item>
            <item xml:id="i-3DDAxKhKtHwsAnyKptcfbQ">
              Mattias Bäckström Johansson (SD)
            </item>
            <item xml:id="i-LyGMbLahnzb4MrmUpk9xdD">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
