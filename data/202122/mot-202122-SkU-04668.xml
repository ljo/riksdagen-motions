<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-04668">
  <teiHeader>
    <fileDesc>
      <titleStmt>
        <title>med anledning av prop. 2021/22:217 Stärkt kontroll och kvalitet i folkbokföringen</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4668 av Ulla Andersson m.fl. (V)</title>
          <idno type="rdwebb">H9024668</idno>
          <rs type="number">4668</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9024668/text</ref>
          <ref type="dokument_url_html">http://data.riksdagen.se/dokument/H9024668</ref>
          <ref type="dokumentstatus_url_xml">http://data.riksdagen.se/dokumentstatus/H9024668</ref>
          <ref type="docx">http://data.riksdagen.se/fil/C80D5B00-54FB-467E-9171-139857C0ABCD</ref>
          <ref type="pdf">http://data.riksdagen.se/fil/88DAB4AE-36F8-4AB3-8F59-1AA6572BF242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-LRQfGBWoJDogQaFov97mf9"/>
        <correspContext corresp="i-LRQfGBWoJDogQaFov97mf9">
          <ref>Proposition 2021/22:217</ref>
        </correspContext>
        <correspAction xml:id="i-CgMe5R58d13zREbuLyBoMo" type="signed"/>
        <correspContext corresp="i-CgMe5R58d13zREbuLyBoMo">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-FfM1kxqUbPYrLHHKNzVusd">
          <date when="2022-04-22"/>
          <time when="13:02:37"/>
        </correspAction>
        <correspAction type="reviewed" xml:id="i-QXNXKjDyKWDjd1Q1KABkEo">
          <date when="2022-04-29"/>
          <time when="16:11:23"/>
        </correspAction>
        <correspAction type="dismissed" xml:id="i-8ytovNBmqaMuJkJRiiVkqn">
          <date when="2022-05-03"/>
        </correspAction>
        <correspAction type="referred" xml:id="i-7fasrYYfvXs8LwFNrb4g7Q">
          <date when="2022-05-04"/>
        </correspAction>
        <correspAction type="assigned" xml:id="i-FkH5DKfztAdHS454Vfhie7">
          <date when="2022-10-12"/>
          <time when="11:37:59"/>
        </correspAction>
        <correspContext corresp="i-FkH5DKfztAdHS454Vfhie7">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-UsAQGZ8fFEaCAsHrxS63yQ"/>
        <correspContext corresp="i-UsAQGZ8fFEaCAsHrxS63yQ">
          <ref type="uppgift">2021/22:SkU28</ref>
          <ref type="ref_dok_id">H901SkU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU28</ref>
          <ref type="ref_dok_titel">Stärkt kontroll och kvalitet i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4668 av Ulla Andersson m.fl. (V) med anledning av prop. 2021/22:217 Stärkt kontroll och kvalitet i folkbokföringen</div>
      </div>
      <div type="motBody">
        <div type="motProposal" subtype="förslag">
          <head xml:id="i-81dVZoEoJtQyPPToWbayZY">
            1 Förslag till riksdagsbeslut
          </head>
          <list style="ol">
            <item xml:id="i-CAyGrk5rtmjw6hX63wFUHq">
              Riksdagen avslår proposition 2021/22:217 i den del som avser
              förslag om utökade befogenheter för Skatteverket att göra kontrollbesök.
            </item>
            <item xml:id="i-XCcso3h1BWyLN3XumWSVvM">
              Riksdagen avslår proposition 2021/22:217 i den del som avser
              förslaget om att avskaffa möjligheten att bli folkbokförd utan
              känd hemvist.
            </item>
            <item xml:id="i-GYQsJaaMiJ1Thfx5Gyu6QK">
              Riksdagen ställer sig bakom det som anförs i motionen om att
              regeringen bör tillsätta en utredning av folkbokföringslagstiftningen
              i syfte att avkriminalisera hemlösa och andra personer som inte
              ägnat sig åt välfärdsbrott, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head type="h1" xml:id="i-7gyNmbRCMsxMTtVQeUd8XM">
            2 Inledning
          </head>
          <p xml:id="i-TWaJn7pHVVAWzUQyrv4S7k">
            Vänsterpartiet anser att det är viktigt att ordning och reda
            råder i folkbokföringen, inte minst för att komma till rätta med
            organiserad kriminell verksamhet som riktas mot välfärdssystemen.
            Dessvärre har åtgärder som regeringen vidtagit i syfte att stärka
            ord­ningen och kontrollen i folkbokföringssystemet fått oönskade
            effekter. På regeringens initiativ återinfördes folkbokföringsbrottet
            den 1 juli 2018. Genom lagändringen infördes ett straffansvar
            när någon uppsåtligen lämnar oriktig uppgift till grund för beslut
            om folkbokföring eller inte fullgör sin anmälningsskyldighet och
            åtgärden innebär fara i bevishänseende. Det är också möjligt att
            dömas för grovt folkbokföringsbrott. Vänster­partiet har tidigare
            i flera sammanhang, bl.a. i ett utskottsinitiativ till riksdagens
            skatte­utskott, lyft frågan om att kriminaliseringen främst drabbat
            personer som är hemlösa. En granskning som Hem och Hyra gjorde
            2021 visar att ytterst få av de personer som dittills fällts för
            folkbokföringsbrott kunde knytas till organiserad brottslighet,
            den typen av brottslighet som regeringen ville komma åt med kriminaliseringen.
            Och av de fall där band till organiserad brottslighet ändå kunde
            bevisas hade de flesta adresserna ingen koppling till välfärdsbrott.
            Vänsterpartiet föreslog av den anledningen att regeringen skulle
            återkomma till riksdagen med en ändrad folkbokföringslagstiftning
            som avkrimi­naliserar hemlösa och ser till att personer som inte
            ägnat sig åt välfärdsbrott inte heller kan åtalas för folkbokföringsbrott.
            Dessvärre föll utskottsinitiativet då en majoritet inte stod bakom
            förslaget. Sedan dess har problemen med den nya lagstiftningen
            fortsatt.
          </p>
          <head type="h1" xml:id="i-SHMF36N79GsFyTABDB2RaA">
            3 Regeringens förslag
          </head>
          <p xml:id="i-FF8Ut1YCZiAAuq6bAEMyY4">
            Regeringen föreslår bl.a. i sin proposition att Skatteverket
            ska få utökade möjligheter att göra kontrollbesök. Syftet är att
            komma till rätta med problemet att någon felaktigt är folkbokförd
            på en fastighet eller i en lägenhet som någon annan är folkbokförd
            på, äger eller hyr. Skatteverket föreslås under vissa förutsättningar
            kunna besluta att personen i stället ska folkbokföras i den kommun
            där han eller hon tidigare var folkbokförd, men inte på en viss
            fastighet, till dess något annat har beslutats. Vidare föreslås
            att möjlighe­ten att bli folkbokförd utan känd hemvist slopas.
          </p>
          <p xml:id="i-DBzQJbDCLVDq7pEzcrGvdd">
            I propositionen föreslår regeringen också åtgärder för att stärka
            identitetskontrollen. För att stärka kontrollen när en person
            t.ex. anmäler flytt till Sverige föreslås att den som lämnar sådan
            anmälan ska inställa sig personligen hos Skatteverket för identitets­kontroll.
            Vid identitetskontrollen ska den som har ett pass, identitetskort
            eller en mot­svarande handling på begäran överlämna handlingen
            för kontroll. Den som har ett uppehållstillståndskort ska på begäran
            överlämna detta. För att ytterligare stärka identitetskontrollen
            i samband med bl.a. inflyttning lämnas förslag som innebär att
            Skatteverket ges möjlighet att kontrollera biometriska uppgifter
            som finns lagrade i de handlingar som ska överlämnas vid kontrollen.
            Den som är föremål för identitetskon­troll ska vara skyldig att
            på begäran låta Skatteverket ta fingeravtryck och en ansikts­bild.
          </p>
          <head type="h1" xml:id="i-E192q9FoWTJwoYmDDK3F5S">
            4 Vänsterpartiets ställningstagande
          </head>
          <p xml:id="i-RDLf4ZdC5i6dJ2qMg743NQ">
            Regeringens proposition innehåller några förslag som Vänsterpartiet
            ställer sig bakom. Bland annat föreslås åtgärder för att komma
            till rätta med problemet att personer olovligen folkbokför sig
            på en adress. Vi anser att det är positivt att sådana olovliga
            folkbokföringar lättare ska kunna avslutas. Om en person anmäler
            att en annan person felaktigt är folkbokförd på samma adress innebär
            folkbokföringslagens nuvarande reglering att personen med misstänkt
            felaktig folkbokföring ska kvarstå med den folk­bokföringen till
            dess att Skatteverkets bosättningsutredning har avslutats och
            ett beslut om var personen ska anses bosatt har fattats. I vissa
            fall blir utredningstiden lång, vilket kan påverka den eller de
            personer som rätteligen är folkbokförda på adressen mycket negativt,
            i synnerhet om t.ex. polis och kronofogde söker den olovligt folkbokförda
            personen. Vidare kan rätten till ekonomiskt bistånd och bostadsbidrag
            påverkas. Regeringen föreslår i propositionen att om en person
            sannolikt är felaktigt folkbokförd på en fastighet eller lägenhet
            och detta leder till besvär för någon annan som är folkbokförd
            på samma fastighet eller lägenhet eller som äger eller hyr fastigheten
            eller lägenheten, får personen i stället folkbokföras i den kommun
            där han eller hon senast var folkbokförd, till dess något annat
            har beslutats. Om personen inte har varit folkbok­förd i någon
            annan kommun får han eller hon folkbokföras i den aktuella kommunen.
          </p>
          <p xml:id="i-CFVXcEyubwx4A2NePdRAu8">
            Dessvärre innehåller regeringens proposition även ett par förslag
            som Vänsterpartiet inte kan ställa sig bakom. Här nedan redogör
            vi för skälen för våra ställningstaganden.
          </p>
          <head type="h2" xml:id="i-5VWpwrPN2L32WL83LrD2ka">
            4.1 Utökade befogenheter att göra kontrollbesök
          </head>
          <p xml:id="i-JnCgePUVgozExNcueJoiWi">
            Det finns sedan den 1 juli 2018 möjligheter för Skatteverket
            att besluta om kontrollbesök för att kontrollera en viss persons
            bosättning i syfte att bedöma frågan om folkbok­föring. Kontrollbesöket
            får bara genomföras där den enskilde är folkbokförd, har uppgett
            sig vara bosatt eller där det annars finns anledning att anta
            att hen är bosatt. Vid kontrollbesöket får Skatteverket begära
            att den person som besöket avser lämnar uppgift om sin identitet.
            Skatteverket behöver inte före besöket underrätta den person som
            ska kontrolleras om beslutet att göra kontrollbesök. Kontrollbesök
            kan endast göras i ett bosättningsärende om en viss individ och
            först sedan andra utredningsåtgärder är uttömda.
          </p>
          <p xml:id="i-PpQaoRHg7XLi4cYyjFfM6y">
            Regeringen föreslår i sin proposition att Skatteverket ska få
            möjlighet att göra kontrollbesök redan som första utredningsåtgärd
            för att kontrollera en persons bosätt­ning. Om det finns skäl
            för det ska Skatteverket också få besluta om kontrollbesök på
            en fastighet eller i en lägenhet för att kontrollera vilka som
            kan anses bosatta där. Kontrollbesöken ska alltså inte längre
            behöva inrikta sig på en specifik person. Skatteverket föreslås
            även vid ett kontrollbesök få begära att de personer som befinner
            sig på fastigheten eller i lägenheten lämnar uppgift om sin identitet.
            Myndigheten ska inte behöva lämna någon underrättelse om ett beslut
            om kontrollbesök före besöket.
          </p>
          <p xml:id="i-RSTQKUWWS6gZVpHoQx3kB8">
            Sveriges advokatsamfund skriver i sitt remissvar att det måste
            ställas höga krav på behov och proportionalitet för att det ska
            anses rättfärdigat att kontrollbesök ska få genomföras som första
            utredningsåtgärd. Advokatsamfundet ifrågasätter om det finns tillräckligt
            underlag för att dra slutsatsen att det är nödvändigt att införa
            en sådan möjlighet och anser att befintliga regler bör utvärderas
            mer grundligt först.
          </p>
          <p xml:id="i-T8xMfXhR8CTKPDJ97nz1pS">
            Vänsterpartiet har viss förståelse för att kontroller av personers
            bosättning ibland behöver utföras. Det kan t.ex. handla om misstänkt
            organiserad kriminalitet riktad mot välfärden eller om det kommit
            in en anmälan från en person om att någon annan har folkbokfört
            sig olovligen på hens adress. I likhet med Advokatsamfundet anser
            vi dock att regeringens förslag är oproportionerligt. Vi anser
            att det är orimligt om Skatteverket, inom ramen för folkbokföringsverksamheten,
            ska få möjlighet att kontrollera identiteten på alla människor
            som av någon anledning råkar befinna sig i en viss bostad när
            myndigheten knackar på. Vidare är förslaget om att kontrollbesök
            ska kunna vidtas som första utredningsåtgärd för långtgående.
            Redan i dag har Skatteverket omfattande möjligheter att göra kontrollbesök.
            Vi ser ingen anledning till att dessa befogenheter ska utökas.
          </p>
          <p xml:id="i-NcBhT7FG2f1jW4FdJyAJGa">
            Riksdagen bör avslå proposition 2021/22:217 i den del som avser
            förslag om utökade befogenheter för Skatteverket att göra kontrollbesök.
            Detta bör riksdagen besluta.
          </p>
          <head type="h2" xml:id="i-GSnuQ2kzEGrUMTbvida5eD">
            4.2 Möjligheten att bli folkbokförd utan känd hemvist avskaffas
          </head>
          <p xml:id="i-TD2PzfAgvnwYWM8yKueGCk">
            Enligt folkbokföringslagen ska en person normalt vara folkbokförd
            på den fastighet och, i förekommande fall, i den lägenhet där
            hen anses som bosatt. Om en persons bosättning inte kan knytas
            till en särskild fastighet men till en viss kommun ska hen anses
            bosatt i kommunen. Kan en persons bosättning med tillämpning av
            bestämmelser i folkbokför­ingslagen inte hänföras till en fastighet
            eller ens till en kommun och finns inga uppgifter eller indikationer
            som talar för att personen ska avregistreras från folkbokföringen
            som utflyttad, anses hen sakna känd hemvist. En person som saknar
            känd hemvist ska folkbokföras under rubriken Utan känd hemvist.
            Den som oavbrutet under två år saknat känd hemvist ska avregistreras
            från folkbokföringen som försvunnen.
          </p>
          <p xml:id="i-9MPnCTvTb8DzVFLXuE67aA">
            Regeringen föreslår i sin proposition att möjligheten att bli
            folkbokförd utan känd hemvist ska avskaffas. En person som i en
            bosättningsutredning inte kan knytas till en fastighet eller kommun
            och inte heller är utflyttad ska avregistreras från folkbok­föringen
            som försvunnen.
          </p>
          <p xml:id="i-MgjB8J1jmQuvvZkNmGnV2E">
            Inspektionen för socialförsäkringen (ISF) tillstyrker i sitt
            remissvar förvisso förslaget men befarar att de bostadslösas situation
            inte beaktats tillräckligt. Att en person inte medverkar i en
            bosättningsutredning kan enligt ISF bero på bristande vilja men
            även på bristande förmåga. Vidare lyfter ISF det faktum att utredningen
            inte redogör för hur socialförsäkringsförmåner till sådana personer
            kommer att påverkas av förslaget. Det kan antas att många ofrivilligt
            bostadslösa befinner sig i en utsatt situation och har svårt att
            tillvarata sin rätt. Även om den som avregistreras från folkbokföringen
            enkelt kan bli registrerad igen är det inte säkert att den berörde
            har tillräcklig kunskap och förmåga att agera. För den myndighet
            som överväger att dra in en socialförsäkrings­förmån kan det dessutom
            vara svårt att komma i kontakt med en bostadslös försäkrad. Det
            finns därför risk för att en utsatt person som förlorar sin pension
            eller annan socialförsäkringsförmån blir ännu mer utsatt. Även
            Kammarrätten i Stockholm skriver i sitt remissvar att det kan
            förekomma fall där en enskild inte förmår att medverka i en bosättningsutredning
            och att detta bör beaktas. Botkyrka kommun ser risker med förslaget
            för den grupp som har svag eller ingen förankring på bostadsmarknaden
            och menar att det skulle kunna skapa en situation där en grupp
            som redan har få alternativ hamnar i en än mer utsatt situation.
          </p>
          <p xml:id="i-YJbeGC4c9Eu83qU4tqPW3Y">
            Vänsterpartiet ser i likhet med remissinstanserna stora risker
            med förslaget, särskilt när det gäller konsekvenserna för hemlösa
            personer. Om personer registreras som försvunna utan att faktiskt
            vara det kommer detta i sin tur att påverka andra förmåner och
            rättigheter. Det är inte rimligt att människor ska riskera att
            förlora sin pension eller andra ersättningar från socialförsäkringarna.
            Förvisso kan en person som registrerats som försvunnen enkelt
            bli folkbokförd igen genom att inställa sig vid ett servicekontor.
            Vänsterpartiet anser dock att risken är stor för att människor
            som befinner sig i en socialt utsatt situation, utan boende och
            kanske även med annan problematik som miss­bruk och psykisk ohälsa,
            inte förmår att folkbokföra sig på nytt. Att ta bort den två­årsgräns
            som i dag gäller för att den som är utan hemvist ska registreras
            som försvunnen förbättrar inte på något sätt situationen för redan
            utsatta människor. Regeringen borde, i stället för att föreslå
            regler som bidrar till att utesluta människor ur samhället, ta
            fram åtgärder för hur de personer som i dag är registrerade utan
            hemvist ska få ett boende. Vänsterpartiet anser för övrigt att
            hemlösa och utsatta personer aldrig ska riskera att registreras
            som försvunna, i synnerhet inte barn. Regeringen borde återkomma
            med förslag på hur folkbokföringslagen bättre kan anpassas till
            utsatta människors behov. Då en sådan översyn ligger utanför ramen
            för det nu aktuella ärendet framför vi inte något konkret yrkande
            i detta sammanhang.
          </p>
          <p xml:id="i-9fjuUJxU33DjQyVcWFoEk">
            Riksdagen bör avslå proposition 2021/22:217 i den del som avser
            förslaget om att avskaffa möjligheten att bli folkbokförd utan
            känd hemvist. Detta bör riksdagen besluta.
          </p>
          <head type="h2" xml:id="i-CTTFECmDRT2FJLjn4Juf5m">
            4.3 Behovet av att utvidga straffansvaret eller anmälningsskyldigheter
            i folkbokföringslagen
          </head>
          <p xml:id="i-X2khbNAyqBDAEhMMLMDrPa">
            Regeringen skriver i sin proposition att den ser ett behov av
            att införa ytterligare anmälningsskyldigheter eller utvidga straffansvaret
            i folkbokföringslagen. Regeringen avser att överväga sådana åtgärder
            i ett annat sammanhang.
          </p>
          <p xml:id="i-r8M4ERwPY935THswcoo2f">
            Vänsterpartiet anser att det kan finnas anledning att se över
            frågan om organiserad handel med adresser och kopplingen till
            grov kriminalitet. Vi är dock inte beredda att införa fler repressiva
            åtgärder i folkbokföringslagen för människor som inte sysslar
            med grovt kriminell verksamhet.
          </p>
          <p xml:id="i-9jJnmQPkrFdUfaN7RjfTjA">
            Regeringen bör tillsätta en utredning av folkbokföringslagstiftningen
            i syfte att avkriminalisera hemlösa och andra personer som inte
            ägnat sig åt välfärdsbrott. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-74gtwjoYETAdcEv7wfPqyi">
              Ulla Andersson (V)
            </item>
            <item xml:id="i-L9ZDVij3HBMo6EnAo7A7jh">
              Lorena Delgado Varas (V)
            </item>
            <item xml:id="i-nqtHW22dLnqFp7t7Cjnya">
              Ali Esbati (V)
            </item>
            <item xml:id="i-PV34UX5BUiMkr6iFTx3MnX">
              Birger Lahti (V)
            </item>
            <item xml:id="i-QAVekkD2ZjxdybjprSdQud">
              Ilona Szatmari Waldau (V)
            </item>
            <item xml:id="i-HjNzsfDwz7T1nsrosewPZX">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
