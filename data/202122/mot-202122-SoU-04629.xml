<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04629">
  <teiHeader>
    <fileDesc>
      <titleStmt>
        <title>med anledning av skr. 2021/22:213 En samlad strategi för alkohol-, narkotika-, dopnings- och tobakspolitiken samt spel om pengar 2022–2025</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4629 av Karin Rågsjö m.fl. (V)</title>
          <idno type="rdwebb">H9024629</idno>
          <rs type="number">4629</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024629/text</ref>
          <ref type="dokument_url_html">http://data.riksdagen.se/dokument/H9024629</ref>
          <ref type="dokumentstatus_url_xml">http://data.riksdagen.se/dokumentstatus/H9024629</ref>
          <ref type="docx">http://data.riksdagen.se/fil/09D858C6-7837-4F82-A4B3-504F49974039</ref>
          <ref type="pdf">http://data.riksdagen.se/fil/65821E7D-CA33-4EB1-838E-23A58EC6B07B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-HokvchgH71bLYxf6wuqD9c"/>
        <correspContext corresp="i-HokvchgH71bLYxf6wuqD9c">
          <ref>Skrivelse 2021/22:213</ref>
        </correspContext>
        <correspAction xml:id="i-Djnpr3THe1JQaAHqw1uy8j" type="signed"/>
        <correspContext corresp="i-Djnpr3THe1JQaAHqw1uy8j">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-GgF21jePXcLnFEPBLizwB4">
          <date when="2022-04-08"/>
          <time when="10:59:05"/>
        </correspAction>
        <correspAction type="dismissed" xml:id="i-F5DYz1j6Hd7GiZCC9MmqFv">
          <date when="2022-04-20"/>
        </correspAction>
        <correspAction type="reviewed" xml:id="i-NsJT9s678A6xbJXDoj5xQv">
          <date when="2022-04-20"/>
          <time when="15:32:53"/>
        </correspAction>
        <correspAction type="referred" xml:id="i-37EHwwnUutKigGq4W9UaKz">
          <date when="2022-04-21"/>
        </correspAction>
        <correspAction type="assigned" xml:id="i-RDZ7dexfg9rvav8GFRmhbN">
          <date when="2022-10-12"/>
          <time when="11:37:17"/>
        </correspAction>
        <correspContext corresp="i-RDZ7dexfg9rvav8GFRmhbN">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-7Y2CZy39RfYhxW1o4fJdvc"/>
        <correspContext corresp="i-7Y2CZy39RfYhxW1o4fJdvc">
          <ref type="uppgift">2021/22:SoU25</ref>
          <ref type="ref_dok_id">H901SoU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU25</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken samt spel om pengar 2022-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4629 av Karin Rågsjö m.fl. (V) med anledning av skr. 2021/22:213 En samlad strategi för alkohol-, narkotika-, dopnings- och tobakspolitiken samt spel om pengar 2022–2025</div>
      </div>
      <div type="motBody">
        <div type="motProposal" subtype="förslag">
          <head xml:id="i-FKhPG745zx59KmUbib6Eeq">
            1 Förslag till riksdagsbeslut
          </head>
          <list style="ol">
            <item xml:id="i-16RnU2RyNftrosVX6mUwQN">
              Riksdagen ställer sig bakom det som anförs i motionen om att
              regeringen bör ge Folkhälsomyndigheten i uppdrag att inrätta ett
              kansli som tar fram en implementeringsplan för förebyggande verksamhet
              samt sprider forskning inom området, och detta tillkännager riksdagen
              för regeringen.
            </item>
            <item xml:id="i-NjH5YpDw98RDB8w6HKYbuN">
              Riksdagen ställer sig bakom det som anförs i motionen om att
              regeringen bör ta fram nationella evidensbaserade metoder för
              målgruppen unga i riskzon och tillkännager detta för regeringen.
            </item>
            <item xml:id="i-G5CKxhHKBc4SMoa1PAwVbM">
              Riksdagen ställer sig bakom det som anförs i motionen om att
              regeringen bör ge en lämplig myndighet i uppdrag att ta fram nationella
              riktlinjer i syfte att stärka samverkan mellan barn- och skolhälsovården
              samt skola och socialtjänst, och detta tillkännager riksdagen
              för regeringen.
            </item>
            <item xml:id="i-LEcjQGELEmyMZy23GxS2SR">
              Riksdagen ställer sig bakom det som anförs i motionen om att
              regeringen bör ge en lämplig myndighet i uppdrag att ta fram nationella
              riktlinjer för hur stöd till barn och unga i familjer där det
              förekommer missbruk ska utformas, och detta tillkännager riksdagen
              för regeringen.
            </item>
            <item xml:id="i-DmucjxK2HeMpRKCQ8SjBzx">
              Riksdagen ställer sig bakom det som anförs i motionen om att
              regeringen bör vidta åtgärder för att utveckla stöd och behandlingsinsatser
              som kan ges lättillgängligt och effektivt och tillkännager detta
              för regeringen.
            </item>
            <item xml:id="i-72AtcJ3J2k4BicQCBs7GKw">
              Riksdagen ställer sig bakom det som anförs i motionen om att
              regeringen bör inrätta ett nationellt kunskapscentrum för insatser
              mot narkotikarelaterade skador och dödsfall i syfte att minska
              narkotikaanvändandet och att minska sjukligheten och dödligheten,
              och detta tillkännager riksdagen för regeringen.
            </item>
            <item xml:id="i-CqbSnJS1izf8G3J38b17FH">
              Riksdagen ställer sig bakom det som anförs i motionen om att
              regeringen bör införa sprututbytesverksamhet i samtliga regioner
              med statlig uppföljning senast 2023 och tillkännager detta för
              regeringen.
            </item>
            <item xml:id="i-LtYFs4xBjdZ2zTxGLtKoEK">
              Riksdagen ställer sig bakom det som anförs i motionen om att
              regeringen bör vidta åtgärder för att omgående göra naloxon tillgängligt
              nationellt och med statlig uppföljning och tillkännager detta
              för regeringen.
            </item>
            <item xml:id="i-Wzb15SHvdqtSA4R7dZarwr">
              Riksdagen ställer sig bakom det som anförs i motionen om att
              regeringen bör vidta åtgärder för att naloxonprogrammet utvidgas
              så att naloxon kan delas ut även till närstående och andra personer
              som kan komma att bevittna eller vara på plats tidigt vid överdoser,
              och detta tillkännager riksdagen för regeringen.
            </item>
            <item xml:id="i-3PH7p6LJRs1RQd1gm4ke2A">
              Riksdagen ställer sig bakom det som anförs i motionen om att
              regeringen bör utreda hur uppsökande arbete kan bedrivas för att
              intensifiera arbetet med att nå spelberoende och erbjuda stöd,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-5e5BzVLKdyZzAoTj4MU25Y">
            2 Inledning
          </head>
          <p xml:id="i-VQbd8TLd5CmDuLARHX7irn">
            I mars 2021 beslutade regeringen propositionen En förnyad strategi
            för politiken av­seende alkohol, narkotika, dopning, tobak och
            spel om pengar 2021–2025
            <ref target="i-M4KzaC5RmZEJusy4teErzJ">
              [1]
            </ref>
            , den s.k. ANDTS-strategin. Riksdagen avslog den 15 juni 2021
            regeringens proposition och framförde att det behövdes en större
            tydlighet när det gäller regeringens prioriteringar och uppmanade
            därför regeringen i ett tillkännagivande att återkomma med ett
            förslag till en reviderad och förbättrad ANDTS-strategi.
          </p>
          <p xml:id="i-SKSLgox6rMHPjXfc6p4UeY">
            Den har nu kommit i form av föreliggande skrivelse, men tyvärr
            motsvaras inte för­väntningarna. Det saknas fortfarande tydlighet,
            både i form av analys av det som varit och beträffande framåtriktning.
          </p>
          <p xml:id="i-YMzJP7enGB9XMdeijx5Eok">
            Enligt skrivelsen bygger den svenska ANDTS-politiken på kunskapen
            om att en av de mest effektiva åtgärderna är att begränsa tillgången
            och tillgängligheten och att ANDTS-politiken liksom den svenska
            välfärdspolitiken vilar på en solidarisk grund. Den personliga
            friheten kan således i viss mån sägas begränsas till skydd för
            folkhälsan, vilket t.ex. uttrycks i ett starkt stöd för det svenska
            alkoholmonopolet, åldersgränser för köp av alkohol och tobak liksom
            kriminalisering av narkotika och dopning.
          </p>
          <p xml:id="i-tmNvF9CEsnLBC3NsN3BcQ">
            Användningen av narkotika bidrar till stora problem på individnivå
            men genererar även stora samhällsproblem, och tillgången till
            narkotika har ökat. Illegal handel med narkotika är också en central
            inkomstkälla för många kriminella aktörer och bekämp­ningen av
            den illegala handeln med narkotika är därmed ett problem för hela
            samhället.
          </p>
          <p xml:id="i-VTnAQjz1Lp9LAAoNKxFYHp">
            Vidare anges att narkotikapolitiken fokuserar dels på att minska
            efterfrågan genom förebyggande arbete, vård och behandling, sociala
            insatser samt insatser för att förbättra hälsan hos personer med
            skadligt bruk eller beroende, dels på tillgänglighetsbegränsande
            insatser genom polis och tull samt straffrättsliga konsekvenser
            vid bl.a. narkotikabruk, narkotikainnehav och narkotikaförsäljning.
          </p>
          <p xml:id="i-7tcnGQMKSUXQnw62tbGE1x">
            Enligt regeringen bör strategin bidra till att uppnå regeringens
            mål om ett samhälle fritt från narkotika och dopning, minskade
            medicinska och sociala skador orsakade av alkohol och ett minskat
            tobaksbruk samt att minska skadeverkningarna av överdrivet spelande
            (ANDTS). Mål och insatser inom tobaksområdet bör, förutom tobaksproduk­ter,
            även omfatta andra nikotinprodukter, och inom narkotikaområdet
            även innefatta narkotikaklassade läkemedel. Strategin bör även
            ha ett stärkt fokus på narkotikapreven­tion, och det brottsförebyggande
            och brottsbekämpande arbetet bör vara en integrerad del av arbetet
            med strategin. Den nationella strategin bör fortsatt ange politiska
            målsätt­ningar och en organisation för genomförande och omfatta
            ett system för uppföljning.
          </p>
          <p xml:id="i-8EvLXSE1PmvisN5kxmHMpw">
            Efter tio år med en nationell strategi menar regeringen att den
            är väl förankrad hos myndigheter, organisationer samt kommuner
            och regioner och att den utgör ett viktigt verktyg för ett samlat
            arbete på nationell, regional och lokal nivå. Att strategin omfattar
            hela befolkningen, sträcker sig från prevention till vård och
            behandling och består av både tillgänglighetsbegränsande och efterfrågebegränsande
            insatser, beskrivs som en framgångsfaktor.
          </p>
          <p xml:id="i-YEsBntXMg5PBxGCX4kN8w6">
            Allt ovanstående låter bra, men för Vänsterpartiet är framgången
            inte lika uppenbar. Strategin saknar dels en redogörelse för vad
            som har hänt inom olika områden, dels en analys av om, och på
            vilket sätt, arbetet faktiskt har varit framgångsrikt.
          </p>
          <head type="h1" xml:id="i-RP5EbT7uGmrzp7SP7Laez">
            3 Narkotika
          </head>
          <p xml:id="i-2tsnFEFu1uDykqpwrQmk7k">
            I skrivelsen anges att regeringen bedömer att strategin behöver
            ha ett starkt fokus på narkotikaprevention då bruket av narkotika
            har stora konsekvenser för enskilda men också för samhället i
            stort, exempelvis genom ökad brottslighet och otrygghet. Vidare
            står att det i Sverige avlider drygt 800 personer årligen till
            följd av läkemedels- och narkotikaförgiftningar. Det anges vara
            vanligt med flera substanser och att många förgiftningar inkluderar
            både narkotikaklassade läkemedel och narkotika utan medicinsk
            användning samt att det tillkommer ett antal substanser som inte
            är narkotikaklassade men som bidragit till förgiftningen.
          </p>
          <p xml:id="i-TrwQjJuCC6DWFWiJ2saLoG">
            För Vänsterpartiet blir det otydligt vad som avses med ovanstående
            då ett förtyd­ligande av vad som avses med narkotikaprevention
            saknas, såväl som underbyggda argument kopplade till aktuell forskning.
          </p>
          <p xml:id="i-DD33GciwhnC6acsRmrAVA">
            Vänsterpartiets narkotikapolitik vilar på två ben. Det behövs
            ett kraftfullt arbete mot narkotika samtidigt som människor med
            beroende inte ska stigmatiseras. Det är positivt att det inte
            är lika socialt accepterat i Sverige att bruka narkotika som i
            många andra länder, men kriminaliseringen bidrar till ett repressivt
            synsätt på personer med beroende. Många stämplas som brottslingar
            och straffas i stället för att få vård och behandling.
          </p>
          <p xml:id="i-ievuviDMrfiwowUidcByZ">
            Endast metoder som bygger på kunskap, beprövad erfarenhet och
            evidens ska erbju­das personer med beroende, eller risk för att
            utveckla beroende, och särskilt fokus bör ligga på förebyggande
            insatser. I synnerhet bör nationella program utvecklas i syfte
            att ge stöd till unga vuxna som befinner sig i riskzon. Det är
            också viktigt att personer med beroende får tillgång till ett
            brett spektrum av åtgärder.
          </p>
          <p xml:id="i-5LAXTC83uP1PC46FujL4cH">
            Regeringen bör uppdra åt Folkhälsomyndigheten att inrätta ett
            kansli som tar fram en implementeringsplan för förebyggande verksamhet
            samt sprider forskning inom området. Detta bör riksdagen ställa
            sig bakom och ge regeringen till känna.
          </p>
          <p xml:id="i-LyRWh5GKg1nKkF7vgWfHjj">
            Vänsterpartiet anser inte att det ska vara kriminellt att vara
            påverkad av narkotika i blodet. Däremot anser Vänsterpartiet att
            tillverkning, försäljning och innehav av narko­tika ska vara olagligt.
            FN, som tidigare har kritiserat den svenska narkotikapolitiken,
            uppmanar samtliga medlemsstater att avkriminalisera narkotikabruk
            eftersom de har sett att en bestraffande narkotikapolitik inte
            minskar vare sig införsel, tillgång eller brukande. Förutom att
            en avkriminalisering av eget bruk skulle innebära en mer human
            och lång­siktig narkotikapolitik skulle den öppna upp för en mer
            effektiv brottsbekämpning. Med dagens lagstiftning finns det en
            uppenbar risk att polisen lägger mer resurser på att beivra brottslighet
            som rör eget bruk än på de grovt kriminella som tjänar stora pengar
            på narkotikaförsäljning. Vänsterpartiet menar att polisen borde
            prioritera annan brotts­lighet.
          </p>
          <p xml:id="i-XW1ueodCU1TwrswQMqJjpr">
            Sveriges Kommuner och Regioner (SKR) har begärt en utvärdering
            av narkotika­strafflagen för att ”se om det finns skäl att ändra
            i lagstiftningen i syfte att underlätta för personer med missbruk/beroende
            att söka hjälp”. Detta har även Folkhälsomyndigheten och Samsjuklighetsutredningen,
            en mängd forskare på området och politiska partier gjort. Men
            regeringen vägrar konsekvent, vilket för Vänsterpartiet framstår
            som alltmer obegripligt.
          </p>
          <head type="h1" xml:id="i-QMyWotRFbGxbkVxmGEbtHr">
            4 Förebyggande insatser
          </head>
          <p xml:id="i-Fs4BiVju6zxrRp2DViNWTM">
            Enligt regeringen är Polismyndighetens insatser för att förebygga,
            förhindra, upptäcka och ingripa mot den illegala handeln samt
            tillverkningen avgörande för att upptäcka och utreda narkotikabrottslighet
            och reducera tillgången till narkotika. Det anges i skrivelsen
            att brottsligheten ofta är gränsöverskridande, varför internationellt
            samarbete är avgö­rande. Regeringen skriver att den mot denna
            bakgrund har intensifierat arbetet med att minska tillgången till
            narkotika i samhället och bekämpa narkotikarelaterad brottslighet
            samt hänvisar till sin presentation av det s.k. 34-punktsprogrammet
            mot gängkriminali­teten.
          </p>
          <p xml:id="i-CxvaNqtxZi2vi75dTuZJTT">
            För Vänsterpartiet tyder detta ”uppradande” av polisiära insatser
            på brist på kunskap om hur problemen behöver angripas. Det krävs
            t.ex. en genomlysning av vilka insatser som behövs tidigt inom
            skola och socialtjänst.
          </p>
          <p xml:id="i-KP3bAFNqcqTpvPKwgL4YP">
            Det står förvisso i skrivelsen att tidigt främjande och förebyggande
            arbete som på­verkar bakgrundsfaktorer kan få effekter på många
            problemområden och att det i praktiken handlar om samverkan kring
            insatser riktade till föräldrar, förskola och skola, fritids-
            och föreningsverksamhet eller insatser för att förändra miljöer
            som barn och unga rör sig i, dvs. satsningar på goda och jämlika
            uppväxtvillkor. Genom en sådan ökad samverkan i det främjande
            och förebyggande arbetet kan bättre möjligheter att nå resultat
            på fler områden uppnås och arbetet bli mer effektivt. Dock saknas
            konkreta förslag på vad som ska göras och hur det ska genomföras.
            Enligt Vänsterpartiet bör det förebyggande arbetet stärkas och
            insatser särskilt riktas för att nå unga som befinner sig i riskzon.
          </p>
          <p xml:id="i-XXRrgbDdEnRZjbDzLzTJHx">
            Regeringen bör ta fram nationella evidensbaserade metoder för
            målgruppen unga i riskzon. Detta bör riksdagen ställa sig bakom
            och ge regeringen till känna.
          </p>
          <p xml:id="i-Rs3RYJHrHPBdFzVyNq3AFf">
            Vidare vet vi att den enskilt största förebyggande betydelsen
            har en fungerande jäm­lik förskola och skola där målet är att
            samtliga elever går vidare från grundskolan till gymnasiet. Att
            misslyckas i skolan är en tydlig indikation på en ökad risk för
            beroende. Detta är en klassfråga. Förskolan och skolan måste sätta
            in insatser tidigt om de ser att barnet mår dåligt eller inte
            hänger med. Här behöver även barnavårdscentraler och skol­hälsovård
            stärka sitt samarbete med skolan och förskolan.
          </p>
          <p xml:id="i-9XYrY1SogoyrJPnJfCtLsE">
            Regeringen bör uppdra åt lämplig myndighet att ta fram nationella
            riktlinjer i syfte att stärka samverkan mellan barn- och skolhälsovården
            samt skola och socialtjänst. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-mSWygKVKyfAwaFYGuJKE3">
            5 Stöd till barn och unga
          </head>
          <p xml:id="i-8SzQEjiDtj7yZvkGo1oy9B">
            I skrivelsen står att barn och unga som växer upp i familjer
            med skadligt bruk eller beroende löper högre risk än andra barn
            att själva utveckla skadligt bruk eller beroende och psykisk ohälsa.
            Det kan t.ex. förekomma våld, kriser och svåra upplevelser i familjen,
            vilket kan vara både ångestväckande och förvirrande för barnen
            och leda till skolsvårigheter, egen ohälsa och andra negativa
            konsekvenser på sikt. Även ofödda barn behöver skyddas från skador
            till följd av exponering för alkohol, narkotika, dopning eller
            tobaks- och nikotinprodukter under fosterlivet. De barn som föds
            med skador till följd av sådan exponering behöver, under sin uppväxt,
            få adekvat stöd utifrån sina behov och förutsättningar. Stödet
            till barn och unga upp till 18 år som är anhöriga i familjer där
            en förälder eller en annan vuxen i barnets direkta närhet har
            missbruksproblem, psykisk sjukdom, psykisk funktionsnedsättning,
            en allvarlig fysisk sjukdom/skada eller oväntat avlider är ett
            lagstadgat ansvar för hälso- och sjukvården.
          </p>
          <p xml:id="i-WReio3i5E8Qr41Ay9VkGUy">
            Vänsterpartiet har tidigare lyft behovet av ändrad lagstiftning
            i syfte att barn i familjer med beroende och psykisk hälsa ska
            ha rätt till egen hjälp och instämmer i vad regeringen anför enligt
            ovan. Hur dessa insatser ska utformas kräver dock en tydligare
            styrning i syfte att stödet ska utformas och tillhandahållas jämlikt.
          </p>
          <p xml:id="i-HfZaPogSUzNWXX5UohJ8vN">
            Regeringen bör uppdra åt lämplig myndighet att ta fram nationella
            riktlinjer för hur stöd till barn och unga i familjer där det
            förekommer missbruk ska utformas. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-KMfvBoiJFNMUW3UuxxNMKd">
            6 Insatser för minskad dödlighet
          </head>
          <p xml:id="i-FeEGqGBRwuzGRKfqagjqmQ">
            Regeringen anger att målet för narkotikapolitiken bör följas
            av en nollvision för dödlig­het till följd av läkemedels- och
            narkotikaförgiftningar. Samtidigt har utvecklingen de senaste
            15 åren visat på en uppåtgående trend när det gäller antalet dödsfall
            till följd av läkemedels- och narkotikaförgiftningar. Sverige
            har i ett europeiskt perspektiv en hög narkotikarelaterad dödlighet.
            Regeringen bedömer att det krävs en samlad ansträngning för att
            antalet personer som omkommer i läkemedels- och narkotikaförgiftningar
            ska minska. Det övergripande målet för narkotikapolitiken, som
            är ett narkotikafritt sam­hälle, bör därför följas av en nollvision
            som innebär att ingen ska dö till följd av läkemedels- och narkotikaförgiftningar.
            En sådan nollvision kan, enligt regeringens mening, bidra till
            att föra arbetet framåt och att engagera fler aktörer.
          </p>
          <p xml:id="i-Di1hfNLQss63ghpEXwhUqQ">
            Enligt vad Vänsterpartiet erfar har antalet döda i alkoholrelaterade
            sjukdomar och narkotikaläkemedelsförgiftningar ökat de senaste
            åren främst på grund av sena och ojämna sjukvårdsinsatser. Detta
            borde skicka en signal till hela samhället. Men det är tyst. Beroende,
            specifikt narkotikaberoende, är extremt stigmatiserade och har
            inga starka organisationer som backar upp dem. Endast en av fem
            personer med alkohol­problem nås av vården. Tidig upptäckt och
            kort rådgivning är effektiva insatser som kan förhindra en negativ
            utveckling, men de insatserna är sällan systematiserade inom hälso-
            och sjukvården och socialtjänsten.
          </p>
          <p xml:id="i-VQSdNxsGoFT1QBMJVkM4pM">
            För Vänsterpartiet är det anmärkningsvärt att ANDTS-strategin
            inte kan innehålla förslag på åtgärder för att svara upp mot detta.
          </p>
          <p xml:id="i-JG3ekMMa5sarwooRgs2UV2">
            Regeringen bör vidta åtgärder för att utveckla stöd och behandlingsinsatser
            som kan ges lättillgängligt och effektivt. Detta bör riksdagen
            ställa sig bakom och ge regeringen till känna.
          </p>
          <p xml:id="i-Ta6hBF11cP9KXvyEyuCw7q">
            Vidare bör regeringen inrätta ett nationellt kunskapscentrum
            för insatser mot narkotika­relaterade skador och dödsfall i syfte
            att minska narkotikaanvändandet och att minska sjuklighet och
            dödlighet. Detta bör riksdagen ställa sig bakom och ge regeringen
            till känna.
          </p>
          <p xml:id="i-5BJhVL8BGZnP6e5WjANgUP">
            Andra insatser för att minska risken för narkotikarelaterad dödlighet
            är att utveckla och bedriva sprututbytesverksamhet och att göra
            medicinen naloxon, som kan rädda liv vid en överdos av opioder
            som exempelvis morfin och heroin, tillgängligt i samtliga regioner.
            Båda insatserna bör åtföljas av en statlig uppföljning.
          </p>
          <p xml:id="i-K2yvUVTLG6WjbF2eSsDbw9">
            Regeringen bör införa sprututbytesverksamhet i samtliga regioner
            med statlig upp­följning senast år 2023. Detta bör riksdagen ställa
            sig bakom och ge regeringen till känna.
          </p>
          <p xml:id="i-TRJhLFKmGxt6mFUSMvQ88W">
            Narkotikadödligheten har ökat i Sverige under 2000­talet. Det
            stora flertalet av dödsfallen är överdoser av opioider. Socialstyrelsen
            rekommenderar att motgiftet naloxon och en informationsinsats
            bör erbjudas till personer som löper risk för opioid­överdos.
            Även om det är vanligast att dödsfall sker när droganvändaren
            är ensam visar studier att när andra personer funnits närvarande
            har dessa oftast varit i ett annat rum eller sovande. I de flesta
            fallen handlade det om vänner, partner, föräldrar eller andra
            närstående, och många gånger vittnar dessa personer i efterhand
            om att de hört personen som avled snarka eller andas konstigt
            timmarna före dödsfallet. Detta hade dock inte uppfattats som
            en varningssignal om överdos utan som att personen sov tungt.
            Naloxon­utdelning och information bör därför inte enbart riktas
            till personer som använder opioider utan även till deras närstående.
          </p>
          <p xml:id="i-WX5x47quoh8Qsj6hTpKnM3">
            Regeringen bör vidta åtgärder för att omgående göra naloxon tillgängligt
            nationellt och med statlig uppföljning. Detta bör riksdagen ställa
            sig bakom och ge regeringen till känna.
          </p>
          <p xml:id="i-GEpWRRHAor1xswrWwcidV4">
            Vidare bör regeringen vidta åtgärder för att naloxonprogrammet
            utvidgas så att naloxon kan delas ut även till närstående och
            andra personer som kan komma att bevittna eller vara på plats
            tidigt vid överdoser. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-EFKvzEPYbpHCdLVnjF9Lfe">
            7 Spelberoende
          </head>
          <p xml:id="i-Rm8KKGeCv7UTa4MeKpR6Zj">
            Sedan den 1 januari 2019 kan personer med svenskt personnummer
            själva anmäla avstängning från allt licensierat spel som kräver
            registrering enligt spellagen. Spelpaus.se är Spelinspektionens
            domän där självavstängningsregistret är tillgängligt för allmänheten.
            När en person vill registrera sig eller loggar in i spelsystemet
            måste licenshavaren, vilka utgörs av aktörer som erhåller licens
            och erbjuder spel som kräver registrering enligt spellagen, kontrollera
            mot registret om en person har stängt av sig från spel. Marknadsföring
            får inte riktas direkt till en spelare som har stängt av sig från
            spel. Bestämmelsen infördes eftersom det är angeläget att skydda
            enskilda personer med spelproblem från direktreklam
            <ref target="i-UeXkpqZ1a4PxiMsMVLfJh5">
              [2]
            </ref>
            . Över 70 000 personer har för tillfället stängt av sig genom
            det nationella avstängningsregistret Spelpaus.se
            <ref target="i-4JLfGdMxizHuyeUjjAT6tv">
              [3]
            </ref>
            .
          </p>
          <p xml:id="i-QGSDxZJ3pMKE6BSiQecZhK">
            I dagsläget finns det ingen insats som i uppsökande syfte kontaktar
            de personer som har anmält sig i registret, för att erbjuda dem
            stöd och hjälp. Följden för dem som har ett spelberoende och som
            har anmält sig i registret i ett försök att själva klara av att
            sluta blir att de söker sig till olicensierade bolag och därmed
            ändå fortsätter sitt spelande. Enligt stödlinjen är det så många
            som 58 procent som fortsätter att spela på de olagliga sidorna.
            Här finns en lucka i systemet som borde kunna täppas till genom
            införandet av en bestämmelse om att, utifrån uppgifterna i registret,
            kunna erbjuda stöd, behandling och vid behov hjälp från kommunernas
            skuldrådgivning.
          </p>
          <p xml:id="i-KgTffGUdfUaSfJ9z7CjxNY">
            Regeringen bör utreda hur uppsökande arbete kan bedrivas för
            att intensifiera arbetet med att nå spelberoende och erbjuda stöd.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-2a9QQQ3Nr16yWprpm7Jirr">
              Karin Rågsjö (V)
            </item>
            <item xml:id="i-2M1efd5n7oExmZGcAmXAab">
              Ida Gabrielsson (V)
            </item>
            <item xml:id="i-M7V1bn95Rzo9ZBVnBMWCbN">
              Christina Höj Larsen (V)
            </item>
            <item xml:id="i-WVagEC8NJxF1sJqZcWcymD">
              Momodou Malcolm Jallow (V)
            </item>
            <item xml:id="i-M6EEpX6iFov2VAqVy8fqhY">
              Maj Karlsson (V)
            </item>
            <item xml:id="i-MEuuYzyvuyqVq5z3qEQfx6">
              Daniel Riazat (V)
            </item>
            <item xml:id="i-PtHYZ8v8Xy5gFm54BogdHT">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-M4KzaC5RmZEJusy4teErzJ">
              [1] prop. 2021/22:132.
            </note>
            <note xml:id="i-UeXkpqZ1a4PxiMsMVLfJh5">
              [2] (prop. 2017/18:220).
            </note>
            <note xml:id="i-4JLfGdMxizHuyeUjjAT6tv">
              [3] Lagrådsremiss En förstärkt spelreglering 27 jan-22
            </note>
          </noteGrp>
        </div>
      </div>
    </body>
  </text>
</TEI>
