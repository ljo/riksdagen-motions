<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04510">
  <teiHeader>
    <fileDesc>
      <titleStmt>
        <title>med anledning av prop. 2021/22:160 Skolans arbete med trygghet och studiero</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4510 av Daniel Riazat m.fl. (V)</title>
          <idno type="rdwebb">H9024510</idno>
          <rs type="number">4510</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024510/text</ref>
          <ref type="dokument_url_html">http://data.riksdagen.se/dokument/H9024510</ref>
          <ref type="dokumentstatus_url_xml">http://data.riksdagen.se/dokumentstatus/H9024510</ref>
          <ref type="docx">http://data.riksdagen.se/fil/4E23C451-8C8A-4BE6-A622-632D39226B58</ref>
          <ref type="pdf">http://data.riksdagen.se/fil/B78DFEAF-8512-4A9B-8ED1-52FE2D4BCED8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-BZsHj6wqPhnNm2rBCWDpT1"/>
        <correspContext corresp="i-BZsHj6wqPhnNm2rBCWDpT1">
          <ref>Proposition 2021/22:160</ref>
        </correspContext>
        <correspAction xml:id="i-74oa45CqZpsa6Wvp88RbHp" type="signed"/>
        <correspContext corresp="i-74oa45CqZpsa6Wvp88RbHp">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-Qwwz2bX4L1wVye6MvggmfT">
          <date when="2022-04-05"/>
          <time when="11:55:35"/>
        </correspAction>
        <correspAction type="reviewed" xml:id="i-XEtrF6B8yS6jXMNy2dyog9">
          <date when="2022-04-12"/>
          <time when="17:25:15"/>
        </correspAction>
        <correspAction type="dismissed" xml:id="i-HEt8aRg2cFRk3DYHtxMZTV">
          <date when="2022-04-13"/>
        </correspAction>
        <correspAction type="referred" xml:id="i-VXfCQPLk5KJKmK7LRfUmdi">
          <date when="2022-04-19"/>
        </correspAction>
        <correspAction type="assigned" xml:id="i-JJSjbA4tUSbuVuf9UjPkZf">
          <date when="2022-10-12"/>
          <time when="11:35:45"/>
        </correspAction>
        <correspContext corresp="i-JJSjbA4tUSbuVuf9UjPkZf">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-TBqAMfYRDxrysY2i4EbX6V"/>
        <correspContext corresp="i-TBqAMfYRDxrysY2i4EbX6V">
          <ref type="uppgift">2021/22:UbU28</ref>
          <ref type="ref_dok_id">H901UbU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU28</ref>
          <ref type="ref_dok_titel">Skolans arbete med trygghet och studiero</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4510 av Daniel Riazat m.fl. (V) med anledning av prop. 2021/22:160 Skolans arbete med trygghet och studiero</div>
      </div>
      <div type="motBody">
        <div type="motProposal" subtype="förslag">
          <head xml:id="i-3yXVurFZWhreY56X8z8Keg">
            1 Förslag till riksdagsbeslut
          </head>
          <list style="ol">
            <item xml:id="i-WDVWBW22xK7EvkztpzpLhv">
              Riksdagen ställer sig bakom det som anförs i motionen om att
              regeringen bör återkomma med ett reviderat lagförslag som inte
              reglerar användandet av mobiltelefoner i skolan och tillkännager
              detta för regeringen.
            </item>
            <item xml:id="i-GhgfAxUCJVDKXVSQuE6CNk">
              Riksdagen ställer sig bakom det som anförs i motionen om att
              regeringen bör återkomma med ett lagförslag som ger enbart pedagogisk
              personal befogenheterna att ingripa för att säkerställa trygghet
              och studiero och tillkännager detta för regeringen.
            </item>
            <item xml:id="i-TRPq8T9YRmqV1BHDZhBnh5">
              Riksdagen ställer sig bakom det som anförs i motionen om att
              regeringen bör återkomma med ett justerat lagförslag där datum
              för ikraftträdandet är 2023 och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-D1hR1YWEdZr5trvvo9tdUi">
            2 Inledning
          </head>
          <p xml:id="i-8EjpG4QunXSS76vqgyFz27">
            Vänsterpartiet välkomnar flera av förslagen i regeringens proposition
            om skolans arbete med trygghet och studiero men saknar ett större
            resonemang om grunden till upp­levelsen av skolan. Vi instämmer
            i den beskrivning av skolan som Specialpedagogiska skolmyndigheten
            ger i sitt remissvar, att mycket av den oro och beteendeproblematik
            som finns i skolan uppstår i elevens möte med en otillgänglig
            lärmiljö och handlar ofta om bristen på stöd och anpassningar.
            Och även det som Lärarnas Riksförbund för fram om att det inte
            är ovanligt att elever som stör undervisningen har behov som inte
            tillgodosetts på grund av en pressad situation som innebär att
            läraren inte har tid eller resurser att tillgodose behoven och
            inte heller har fungerande stöd för detta i den organisation där
            läraren är verksam.
          </p>
          <p xml:id="i-2LN9QXCdCUG5XsWgdbvSyG">
            Vänsterpartiet har länge påtalat att utvecklingen går åt fel
            håll i skolan. Elevers bakgrund spelar allt större roll för skolresultaten
            samtidigt som lärarnas faktiska möjlighet att ge alla elever det
            stöd de behöver minskar. Hur mycket elever lär sig beror i dag
            alltmer på vilken skola de hamnar i och på föräldrarnas utbildningsbakgrund.
            Vänsterpartiet vill skapa en jämlik och sammanhållen skola. Förskolan
            och skolan ska lägga grunden för ett liv med möjligheter – inte
            ett förstelnat klassamhälle, som i sin tur leder till otrygghet
            och splittring.
          </p>
          <p xml:id="i-WcpUrZbrpgvKFTdZrKfP2T">
            Skolan kan inte avskaffa klassamhället men jämna ut skillnader
            så att alla barn får en bra start i livet. Det innebär att skolan
            måste bli mycket bättre på att erbjuda elever särskilda stödinsatser,
            något som har stor betydelse för det förebyggande trygghets­arbetet.
            Dessa insatser måste ständigt följas upp och omprövas så att de
            hela tiden är anpassade till elevens behov. Våldsyttringar och
            mobbning ska aldrig accepteras samtidigt som mest fokus bör ligga
            på att motverka grundorsakerna.
          </p>
          <p xml:id="i-FEV7ZkL2Tw3h45sGGeW1x6">
            Därför instämmer Vänsterpartiet i synpunkterna från Sveriges
            Skolledarförbund och deras bild av utvecklingen av utbildningssystemet,
            att staten försöker möta kvalitets­brister i verksamheterna genom
            än mer detaljerad reglering. Vi instämmer även i synpunkten att
            det är dags för större förändringar på systemnivå för att försäkra
            alla elever i alla skolor rätten till en utbildning präglad av
            trygghet och studiero. En sådan systemförändring är t.ex. att
            avskaffa marknadsskolan och förändra skolpengssystemet så att
            mer resurser används på elevstödjande personal i stället för att
            bli vinster som hamnar i skatteparadis.
          </p>
          <head type="h1" xml:id="i-JB5WFeQ72DEvGZWnrEQdK2">
            3 Mobiltelefonerna
          </head>
          <p xml:id="i-Mmwziq3h5cpiTfDsBTgQMB">
            Regeringen vill i propositionen göra en skollagsreglering av
            användandet av mobil­telefoner. Precis som många remissinstanser
            motsätter sig Vänsterpartiet den typen av detaljstyrning av verksamheten.
            Som Stockholms universitet påpekar i sitt remissvar riskerar den
            typen av lagstiftning att påverka tilliten till lärarna, eller
            som SU skriver: ”Lärares förmåga att göra egna relevanta bedömningar
            verkar inte ses som tillräcklig, utan behöver regleras av lagstiftning.”
            Vänsterpartiet vill återuppbygga läraryrkets status. För att åstadkomma
            det måste synen på lärares arbete präglas mer av tillit till lärares
            förmåga att kunna utföra sitt arbete. Som universitetet skriver
            underskattar förslagen om mobiltelefoner lärares och rektorers
            kompetenser och förmåga att skapa ett gott arbetsklimat för elever
            och för varandra. Vänsterpartiet instämmer också i remissvaret
            från Norrköpings kommun att om tanken med regleringen av mobiltelefoner
            är att förebygga kränkande fotografering och filmning samt stoppa
            en pågående kränkande användning så bör fokus läggas på det förebyggande
            arbetet på skolorna. Eleverna måste medvetandegöras om allvaret
            i att utsätta andra för filmning eller fotografering på ett sådant
            sätt att det kan anses kränkande, förnedrande eller olämpligt.
            Regeringen bör återkomma med ett reviderat lagförslag som inte
            reglerar användandet av mobiltelefoner i skolan. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-LFB8K2VBuNdaX8YAkkLAbk">
            4 Befogenheter för all personal
          </head>
          <p xml:id="i-RHPxaL1QQWCfga4miKb8KS">
            Regeringen föreslår i propositionen att all personal ska ha befogenhet
            att säkerställa trygghet och studiero, vilket innefattar att ingripa
            fysiskt. Vänsterpartiet instämmer i synpunkterna i remissvaret
            från Sveriges Elevkårer om att det är olämpligt att ge övrig skolpersonal
            såsom vaktmästare och elevassistenter ytterligare befogenhet då
            de saknar den utbildning och kompetens som möjliggör ett välinformerat
            beslut i svåra situationer.
          </p>
          <p xml:id="i-6ihfYgRrXAqzdD3EinVRGS">
            Precis som Specialpedagogiska skolmyndigheten skriver i sitt
            remissvar behöver skolpersonal stöd gällande förutsättningar att
            ingripa i akuta situationer. Vänsterpartiet instämmer i att det
            inte är en förändrad bestämmelse om befogenhet som skolpersonal
            är i behov av. Som Specialpedagogiska skolmyndigheten skriver
            finns det flera risker med förslaget, där de ”vill särskilt betona
            risken för att ett beteende som beror på en elevs funktionsnedsättning
            kan missuppfattas och leda till att personal ingriper fysiskt
            mot eleven trots att det varken är en lämplig eller befogad åtgärd.
            Beteenden hos elever med funktionsnedsättning kan vara en del
            av konsekvenserna av funktionsned­sättningen. Sådana beteenden
            kan misstolkas och missförstås, vilket kan leda till att situationen
            förvärras”.
          </p>
          <p xml:id="i-NDCG6CgWzKFCzDBmP8RkQM">
            Även Diskrimineringsombudsmannen lyfter vikten av att jobba med
            att skolan är tillgänglig och verksamheten anpassad för alla elever:
            ”Det finns vidare anledning att framhålla att det i de tips och
            klagomål som DO tar emot rörande bristande tillgänglig­het för
            elever med funktionsnedsättning på ett tydligt sätt framgår hur
            brister i skolors arbete med extra anpassning och särskilt stöd
            har en negativ påverkan på elevernas trygghet och studiero. Bland
            annat kan en elevs ordningsstörande beteende bero på att eleven
            inte fått det stöd som hen behöver.”
          </p>
          <p xml:id="i-PBk6JwZUgbnniHgJ6aLPJq">
            Precis som Barnombudsmannen påpekar i sitt remissvar har personal
            utan pedagogisk inriktning redan befogenhet att ingripa utifrån
            nöd- och nödvärns­bestämmelser samt utifrån vad som följer av
            tillsynsplikten. Regeringens fokus borde i stället ligga på det
            som BO också skriver om, nämligen behovet av tillräckliga personalresurser,
            utbildning, stöd och förutsättningar för kollegiala samtal om
            svåra situationer som uppstår, vilka är de avgörande faktorerna
            för att skapa trygga lärare som har rätt verktyg för att ingripa.
            Därför bör regeringen återkomma med ett lagförslag som ger enbart
            pedagogisk personal befogenheterna att ingripa för att säkerställa
            trygghet och studiero. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-AMvFVg7VUGZ5Lhe8am5BKR">
            5 Ikraftträdandet
          </head>
          <p xml:id="i-NFAKtEXiMttKeNEDuTLjQn">
            Vänsterpartiet instämmer i Skolverkets kritik mot datumet för
            ikraftträdandet. Som Skolverket skriver behövs ytterligare framförhållning
            för att det förändrade regelverket ska kunna implementeras på
            ett bra sätt. Ett år som 2022 när det kommer flera om­fattande
            lagändringar samtidigt som nya läroplaner börjar gälla behöver
            skolorna ges tid att implementera propositionens förändringar,
            särskilt eftersom de fortfarande hanterar konsekvenserna av flera
            år med pandemi. Regeringen bör därför återkomma med ett justerat
            lagförslag där datum för ikraftträdandet är 2023. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-R9bg6AtxTX8VMKUTFFndCr">
              Daniel Riazat (V)
            </item>
            <item xml:id="i-QseXat1hei6ropYvnZGJdj">
              Ida Gabrielsson (V)
            </item>
            <item xml:id="i-cWbpGdCNgHjeMv75og4cr">
              Christina Höj Larsen (V)
            </item>
            <item xml:id="i-MQELXhYN584SCJMns9cMUq">
              Momodou Malcolm Jallow (V)
            </item>
            <item xml:id="i-Hwvc7pAKmxsdfHqYrvzT1h">
              Maj Karlsson (V)
            </item>
            <item xml:id="i-7KQp7WJtvSHoG7kS1j7coj">
              Karin Rågsjö (V)
            </item>
            <item xml:id="i-UChxVbTydQknmX4pFqyiBf">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
