<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-00401">
  <teiHeader>
    <fileDesc>
      <titleStmt>
        <title>En ny bostadsförsörjningslag</title>
        <author corresp="i-M2rNBQVSaqrQcUZQkmkCCX">av Serkan Köse (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:401 av Serkan Köse (S)</title>
          <idno type="rdwebb">HA02401</idno>
          <rs type="number">401</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA02401/text</ref>
          <ref type="dokument_url_html">https://data.riksdagen.se/dokument/HA02401</ref>
          <ref type="dokumentstatus_url_xml">https://data.riksdagen.se/dokumentstatus/HA02401</ref>
          <ref type="pdf">https://data.riksdagen.se/fil/39433270-AF76-49CD-B225-ACCF7D6EC92B</ref>
          <ref type="docx">https://data.riksdagen.se/fil/B94BC321-19EC-4B9D-8F21-5F05315D6628</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M2rNBQVSaqrQcUZQkmkCCX</idno>
            <name>Serkan Köse</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3w5y2nS8DAYBNMR4J196zu" type="signed"/>
        <correspContext corresp="i-3w5y2nS8DAYBNMR4J196zu">
          <note type="signatory" corresp="i-M2rNBQVSaqrQcUZQkmkCCX"/>
        </correspContext>
        <correspAction type="submitted" xml:id="i-WSPpGFd8pgcXQAq7PpoZ68">
          <date when="2022-11-17"/>
          <time when="16:35:59"/>
        </correspAction>
        <correspAction type="reviewed" xml:id="i-6Q3TFf83dhrmgg7yQpnbF5">
          <date when="2022-11-18"/>
          <time when="11:01:54"/>
        </correspAction>
        <correspAction type="referred" xml:id="i-EsUs5hui6tGtQV3TkEiRLC">
          <date when="2022-12-01"/>
        </correspAction>
        <correspAction type="assigned" xml:id="i-BpqktQGfThWtLxfraW5YFQ">
          <date when="2023-04-12"/>
          <time when="16:37:42"/>
        </correspAction>
        <correspContext corresp="i-BpqktQGfThWtLxfraW5YFQ">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-QE7Q5Zq1FB6o1b4ADufo86"/>
        <correspContext corresp="i-QE7Q5Zq1FB6o1b4ADufo86">
          <ref type="uppgift">2022/23:CU10</ref>
          <ref type="ref_dok_id">HA01CU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:401 av Serkan Köse (S) En ny bostadsförsörjningslag</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-R4cFyZV4NGc5FNuKerbEDs">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-T6H8KAFU4BVGGWHtVZ4S8r">
              Riksdagen ställer sig bakom det som anförs i motionen om att
              verka för att en ny bostadsförsörjningslag tas fram och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-R9kMVMN2E2t3iwKY34KoH7">
            Motivering
          </head>
          <p xml:id="i-LEbPzCELKk5sG8aY6SkPsU">
            Tidigare var hemlöshet något som främst drabbade de mest socialt
            utsatta som psykiskt sjuka och människor i missbruk. Dessa personer
            riskerar fortsatt hemlöshet. Men det har de senaste åren blivit
            allt vanligare att även andra grupper riskerar hemlöshet av ekonomiska
            skäl. Det har utvecklats en strukturell hemlöshet i Sverige.
          </p>
          <p xml:id="i-9gxiXeq26vUjFCfPQaU4EY">
            Vi ser att hemlösheten är oacceptabelt hög. Både den nu ganska
            gamla nationella statistiken och lokala mätningar i olika kommuner
            pekar på en negativ utveckling. Därför har den tidigare socialdemokratiska
            regeringen tagit en rad initiativ för att minska hemlösheten och
            dessa måste nu genomföras.
          </p>
          <p xml:id="i-RTZSw6iDSYxBRy1umVywa1">
            Ett av den socialdemokratiska regeringens initiativ var den nya
            nationella strategi mot hemlöshet som presenterades i juli 2022.
            Strategin innehåller viktiga förslag som gör skillnad för att
            minska hemlösheten – inte minst den sociala hemlösheten. Strategin
            behöver nu bli verklighet.
          </p>
          <p xml:id="i-QgzW3iYkBL7JkiuZKjsb7Z">
            I strategin pekas den evidensbaserade modellen Bostad först ut
            som den modell som ska användas i Sverige. Det är bra av flera
            skäl. Bostad först ger resultat. Uppföljningar visar att över
            80 % av de som får bostad via Bostad först blir kvarboende över
            tid samtidigt som modellen är mer kostnadseffektiv för kommunerna.
            Förslaget får därför inte stanna vid en rekommendation. Socialstyrelsen
            behöver få ett tydligt uppdrag och resurser att se till att Bostad
            först implementeras i kommunerna.
          </p>
          <p xml:id="i-Jp3QDzYu3sFf4yHxVxYKxx">
            Att det idag bara är ett drygt 20-tal kommuner som valt att satsa
            på Bostad först och som tillämpar modellen fullt ut är inte tillräckligt.
            Bostad först behöver implementeras i hela Sverige.
          </p>
          <p xml:id="i-BPkRPbpEtsNnj3W5WDURWb">
            I den nationell strategin får Socialstyrelsen ett uppdrag att
            genomföra en ny nationell hemlöshetskartläggning 2023. Arbetet
            får inte stanna där. Socialdemokraterna vill därför att Socialstyrelsen
            ges ett löpande uppdrag att regelbundet genomföra nationella kartläggningar
            av hemlösheten. Detta kan till exempel ske vart annat år. Socialstyrelsen
            bör även ges i uppdrag att stödja kommunerna i fråga om att göra
            egna uppföljningar däremellan.
          </p>
          <p xml:id="i-3Ww7bXgPDnVJxpAFCu6tFU">
            Den socialdemokratiska regeringen tillsatte även utredningen
            ”Sänk tröskeln till en god bostad” (SOU 2022:14) som ett initiativ
            för att ta fram tydliga förslag som kan minska den strukturella
            hemlösheten.
          </p>
          <p xml:id="i-TjbgKedpsKunQHHb1Y6ZLG">
            Fem förslag som vi socialdemokrater vill införa och som bidrar
            till minskad hemlöshet och en mer socialt hållbar bostadsförsörjning
            är:
          </p>
          <list style="ul">
            <item xml:id="i-DhDcZfmEKPcqXvPw9331NH">
              en ny bostadsförsörjningslag som omfattar både stat och kommun
            </item>
            <item xml:id="i-QU5TAe1tcafUjkzS5BkLQ9">
              en nationell handlingsplan för bostadsförsörjningen
            </item>
            <item xml:id="i-GciiVyBWbSy5dAgqNKLVTe">
              att bostadsförmedling ges större möjligheter att tillämpa reservationer
              och förturer
            </item>
            <item xml:id="i-MhgXZXyG6cssbB9jPk5mCz">
              en tydlig reglering av vilka krav som hyresvärdar får ställa
              för ett hyreskontrakt
            </item>
            <item xml:id="i-RkynZEzKzpJaNXonWbPGNq">
              ett utvecklat system med kommunala hyresgarantier.
            </item>
          </list>
          <p xml:id="i-TkE4h4YgRrmkuuEZPAuwe3">
            Dessa förslag har också, vilket vi socialdemokrater noterar med
            glädje, fått ett starkt stöd bland remissinstanserna under remissperioden.
          </p>
          <p xml:id="i-AUDYVjkRUkRT2KS8qWoFVs">
            En nyckel för att framgångsrikt arbeta mot hemlöshet är att staten
            tar ansvar i arbetet tillsammans med kommunerna. Därför behövs
            en ny bostadsförsörjningslag som betonar statens och kommunernas
            gemensamma ansvar. Lagen behöver bidra till att skapa ett åtgärdsinriktat
            arbete för en effektivare bostadspolitik som ger fler bostäder.
            Där vi kan bygga bort bostadsbristen och bygga bostäder med rimliga
            hyror som breda grupper kan efterfråga. En utredning behöver därför
            tillsättas.
          </p>
          <p xml:id="i-32nyAr6kodWNQpRd4DomCb">
            En ny lag behöver också kombineras med en nationell handlingsplan
            för bostads­försörjningen som uppdateras varje mandatperiod. Det
            bidrar till att stärka och samordna de kommunala handlingsplaner
            som finns idag.
          </p>
          <p xml:id="i-FwS3VqDrKmHTyxath7QRQb">
            För oss socialdemokrater är de kommunala bostadsförmedlingarna
            viktiga aktörer. Vi menar därför att det skulle spela roll för
            att minska den strukturella hemlösheten om kommunernas bostadsförmedling
            fick ta större sociala hänsyn. Med en mer aktiv och träffsäker
            förmedling kan vissa grupper lättare ta sig in på den ordinarie
            bostads­marknaden. Hur ett sådant system ska se ut behöver utredas
            vidare.
          </p>
          <p xml:id="i-MJB7fiB9UYtD8cHSJxqTE1">
            Ytterligare en tröskel som bidrar till den strukturella hemlösheten
            är de tillträdeskrav som hyresvärdar har för att teckna kontrakt.
            Detta är idag ett närmast oreglerat område som behöver regleras.
            Syftet måste vara att skapa transparens och att underlätta för
            fler att kunna teckna ett hyreskontrakt. Dagens situation där
            till exempel försörjningsstöd godtas av vissa och inte av andra
            hyresvärdar är olycklig. Det befintliga systemet med kommunala
            hyresgarantier behöver utvecklas.
          </p>
          <p xml:id="i-XXU2uHbtFkuZDsQuNox91V">
            Socialdemokraterna vill därför att utredningens förslag genomförs.
            Det innebär att systemet med statligt stöd till hyresgarantier
            görs om så att kommunerna blir skyldiga att garantera trygga boendelösningar
            till behövande barnfamiljer. Det förutsätter även att stödet höjs.
            Det skulle ha stor betydelse inte minst för att förhindra att
            personer hamnar i hemlöshet och bör därför införas.
          </p>
        </div>
        <div type="motSignatures">
          <list>
            <item xml:id="i-WQpWxYvmChuF79ooppAV7b">
              Serkan Köse (S)
            </item>
          </list>
        </div>
      </div>
    </body>
  </text>
</TEI>
