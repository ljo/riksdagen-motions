<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-01008">
  <teiHeader>
    <fileDesc>
      <titleStmt>
        <title>Ansvarsfull hyres- och bostadsrätt</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1008 av Mikael Eskilandersson m.fl. (SD)</title>
          <idno type="rdwebb">HA021008</idno>
          <rs type="number">1008</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA021008/text</ref>
          <ref type="dokument_url_html">https://data.riksdagen.se/dokument/HA021008</ref>
          <ref type="dokumentstatus_url_xml">https://data.riksdagen.se/dokumentstatus/HA021008</ref>
          <ref type="pdf">https://data.riksdagen.se/fil/025B169C-F338-4F49-845B-F0A997B7A4B1</ref>
          <ref type="docx">https://data.riksdagen.se/fil/89628B5D-B851-4577-AFF6-2DCE5226C605</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-cky8bV5gdumzKp4Aqv4S1" type="signed"/>
        <correspContext corresp="i-cky8bV5gdumzKp4Aqv4S1">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
        </correspContext>
        <correspAction type="submitted" xml:id="i-VAXwDEUk1S62hmcH5wEnA7">
          <date when="2022-11-22"/>
          <time when="12:12:42"/>
        </correspAction>
        <correspAction type="reviewed" xml:id="i-KGVRVH4vwKpDuP5635pEFm">
          <date when="2022-11-22"/>
          <time when="18:33:56"/>
        </correspAction>
        <correspAction type="referred" xml:id="i-Tv3HNMER2yJaK9GcRA6D4d">
          <date when="2022-12-01"/>
        </correspAction>
        <correspAction type="assigned" xml:id="i-2Hb81EpgMfLQtBzrZd2oak">
          <date when="2023-08-09"/>
          <time when="14:23:06"/>
        </correspAction>
        <correspContext corresp="i-2Hb81EpgMfLQtBzrZd2oak">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-SodzXwUESx6bXKcPvrRxtP"/>
        <correspContext corresp="i-SodzXwUESx6bXKcPvrRxtP">
          <ref type="uppgift">2022/23:CU14</ref>
          <ref type="ref_dok_id">HA01CU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU14</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1008 av Mikael Eskilandersson m.fl. (SD) Ansvarsfull hyres- och bostadsrätt</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-ViMCEkWNWRe2Fw7fhjXBhj">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Q365gCDzeWxDkmM4Gm4uNE">
              Riksdagen ställer sig bakom det som anförs i motionen om att
              utreda möjligheten för fastighetsägare att motverka trångboddhet
              genom kontraktsskrivet maxantal boende i lägenheten och tillkännager
              detta för regeringen.
            </item>
            <item sortKey="Yrkande 2" xml:id="i-Ekfbnm98N4J5GWoAW24VQg">
              Riksdagen ställer sig bakom det som anförs i motionen om att
              utreda enhetliga regler och finansieringsmodell för hyrköp av
              bostäder och tillkännager detta för regeringen.
            </item>
            <item sortKey="Yrkande 3" xml:id="i-PtYyR6ypNMoV6j43tEmik1">
              Riksdagen ställer sig bakom det som anförs i motionen om att
              se över möjligheterna till fler ägarlägenheter samt ombildning
              av hyresrätter och bostadsrätter till ägarlägenheter och tillkännager
              detta för regeringen.
            </item>
            <item sortKey="Yrkande 4" xml:id="i-3hksXGyo4LUCM3fiSP2gwo">
              Riksdagen ställer sig bakom det som anförs i motionen om att
              utreda fler möjligheter till boende för unga och äldre personer
              och tillkännager detta för regeringen.
            </item>
            <item sortKey="Yrkande 5" xml:id="i-DEUfmrDh9Fi8CGpNVpV52u">
              Riksdagen ställer sig bakom det som anförs i motionen om att
              se över möjligheten till ett offentliggörande av slutpriser på
              bostadsrätter genom ett nationellt register och tillkännager detta
              för regeringen.
            </item>
            <item sortKey="Yrkande 6" xml:id="i-Lbq9eAUdsnZF1DL1mdYFPV">
              Riksdagen ställer sig bakom det som anförs i motionen om att
              lämplig myndighet bör uppdras att tydliggöra och informera om
              möjligheterna till och reglerna för privat bostadsuthyrning och
              tillkännager detta för regeringen.
            </item>
            <item sortKey="Yrkande 7" xml:id="i-6Fc8jm9kKauxsMn71Cw3DA">
              Riksdagen ställer sig bakom det som anförs i motionen om att
              lämplig myndighet bör uppdras att tillhandahålla statistik om
              privatuthyrningsmarknaden och tillkännager detta för regeringen.
            </item>
            <item sortKey="Yrkande 8" xml:id="i-Jh939VLq6gS3VYES8x7FuF">
              Riksdagen ställer sig bakom det som anförs i motionen om att
              kontrollen bör ökas och fler möjligheter ges till hyresvärdar
              och berörda myndigheter att motverka svart uthyrning av lägenheter
              och tillkännager detta för regeringen.
            </item>
            <item sortKey="Yrkande 9" xml:id="i-L4NxvXafdiFiRqadVu5dwM">
              Riksdagen ställer sig bakom det som anförs i motionen om att
              förslag bör tas fram för reglering av förverkande av hyreskontrakt
              vid kriminell verksamhet och tillkännager detta för regeringen.
            </item>
            <item sortKey="Yrkande 10" xml:id="i-6NrjF6gMTGbLQgqAJdMYmu">
              Riksdagen ställer sig bakom det som anförs i motionen om att
              undersöka om fastighetsägare behöver ges tydligare mandat till
              åtgärder mot hyresgäster och boende som missköter sig i fastigheten,
              och detta tillkännager riksdagen för regeringen.
            </item>
            <item sortKey="Yrkande 11" xml:id="i-Svkad56y4fa6HbuPLaCkGB">
              Riksdagen ställer sig bakom det som anförs i motionen om att
              undersöka hur ett bättre system kan tas fram för kontroller och
              kriterier för en lägsta gräns för fastighetsförvaltning och skötsel
              och tillkännager detta för regeringen.
            </item>
            <item sortKey="Yrkande 12" xml:id="i-TACjG7kxczc73DU1PreNsz">
              Riksdagen ställer sig bakom det som anförs i motionen om att
              det bör utredas hur tvångsförvaltning kan sättas in i ett tidigare
              skede där misskötseln gått långt och förbättringar inte skett
              trots påtryckningar och tillkännager detta för regeringen.
            </item>
            <item sortKey="Yrkande 13" xml:id="i-2HA98yTBpgZP5a2sRhp8mj">
              Riksdagen ställer sig bakom det som anförs i motionen om att
              det bör utredas hur hyresvärdar som misskött fastigheter grovt
              kan förhindras att förvärva fastigheter och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-2NjRtxYsGYbU8ZUPMsgU9V">
            Motivering
          </head>
          <p xml:id="i-ErBbUVubaVTtrsWMFVDU61">
            Förhållanden kring boende och hyra av lägenheter ska vara fullgoda
            för båda parter. Former för boende bör utvecklas så att flera
            alternativ byggs ut och missförhållanden motverkas. Fastighetsägare
            bör ges möjlighet att motverka trångboddhet genom kontraktsskrivet
            maxantal personer i en lägenhet. Vidare bör enhetliga regler och
            en finansieringsmodell för hyrköp av bostäder utredas och fler
            ägarlägenheter möjliggöras. Med tanke på de stora behoven så bör
            en översyn göras av flera former för att förenkla och möjliggöra
            boende för unga personer samt för äldre personer. För ökad transparens
            och tillgänglighet bör möjligheten till offentliggörande av slutpriser
            på bostadsrätter undersökas. Även information om privatuthyrningsmarknaden
            och om möjligheterna till privatuthyrning bör förbättras och förtydligas.
            Misskötsel av hyres- och bostadsrätts­fastigheter ska motverkas.
          </p>
          <head type="h1" xml:id="i-XnCjqzBFFihvKBZihXGnhY">
            Motverka trångboddhet
          </head>
          <p xml:id="i-7P2W4ndxQ3qQmeZmLX3krH">
            Många fastighetsägare har stora problem med trångboddhet där
            lägenheterna bebos av fler personer än vad de är anpassade för.
            Ett problem är trygghetsaspekten, då grannar många gånger saknar
            vetskap om vilka personer som bor i en lägenhet. Slitaget blir
            större på lägenheten, vilket ökar kostnaderna för fastighetsägaren.
            Även driftskostnaden blir högre i form av bland annat en högre
            vattenförbrukning. Vattenskador och mögel är vanligt förekommande,
            då duschen inte är anpassad för så många användare. Om antalet
            boende barn och äldre personer inte motsvarar de samhällstjänster
            som området är anpassat efter, skapar det även andra mer strukturella
            problem för kommunernas samhällsplanering. Trångboddhet innebär
            samtidigt att möjligheten att finna en rofylld plats för exempelvis
            studier i hemmet försämras avsevärt.
          </p>
          <p xml:id="i-oASTWeYNVz4tLv9AWbMtR">
            Det finns inga regler om hur många personer som maximalt får
            bo i en lägenhet i 12 kap. jordabalken (1970:994), den så kallade
            hyreslagen, men det finns bestämmelser om hyresgästens skyldighet
            att vårda lägenheten och att tillse att användandet av lägenheten
            inte stör boende i omgivningen. Det framgår även att hyresgästen
            inte får ha personer boende i lägenheten om det kan medföra men
            för hyresvärden. En hyresvärds bestämmelse om hur många som får
            bo i en lägenhet är inte juridiskt bindande.
          </p>
          <p xml:id="i-2fNCuo9jtpQYihxq4KgpNQ">
            Förslaget är att fastighetsägarna ges möjlighet att motverka
            trångboddhet genom ett kontraktsskrivet maxantal för lägenheten
            och att det på ett tydligt sätt skyddas i lag.
          </p>
          <head type="h1" xml:id="i-JRFxBdC1eNMsWH3x2a2RQ3">
            Hyrköpsbostäder
          </head>
          <p xml:id="i-9cutxQLqMDDecbhixwUJ2H">
            På flera orter är bostadsbristen stor och det kan vara svårt
            för många, särskilt unga personer, att få eller ha råd med en
            egen bostad. Flera olika alternativ och åtgärder behövs för att
            lösa bostadsbristen och erbjuda en variation med olika alternativa
            lösningar till boendeformer. Hyrköp är en modell som oftast innebär
            att bostaden köps till ett förbestämt pris långt senare. En annan
            modell kan vara att delar av hyran går till ett framtida köp av
            bostaden.
          </p>
          <p xml:id="i-8C6Km849yWGXvGYjfAe9Mg">
            Fördelen är att det varken behövs startkapital eller lånelöften
            från banken. Privata aktörer efterfrågar ett mer utrett regelförfarande
            för hyrköp samtidigt som en avbetalningsmodell behöver ses över.
            En utredning behövs för att möjliggöra och standardisera modeller
            för hyrköp av bostäder. I ett tillkännagivande 2021 uppmanades
            den dåvarande regeringen att utreda ett hyrköpssystem.
          </p>
          <head type="h1" xml:id="i-W9MJZiz8FPiisYXqa8adnM">
            Möjliggör fler ägarlägenheter
          </head>
          <p xml:id="i-Uanij3Trb4KxYt8SmbFtQH">
            En blandning av upplåtelseformer för boende behövs. Av olika
            skäl, i olika tider i livet och för olika personer varierar behoven.
            Det kan finnas fördelar även ur ett samhälleligt perspektiv med
            att det finns större möjligheter att omvandla hyresrätter till
            ägarlägen­heter. Då fler hushåll baseras på ägda lägenheter bidrar
            det till att fler personer månar om sitt boende och med större
            säkerhet stannar kvar i området.
          </p>
          <p xml:id="i-HdgFXPqLPH8fx4gHh9sw5X">
            Hyresgäster kan i många fall lägga stor vikt vid sitt boende,
            men det är fastighets­ägarens ansvar i stor utsträckning att åtgärda
            fel och brister och utföra skötsel i fastigheter med hyresrätter.
            Då hyresgäster själva ansvarar för sitt boende inverkar det också
            på boendet i stort, då det finns en tendens att även måna om miljön
            kring sitt boende.
          </p>
          <p xml:id="i-LsGXgSgugmqrXtCUfeapNn">
            Reglerna kring när bildande av ägarlägenheter får ske bör ses
            över, eftersom ombildning idag endast får ske i samband med nyproduktion.
            Ombildning bör kunna få ske även i äldre fastigheter. Tillkännagivanden
            har riktats till dåvarande regeringen vid behandlingen av civilutskottets
            betänkande 2020/21:CU7 om att regeringen bör återkomma med förslag
            som möjliggör omvandling av befintliga bostäder till ägarlägenheter
            och att utreda ett hyrköpssystem för bostäder.
          </p>
          <head type="h1" xml:id="i-9itBAfhPwY8f5xwGycXGaA">
            Flera boendemöjligheter för unga och äldre personer
          </head>
          <p xml:id="i-QsFoib5bymygKdzhUZExsR">
            Unga personer har i många fall svårt att hitta eller ha råd med
            en bostad. Alternativa möjligheter till bostadsform kan behövas.
            Bostadsbehovet för gruppen bostads­behövande äldre personer behöver
            också mötas på ett bättre sätt.
          </p>
          <p xml:id="i-pXkZvkQJU94punvZN62RC">
            Vissa bostadsföretag tillämpar en kontraktstyp för hyresrätter
            som är en särskild typ av kontrakt på viss tid för ungdomar och
            ger möjlighet att dela lägenhet och kontrakt med en kompis. Krav
            brukar vara att hyresgästen ska ha en viss ålder, att båda hyresgästerna
            noteras på kontraktet och har samma villkor samt att man behåller
            sin kötid om man tackar ja till ett kompiskontrakt. Sådana kontrakt
            kan vara positiva, innebära att fler unga får ett boende och bidra
            till att lösa delar av bostadsbristen om regler, avtal och själva
            boendena är rimliga och innebär goda möjligheter. Det förekommer
            i vissa kommuner hos allmännyttiga bostadsbolag ungdomssatsningar
            som vänder sig till unga personer i en viss ålder där alla lediga
            små enrumslägenheter upp till en viss storlek samt lägenheter
            med korttidskontrakt förmedlas i första hand till dessa ungdomar.
            Det finns också behov av boendeformer för äldre personer. Omfattningen
            av behoven och möjliga boendeformer behöver undersökas vidare.
          </p>
          <head type="h1" xml:id="i-EYoYt4KUxGTasjNZA3qchU">
            Offentliga slutpriser på bostadsrätter
          </head>
          <p xml:id="i-BGtVry6AL9fEFUV8GZLa6f">
            Det kan idag vara svårt att värdera bostadsrätter eftersom slutpriserna,
            till skillnad från uppgifter om egnahem, saknas i offentliga register.
            Detta kan utgöra ett problem för både köpare, säljare och de som
            värderar fastigheter. Det finns till följd av detta flera aktörer
            som försöker hålla sig underrättade om läget på bostadsrättsmarknaden.
            Oftast sker detta genom sammanställningar kring prisutvecklingen
            och bedömning av huruvida priserna är stillastående, på väg upp
            eller på väg ner.
          </p>
          <p xml:id="i-9LD9LyzzFMqqoK7umMB3n4">
            Statistiken för slutpriser för bostadsrätter bygger i dessa fall
            på antingen inrapporterade slutpriser, en strukturerad automatisk
            insamling av slutpriser eller de sista buden från öppna budgivningar
            som presenterats på mäklarens hemsidor. Det betyder att det saknas
            statistik för att göra prisbilden komplett, trots att många slutpriser
            finns tillgängliga. Alla mäklarbyråer presenterar inte sina slutpriser
            öppet, och även om en byrå ofta gör det så kan säljaren alltid
            välja att inte visa budgivningen. Dessutom är det teoretiskt möjligt
            att felaktiga slutpriser statistikförs, exempelvis genom sent
            avhoppade budgivare som inte uppdaterats på mäklarens sidor.
          </p>
          <p xml:id="i-CFTnCfEoNkduA2MS8SgPpJ">
            Öppna data kring slutpriser för bostadsrätter är nödvändiga för
            motverkande av så kallade lockpriser. Prisbilden för ett område
            och därmed även den enskilda lägenhetens värde blir genom sådan
            information enklare för en köpare att kontrollera. Detta i sin
            tur förenklar möjligheten, för både säljare och köpare, att få
            en tydligare bild av prisutvecklingen. Det gör att marknaden totalt
            sett blir mer transparent. Regeringen bör därför se över möjligheten
            till ett offentliggörande av slutpriser på bostadsrätter genom
            ett nationellt register.
          </p>
          <head type="h1" xml:id="i-C4vdSny5TJuRVQdXr6XHbs">
            Tydliggör möjligheterna till privat bostadsuthyrning
          </head>
          <p xml:id="i-A3GijhWSqxSHfGGRTb1wCN">
            Det förekommer bostadsunderskott på flera håll i Sverige, inte
            minst på de större orterna. Flera åtgärder behövs för att alla
            ska ha tillgång till en bostad. En bidragande lösning kan vara
            att tydliggöra möjligheterna till uthyrning av privatbostäder.
            Det kan bidra till lättnader på bostadsmarknaden och medverka
            till att minska bostadsbristen.
          </p>
          <p xml:id="i-FirB4zSAt2k894gHQiGXH">
            Statskontoret har tidigare givits i uppdrag att utreda möjligheterna
            att öka uthyrningen av privatbostäder. Förbättringar på området
            har skett. Fortfarande saknas samlad information och positiva
            signaler om möjligheterna. Det finns en osäkerhet kring uthyrning
            av privatbostäder. Till stor del kan det härledas till att det
            inte ges tillräcklig och lättillgänglig information om möjligheten
            och vad som gäller. Jordabalken (1970:994), den så kallade hyreslagen,
            och privatuthyrningslagen (2012:978) reglerar detta område. Skatteverket
            beskriver reglerna med tyngdvikt vid skatteperspektivet. Instanser
            som Sveriges Domstolar, Statskontoret och Villaägarna har viss
            information, alla ur respektive uppdragsområde eller intressefält.
          </p>
          <p xml:id="i-XeSUxUyXgx2oWx5jAtPrCd">
            Det vore användbart för verksamma på det bostadspolitiska området
            att få statistik över den privata bostadsuthyrningen. Det skulle
            bidra till underlag för bedömningar, för att se hur omfattande
            uthyrningen är, hur den förändras över tid och hur privatuthyr­ningen
            bidrar till att eventuellt lösa vissa bostadsbristproblem.
          </p>
          <p xml:id="i-BMhKBgRxbjSKjnrv5iJ5ed">
            Lämplig myndighet bör ges i uppdrag att samla in och på ett lättillgängligt
            sätt samordna och visa information, signalera möjligheterna med
            privatuthyrning på ett positivt sätt samt även tillhandahålla
            statistik om privatuthyrningsmarknaden.
          </p>
          <head type="h1" xml:id="i-V994XHzLJHgk6WAQD1sYYa">
            Åtgärder mot svart uthyrning av lägenheter
          </head>
          <p xml:id="i-73U3oj1ReTWfdFF1kQv4EF">
            Problemen med kriminalitet på bostadsmarknaden med svart uthyrning
            är stora. Detta trots att det finns förbud mot felaktig folkbokföring,
            mot ansökan om bidrag baserat på falska uppgifter, mot uthyrning
            av en bostadslägenhet i andra hand till oskälig hyra utan tillstånd
            samt mot att sälja eller köpa bostadshyreskontrakt.
          </p>
          <p xml:id="i-YAMniKR4M33HHGb5p19Nhd">
            Återkommande rapportering har visat att hyresbostäder används
            som olaglig intäktskälla där kontraktsinnehavare folkbokför sig
            på den aktuella adressen men bor på en annan plats och hyr ut
            lägenheten svart. Detta snedvrider bostadsmarknaden, försätter
            individer i oskäliga lägen med osäkerhet på bostadsmarknaden och
            medför ohälsosamt boende där i många fall flera personer bor tillsammans
            på en liten yta.
          </p>
          <p xml:id="i-4UyhCmSp9Hoz9miVMEMUGU">
            Åtgärder för bättre kontroll på bostadsmarknaden behövs. Myndigheterna
            behöver skärpa tillsynen, information behöver kunna delas och
            register samköras. Dessutom behövs en ökad samverkan mellan myndigheter
            och hyresvärdar. Det bör även finnas möjlighet för hyresvärdar
            att kontrollera eventuella oegentligheter i folkbokföringen och
            svartuthyrning där det samtidigt ska vara obligatoriskt för hyresgästen
            att anmäla inneboende till hyresvärden.
          </p>
          <head type="h1" xml:id="i-5WHpiZsXctCK7fQWYDiztt">
            Förverkande av hyreskontrakt vid kriminell verksamhet
          </head>
          <p xml:id="i-CbEXczs6GL8duEqgFww6K1">
            För att ändra den negativa trenden som går mot allt mer och fler
            otrygga platser, bostadsområden och stadsdelar behövs flera åtgärder.
            Brottsligheten ska motverkas och instrumenten mot att brottslighet
            och otrygga strukturer fortgår förbättras. De utsatta områdena
            enligt polisens kartläggning är särskilt belastade. Boende för
            alla, på vilka platser det än gäller, ska innebära trygghet och
            frihet från rädsla.
          </p>
          <p xml:id="i-WYntFNr2vY7RCC4Z1BSQgy">
            Av den anledningen bör det undersökas hur det kan regleras att
            hyreskontrakt förverkas vid kriminell verksamhet. De som bedriver
            sådan verksamhet sprider ofta oro omkring sig i ett bostadsområde,
            inte minst eftersom sådan verksamhet ofta baseras på gängkriminalitet,
            vilket skapar otrygghet i områden där kriminella gäng befinner
            sig.
          </p>
          <p xml:id="i-DHE9qJvQX9SjU2FKHVuMAe">
            Den föregående regeringen meddelade sommaren 2022 att de ska
            utreda möjligheter att hyresvärdar enklare ska kunna säga upp
            hyresgäster som begått brott. En utredare gavs i uppdrag att utreda
            detta och lägga fram förslag senast den 1 september 2023. Utredningen
            bör påskyndas.
          </p>
          <head type="h1" xml:id="i-W2ndT1e5CfP1He7bh7nkxB">
            Motverka misskötsel i hyres- och bostadsrättsfastigheter
          </head>
          <p xml:id="i-XAbFzo4qkd1DmicfBfv7QN">
            Det är inte sällan som vanvårdade fastigheter och boendes eller
            grannars frustration debatteras medialt. I flera fall rapporteras
            förekomst av kyla, mörker, mögel, sönderslagna fönsterrutor, trasigt
            byggnadsmaterial, vandaliserade delar, att det är skräpigt och
            att hissar är ur funktion. Detta gäller i många fall i så kallade
            utsatta områden men även på fler platser. Det tycks i många fall
            vara svårt att få till stånd förbättringar. I vissa fall medger
            inte reglerna kravställning som medverkar till förändringar.
          </p>
          <p xml:id="i-YZX87yTES7riBzK5f2CXzg">
            Fastighetsägare har ansvar för att känna till lagstiftningen
            i miljöbalken (1998:808) och andra lagar, exempelvis Boverkets
            byggregler. Enligt miljöbalken ska fastighetsägare ha egenkontroll
            med rutiner för att identifiera, upptäcka, förebygga och åtgärda
            brister i verksamheten. Vidare ska fastighetsägare på ett systematiskt
            sätt planera och kontrollera verksamheten för att undvika hälsoproblem
            för de boende och skador på miljön.
          </p>
          <p xml:id="i-9b8xNmdc8zdycqGqiSZUEy">
            Det är inte rimligt att en fastighet står misskött över tid och
            att boende drabbas av detta utan att åtgärder sätts in. År 2010
            avskaffades förvärvslagen. Den möjliggjorde bland annat förhandsprövning
            av nya fastighetsägare med syftet att förhindra att fastigheter
            togs över av olämpliga hyresvärdar som visat sig inte förvalta
            fastigheter väl.
          </p>
          <p xml:id="i-9jKyYGx43rkGfawKN3AP31">
            Fastighetsägare behöver ha tydliga möjligheter att ställa krav
            på hyresgäster och boende samt möjligheter till åtgärder om dessa
            inte bidrar till den ordning och skötsel som åligger dem.
          </p>
          <p xml:id="i-GHnCTXUywxaoT6svZSuFtr">
            Skötsel, ansvar och regelverk behöver stärkas. Detta för ökat
            välmående, hälsa och trivsel för boende och de som vistas i fastigheterna,
            även för gott omhändertagande av fastighetsbeståndet och för en
            god miljö. Beslut fattades hösten 2021 om antagande av prop. 2020/21:201
            Stärkt skydd för hyresgäster. Där infördes en möjlighet i bostads­förvaltningslagen
            för hyresnämnden att förelägga fastighetsägaren att åtgärda brister
            i förvaltningen. Ett sådant föreläggande ska kunna förenas med
            vite. Ytterligare åtgärder behövs för att främja god förvaltning
            och skötsel.
          </p>
        </div>
        <div type="motSignatures">
          <list>
            <item xml:id="i-JqX5TqUgU5MyU9LEJkRisT" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-Mb8AVteB7vrfnzJ1X6iYGq" who="i-8fLDFKe7DukdiZtVTQStKM">
              Angelica Lundberg (SD)
            </item>
            <item xml:id="i-HWFGGYKQs5dWxANRYNhi7" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-EyFYFEE5mLky2jqsTtPBRa" who="i-4rA8nu7Qns2drm1ePJStLd">
              Martin Westmont (SD)
            </item>
          </list>
        </div>
      </div>
    </body>
  </text>
</TEI>
