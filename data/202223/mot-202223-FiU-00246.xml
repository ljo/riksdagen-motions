<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FiU-00246">
  <teiHeader>
    <fileDesc>
      <titleStmt>
        <title>Konsumenternas ställning på de finansiella marknaderna</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:246 av Ali Esbati m.fl. (V)</title>
          <idno type="rdwebb">HA02246</idno>
          <rs type="number">246</rs>
          <orgName type="comitteeAbbreviation">FiU</orgName>
          <ref type="dokument_url_text">https://data.riksdagen.se/dokument/HA02246/text</ref>
          <ref type="dokument_url_html">https://data.riksdagen.se/dokument/HA02246</ref>
          <ref type="dokumentstatus_url_xml">https://data.riksdagen.se/dokumentstatus/HA02246</ref>
          <ref type="pdf">https://data.riksdagen.se/fil/D0E355A6-3E05-4873-A282-A9EBE7F9186F</ref>
          <ref type="docx">https://data.riksdagen.se/fil/165B0ADE-E667-49B7-B4AE-F0F58D10733D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2FtUpvUtc41M4eBLj4hedR" type="signed"/>
        <correspContext corresp="i-2FtUpvUtc41M4eBLj4hedR">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-UdS8Js4S83kXR1x5nGcEMo">
          <date when="2022-11-17"/>
          <time when="12:49:47"/>
        </correspAction>
        <correspAction type="reviewed" xml:id="i-qpm6no8NWcXjRvEeV51S2">
          <date when="2022-11-18"/>
          <time when="13:16:54"/>
        </correspAction>
        <correspAction type="referred" xml:id="i-P9J3wB6sN583Uo2JMvpQru">
          <date when="2022-12-01"/>
        </correspAction>
        <correspAction type="assigned" xml:id="i-WFJmgum8uJFsfy4MBndpXL">
          <date when="2023-05-09"/>
          <time when="16:16:29"/>
        </correspAction>
        <correspContext corresp="i-WFJmgum8uJFsfy4MBndpXL">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-JHM8DhcPhHssd9sQSBF6FM"/>
        <correspContext corresp="i-JHM8DhcPhHssd9sQSBF6FM">
          <ref type="uppgift">2022/23:FiU22</ref>
          <ref type="ref_dok_id">HA01FiU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:246 av Ali Esbati m.fl. (V) Konsumenternas ställning på de finansiella marknaderna</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-KQAGjVFJSYgEponb34dhGH">
            2 Förslag till riksdagsbeslut
          </head>
          <list style="ol">
            <item xml:id="i-3mwQJuV7ep2VKth3Lr4EgZ">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om att införa
              en finsk modell för bostadslån i Sverige och tillkännager detta
              för regeringen.
            </item>
            <item xml:id="i-VnsX6wn1w4zfQ5NFEanKog">
              Riksdagen ställer sig bakom det som anförs i motionen om att
              SBAB i detta läge bör ges ett kompletterande uppdrag att tillhandahålla
              särskilt konkurrenskraftiga bolånevillkor för att på så sätt sätta
              press på de andra bankernas bolånemarginaler och tillkännager
              detta för regeringen.
            </item>
            <item xml:id="i-8dEbqhrtcuTx2ruAH4ni4h">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag till krav
              på bankerna om årliga kostnadssammanställningar och tillkännager
              detta för regeringen.
            </item>
            <item xml:id="i-W5qGQ7i5jFKy6v8oGbcwSZ">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om att bankerna
              ska vara skyldiga att ta emot privatpersoners och företags kontantinsättningar
              och tillkännager detta för regeringen.
            </item>
            <item xml:id="i-P3ds6WvhPnfJ26F8YxHzhd">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att lämna förslag
              om krav på handlare och restauranger att acceptera kontanter som
              betalningsmedel och tillkännager detta för regeringen.
            </item>
            <item xml:id="i-4WJJeFJLxb8xQAWCSY1fVH">
              Riksdagen ställer sig bakom det som anförs i motionen om att
              regeringen bör tillsätta en utredning för att se över regleringen
              av algoritm- och högfrekvenshandeln på de finansiella marknaderna
              och tillkännager detta för regeringen.
            </item>
            <item xml:id="i-4uKgzYWFAJYGiUt1ZUe7gm">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att utreda för-
              och nackdelar med ett förbud mot produktpaketering samt lämna
              förslag på hur transparensen kan öka på bankmarknaden och tillkännager
              detta för regeringen.
            </item>
            <item xml:id="i-EPHbRYmJMqEK9uzX5JBVwn">
              Riksdagen ställer sig bakom det som anförs i motionen om att
              regeringen bör tillsätta en utredning som utreder frågan om att
              förbjuda prissignalering på bankmarknaden och tillkännager detta
              för regeringen.
            </item>
            <item xml:id="i-6sGKSyNrZDHhWBVR2a4Bst">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att utreda hur avgifterna
              till insättningsgarantin på ett bättre sätt kan avspegla värdet
              på den försäkring som staten tillhandahåller och tillkännager
              detta för regeringen.
            </item>
            <item xml:id="i-JwLingRMbYQBYTZMTLgMwB">
              Riksdagen ställer sig bakom det som anförs i motionen om att
              en utredning bör tillsättas för att utreda hur de många samarbetena
              inom banksektorn påverkar konkurrensen och hur alla företag ska
              kunna ges tillträde till infrastrukturen på de finansiella marknaderna
              på lika villkor och hur ett ökat statligt ägande av finansiell
              infrastruktur kan främja konkurrensen på de finansiella marknaderna,
              och detta tillkännager riksdagen för regeringen.
            </item>
            <item xml:id="i-Kp5mxXgwRx9P1jMDgj4mdT">
              Riksdagen ställer sig bakom det som anförs i motionen om att
              en utredning bör tillsättas i syfte att se över och med konkreta
              förslag underlätta situationen för civilsamhällets behov av grundläggande
              banktjänster och tillkännager detta för regeringen.
            </item>
          </list>
        </div>
        <div type="motContent">
          <p xml:id="i-9Lx9s4JdxDQWgEU4qhJDjD">
            Finansiella beslut kan få stora konsekvenser för en individ eller
            familj. Detta är en av anledningarna till att riksdagen har beslutat
            att det ska finnas ett starkt konsumentskydd på det finansiella
            området.
            <ref target="i-WLYDvLtJa7pY32TSufgGDY">
              [1]
            </ref>
            Produkterna och tjänsterna på det finansiella området är emellertid
            ofta komplexa och svårbegripliga. Konsumenterna befinner sig därtill
            i ett påtagligt informations- och kunskapsunderläge i förhållande
            till finansiella aktörer och försäljare. Det finns också en samhällstrend
            där vi går från kollektiva lösningar till individuella val på
            det finansiella området. I Sverige ska individen ta ställning
            till hur premiepensionen ska placeras, och en liknande utveckling
            gäller för många tjänste­pensioner. Svenskar har generellt sett
            dåliga kunskaper om olika finansmarknadsfrågor, även om vi i internationella
            jämförelser kommer väl ut.
            <ref target="i-GMxSguZ8Jcp8zjsjcx2exD">
              [2]
            </ref>
            Konsumentverket mäter årligen svenska konsumenters erfarenheter
            på olika marknader. Bank- och finanstjänster place­rar sig årligen
            bland de områden som upplevs som mest problematiska.
            <ref target="i-7KuwLgw9G7TkFEqbfguWYs">
              [3]
            </ref>
            Konsumenterna tycker det är svårt att jämföra olika produkter
            och att det är svårt att få tillgång till oberoende information.
            Förtroendet för aktörerna på det finansiella området är lågt,
            där rörliga ersättningar baserade på interna försäljningsmål skapar
            intressekonflikter. De råd som kunderna får står ofta i strid
            med deras intressen. Sammantaget finns det starka argument för
            ett starkt konsumentskydd på det finansiella området.
          </p>
          <head type="h1" xml:id="i-8NFQ9aHnHqpVCZyMVa19tq">
            4 Bolån
          </head>
          <p xml:id="i-BzqFDN9uPmKj22YbieuiKZ">
            Förra året gjorde de fyra storbankerna en sammanlagd vinst på
            ca 100 miljarder kronor. En stor del av bankernas vinster kommer
            från bolånen. Bankernas vinster på bolånen, bolånemarginalerna,
            ligger på historiskt förhållandevis höga nivåer (se figur 1 nedan).
            Sedan finanskrisen 2008–2009 har bolånemarginalerna ökat kraftigt
            och toppade kring årsskiftet 2017/18, då de låg på ca 1,7 procentenheter.
            Under det senaste kvartalet har dock bankernas bolånemarginaler
            fallit kraftigt. Såväl bankernas finansieringskostnader som bolåneräntorna
            har ökat. Ökningen i finansieringskostnaden för bankerna har dock
            varit större än ökningen i de rörliga bolåneräntorna, vilket pressat
            ned bolånemarginal­erna. Observera dock att figuren nedan endast
            visar bolånemarginalen för de rörliga bolånen och att den sista
            datapunkten är från juni i år. Därefter har bankerna höjt bolåne­räntorna
            kraftigt, varför det finns skäl att tro att bankernas bolånemarginaler
            stigit igen.
          </p>
          <p xml:id="i-6RtByMGFtWQxkM9ty8fNHw">
            Figur 1 Bankernas bruttomarginal på rörliga bolån, 2002–2022
            (juni)
          </p>
          <p xml:id="i-HENfcCdWdEhcR3wXEnrvYp">
            Procentenheter
          </p>
          <p xml:id="i-Q82NYm3XdhWzEx72wKLUaK">
            Källa: Finansinspektionen.
          </p>
          <p xml:id="i-22WTRFpCBtjfAff6uSpAKz">
            Utvecklingen i vårt nordiska grannland Finland har delvis varit
            annorlunda. Figuren nedan visar utvecklingen av bankernas bolånemarginaler
            i Sverige och Finland mellan 2010 och 2021.
          </p>
          <p xml:id="i-XsjhhkSCsgLFXWGDPDi3kc">
            Figur 2 Skillnad i bolånemarginal mellan Sverige och Finland,
            2010–2021
          </p>
          <p xml:id="i-CpWEEMNGGAjrFHhKYcPpdj">
            Procentenheter
          </p>
          <p xml:id="i-EkE2xBJ69dSdtdUSh4CDKH">
            Källa: RUT, dnr 2022:863.
          </p>
          <p xml:id="i-FMgykyzAgaP7bG6kCAUbpW">
            Medan de svenska bankernas bolånemarginaler ökade ända fram till
            årsskiftet 2017/18 började de finska bankernas marginaler på bolånen
            att vända ned redan vid årsskiftet 2013/14. Skillnaden i bolånemarginaler
            mellan de båda ländernas banker uppgick 2021 till 0,7 procentenheter.
            För ett svenskt bostadslån på 2 miljoner kronor motsvarar detta
            högre räntekostnader på cirka 1 150 kronor per månad.
          </p>
          <p xml:id="i-YNWAnwWmcMMZjvF1UaR7bE">
            En bidragande orsak till att de svenska bankerna har kunnat pressa
            upp sina bolåne­marginaler är den svaga sits som de svenska bolånekunderna
            har gentemot banken vid en förhandling om bolåneräntan. Kunderna
            vet t.ex. i allmänhet inte hur stora bankens upplåningskostnader
            för bolånen är, vilket gör det svårt för kunden att värdera bankens
            erbjudanden i en förhandling.
          </p>
          <p xml:id="i-6RY3tQfmzoUe2zP5tsXe9E">
            I Finland däremot sätts bostadsräntorna ofta som ett påslag på
            internbankräntan i euroområdet, Euribor. Det blir då tydligt för
            kunden hur stort påslag banken gör, vilket gör det lättare för
            kunden att jämföra och värdera bankens erbjudande. Vänsterpartiet
            föreslår att ett liknande system införs i Sverige. Bankerna ska
            vara skyldiga att presen­tera den s.k. Stibor-räntan, som är den
            svenska internbankräntan. Denna ska sedan utgöra basen för den
            fortsatta förhandlingen mellan kund och bank om bostadsräntan.
            Bankerna ska sedan vara skyldiga att redovisa påslaget på Stibor-räntan
            uttryckt både i procentenheter och i kronor. Regeringen bör återkomma
            till riksdagen med förslag om att införa en finsk modell för bostadslån
            i Sverige. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-URn1cn9mLMcMPXD5HnBP54">
            5 Utvidgat uppdrag för SBAB
          </head>
          <p xml:id="i-Ba1KVrhqE99CrxR9x8wKT9">
            Den svenska bankmarknaden har en rad strukturproblem. Fyra storbanker
            dominerar marknaden och konkurrensen är generellt sett bristfällig.
            Detta leder till dåliga villkor och dålig service. Förtroendet
            för aktörerna på det finansiella området är lågt, där rör­liga
            ersättningar baserade på interna försäljningsmål skapar intressekonflikter.
            De råd som kunderna får står ofta i strid med deras intressen.
            De senaste åren har flera av stor­bankerna också varit inblandade
            i olika penningtvättsskandaler, vilket lett till en ytter­ligare
            försämring av allmänhetens förtroende för bankerna.
          </p>
          <p xml:id="i-okxNGLFRtvnguKnh496Ri">
            Mot denna bakgrund anser Vänsterpartiet att SBAB kan spela en
            viktig roll på den svenska bankmarknaden. SBAB är redan i dag
            förhållandevis transparenta med sina produkter, priser, räntor
            och avgifter. För närvarande är de svenska hushållen hårt pressade
            av hög inflation och kraftigt stigande bolåneräntor. Vänsterpartiet
            anser därför att SBAB i detta läge bör ges ett kompletterande
            uppdrag att tillhandahålla särskilt konkurrenskraftiga bolånevillkor
            för att på så sätt sätta press på de andra bankernas bolånemarginaler.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-K5xzfous4MJdt9coTJaEsH">
            6 Årliga kostnadssammanställningar
          </head>
          <p xml:id="i-X2avSnLezznJj824poqsnk">
            För konsumenterna på den finansiella tjänstemarknaden är det
            svårt att få en överblick över kostnaderna för olika typer av
            finansiella tjänster. Som nämnts ovan är produkt­paketering och
            rabatter inslag som försvårar prisjämförelser. Svårigheterna att
            jämföra olika priser minskar rörligheten på bankmarknaden, vilket
            i sin tur försämrar konkur­rensen. Mot denna bakgrund föreslår
            Vänsterpartiet att krav ställs på bankerna att ta fram en årlig
            kostnadssammanställning som informerar kunderna om hur mycket
            de har betalat i avgifter till bankerna. En sådan sammanställning
            ska också innefatta en över­sikt på de räntor som kunden betalat
            och mottagit under året. Regeringen bör åter­komma till riksdagen
            med förslag till krav på bankerna om årliga kostnadssamman­ställningar
            i enlighet med vad som anförs ovan. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-XF8JCVHDUQL3P5mY4eJ96v">
            7 Kontanthantering
          </head>
          <p xml:id="i-NvyFwcc6EVwcWrqvv3VDye">
            Vänsterpartiet har länge drivit frågan om tillgång till grundläggande
            kontanttjänster. Hösten 2019 lade regeringen fram propositionen
            Skyldighet för kreditinstitut att till­handahålla kontanttjänster
            (prop. 2019/20:23). Propositionen innehöll framför allt ett krav
            på bankerna att tillhandahålla platser för kontantuttag. Däremot
            fanns inget förslag om att bankerna ska vara skyldiga att ta emot
            privatpersoners insättningar. Detta skapar en märklig asymmetri
            mellan uttags- och insättningsmöjligheter. Det är svårt att förstå
            varför det ska gå att ta ut kontanter från ett konto men inte
            att sätta in några. Regeringen bör därför återkomma till riksdagen
            med förslag om att bankerna ska vara skyldiga att ta emot privatpersoners
            och företags kontantinsättningar. Detta bör riksdagen ställa sig
            bakom och ge regeringen till känna.
          </p>
          <p xml:id="i-GB5kRiKq1Dg7CW2DyRmG7F">
            Den ovan nämnda propositionen innehåller förslag som stärker
            tillgången till kontanter. Detta är bra, men minst lika viktigt
            är att stärka möjligheterna att använda kontanter. I sitt remissvar
            framförde Pensionärernas riksorganisation (PRO) och Sveriges Konsumenter
            att den nuvarande utvecklingen leder till att allt fler handlare
            och restauranger slutar att acceptera kontanter. Detta drabbar
            främst glesbygden och de människor som är i digitalt och ekonomiskt
            utanförskap. Tillgången till och möjligheten att använda kontanter
            är också viktiga ur ett krisberedskapsperspektiv. Sveriges Konsumenter
            och PRO föreslår att det ska införas krav på handlare och restauranger
            att acceptera kontanter som betalningsmedel. De påpekar dock att
            en sådan reglering måste göras på rätt sätt. De refererar bl.a.
            till regleringen i Danmark, där man gjort undantag i vissa branscher
            för sena kvällar och nätter för att minska rånrisken. Synpunkterna
            om rånrisk och handlares och restaurangers säkerhet är viktiga
            att beakta. Regeringen bör tillsätta en utredning i syfte att
            lämna förslag om krav på handlare och restauranger att acceptera
            kontanter som betalningsmedel. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-SQdtFK6YnuYiuJryXSa5u">
            8 Högfrekvens- och robothandel
          </head>
          <p xml:id="i-BV6WjCmmokzeSeRFMTYoeu">
            Den senaste tiden har problemen med s.k. högfrekvenshandel debatterats.
            Utöver en allmän digitalisering har handeln på världens börser
            under de senaste 10–15 åren blivit alltmer algoritmstyrd. Med
            detta avses handel där order genereras av ett elektroniskt system
            utifrån förutbestämda instruktioner och parametrar. Högfrekvenshandeln
            kan ses som en underkategori till den algoritmstyrda handeln och
            är en extrem form av kort­siktig handel. Finansinspektionen genomförde
            2011 en studie av den högfrekventa och algoritmiska handeln på
            den svenska aktiemarknaden.
            <ref target="i-5ZU5JyAbvfZQ7NKmyjwnMQ">
              [4]
            </ref>
            Studien baserades bl.a. på enkät­undersökningar om branschens
            syn på högfrekvenshandeln. Undersökningen omfattade 25 företag,
            varav 24 svarade. Av undersökningen framgick att oron för marknadsmiss­bruk
            var stor bland de tillfrågade företagen. Hela 22 bolag ansåg att
            det förekom osunda handelsmönster relaterade till algoritm- och
            högfrekvenshandel. De handlar bl.a. om att via orderläggning försöka
            manipulera prisbilden i ett instrument genom t.ex. en kombina­tion
            av köp- och säljordrar, att skicka mängder med order till en marknadsplats
            i syfte att sakta ned andra aktörers handelssystem eller dölja
            den egna strategin, att genom en aggressiv orderläggning starta
            eller förstärka en trend för att skapa ett tillfälle att vända
            positionen, att dra tillbaka ordrar i sista sekunden och att på
            olika sätt försöka ”lägga sig före” andra ordrar på marknaden.
            <ref target="i-9oCp4S5vAQKkDSjd6x6zdB">
              [5]
            </ref>
            Dessa strategier gör att många småsparare riskerar att komma
            i kläm. Det har nu gått elva år sedan Finansinspektionens kartläggning
            och problemen med algoritm- och högfrekvenshandeln har knappast
            minskat sedan dess. Regeringen bör tillsätta en utredning för
            att se över regleringen av algoritm- och hög­frekvenshandeln på
            de finansiella marknaderna. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-CrCfWk6CVpG3BitTCL9QfG">
            9 Paketerbjudanden
          </head>
          <p xml:id="i-CPk1XoSwRiCT2vxMuXqtaW">
            Att kunderna på en marknad ska kunna jämföra olika produkter
            mot varandra är centralt för en väl fungerande marknad. Detta
            förutsätter att produkterna och deras priser är tydliga. På bankmarknaden
            finns det i detta avseende betydande brister. Mycket av problemen
            hänger ihop med att bankerna har olika paketerbjudanden, där t.ex.
            rabatten på bolåneräntan är beroende av hur stora engagemang kunden
            i övrigt har med banken. I Norge finns ett generellt förbud mot
            produktpaketering, dock med vissa undantag. Man bör dock beakta
            att möjligheten för bankerna att ge olika typer av paketlösningar
            kan vara ett sätt för dem att konkurrera och ge kunderna valmöjligheter.
            Regeringen bör tillsätta en utredning i syfte att utreda för-
            och nackdelar med ett förbud mot produkt­paketering samt lämna
            förslag på hur transparensen kan öka på bankmarknaden. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-YT88wACTqY6PwPx3RK3hEP">
            10 Prissignalering
          </head>
          <p xml:id="i-7wTAAcieEwJ55qr5FFYjrc">
            Konkurrenslagen innehåller bestämmelser som förbjuder samarbete
            mellan företag som begränsar konkurrensen. Bestämmelserna gäller
            såväl regelrätta avtal som lösare former av samarbeten och överenskommelser
            som inte har kommit till uttryck i skriftliga avtal. Även beslut
            och rekommendationer av branschorganisationer kan omfattas. Det
            kan emellertid också finnas samordning mellan företag av mer subtil
            karaktär som begränsar konkurrensen men som inte omfattas av bestämmelserna
            i konkurrenslagen. Ett sådant exempel är när ett företag går ut
            offentligt och talar om hur de tänker sig sin prissättning den
            närmaste perioden. Detta förekommer ibland på de finansiella marknaderna,
            inte minst i fråga om bolån. På detta område hör man ofta att
            företrädare för bankerna gör uttalanden i stil med att ”Riksbankens
            räntesänkning kommer inte att föranleda några förändringar av
            räntorna på våra bolån”. Sådana uttalanden innebär att de andra
            bank­erna vet hur den prissignalerande banken kommer att agera
            och kan anpassa sin mark­nadsstrategi därefter. Bolånemarknaden
            är för övrigt en marknad som ”lämpar sig” för den typen av prissignalering.
            Det är en marknad som domineras av ett fåtal stora aktörer och
            där kundstocken är förhållandevis trögrörlig p.g.a. direkta och
            indirekta bytes­kostnader.
          </p>
          <p xml:id="i-PgqBAwv8Pfys6igGipMU3D">
            I Australien har man infört ett förbud mot prissignalering inom
            banksektorn. Vänsterpartiet menar att det australiensiska exemplet
            är värt att studera och eventuellt ta efter. Regeringen bör därför
            tillsätta en utredning som utreder frågan om att förbjuda prissignalering
            på bankmarknaden. Detta bör riksdagen ställa sig bakom och ge
            reger­ingen till känna.
          </p>
          <head type="h1" xml:id="i-4SgVyovdZ12wVJer9TRtwA">
            11 Avgifterna till insättningsgarantin
          </head>
          <p xml:id="i-CiGKumBsJBgGFkw3ftGpoU">
            Insättningsgarantin är ett konsumentskydd för sparande på konto.
            Den innebär att staten garanterar insättningar i banker, kreditmarknadsföretag
            och värdepappersbolag som har Finansinspektionens tillstånd att
            ta emot kunders pengar på konto. Det betyder att man som kund
            får ersättning av staten om ett institut går i konkurs eller när
            Finansinspek­tionen beslutar att insättningsgarantin ska träda
            in. Insättningsgarantin kan sägas ha två syften. Det första är
            det som nämns ovan, dvs. att det fungerar som ett konsumentskydd
            för spararna. Det är att det minskar risken för att många tar
            ut sina pengar samtidigt, en s.k. bankrusning (bank run). Riskerna
            för bank runs har bl.a. sin grund i dagens bank­system och monetära
            system som kallas för fractional-reserve banking som förenklat
            innebär att bankernas utlåning är mångdubbelt större än det egna
            kapitalet. Detta inne­bär att om många kunder tar ut sina pengar
            samtidigt kan en bank snabbt bli insolvent och riskera att gå
            i konkurs och kunderna förlorar därmed sina insättningar. Insättnings­garantin
            är en försäkring som staten tillhandahåller och kan ses som ett
            sätt att stabili­sera ett i grunden bräckligt monetärt och finansiellt
            system. För dessa försäkringar betalar bankerna avgifter till
            Riksgälden, som är den myndighet som administrerar systemet. Bankernas
            avgifter ska minst uppgå till 0,1 procent av de totala garanterade
            insättningarna. De totala avgifterna för 2021 var ca 1,9 miljarder
            kronor.
            <ref target="i-Tj7DkPuf3BAnaN1cKjVDGP">
              [6]
            </ref>
            Dessa avgifter ska ställas i relation till att exempelvis de
            fyra storbankerna tillsammans gjorde en vinst på över 100 miljarder
            kronor förra året. Insättningsgarantin är en förutsättning för
            bank­ernas mycket lukrativa affärsmodeller med lågt eget kapital
            i förhållande till utlåningen. Mot den bakgrunden framstår avgifterna
            för insättningsgarantin som provocerande låga. Regeringen bör
            tillsätta en utredning i syfte att utreda hur avgifterna till
            insättnings­garantin på ett bättre sätt kan avspegla värdet på
            den försäkring som staten tillhanda­håller. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-2RvsiM8UevtFaFzMP14wJw">
            12 Samarbeten och tillgång till infrastruktur
          </head>
          <p xml:id="i-V3kjgr6Sb9qznu25cCtapy">
            Centralt för en väl fungerande marknad är att nya företag har
            möjligheter att etablera sig och expandera. På de flesta marknader
            finns det olika typer av inträdesbarriärer. Till­gång till infrastruktur
            av olika slag är exempel på inträdesbarriärer. För konkurrensen
            är det centralt att företagen ges tillträde till infrastrukturen
            på lika villkor. På bankmark­naden finns det många samarbeten
            kring främst olika betalningsförmedlingstjänster, t.ex. Bankgirocentralen
            och Dataclearingen. Internationella kortsamarbeten som Mastercard
            och Visa är andra exempel. Inom ramen för Bankomat AB samarbetar
            bankerna kring bankomater och hanteringen av depåer (kontantlager).
          </p>
          <p xml:id="i-WMvgeuUFAMEmvx2F56MwPd">
            De många samarbetena på bankmarknaden innebär att företrädare
            för bankerna träffas ofta, har många kontaktytor med konkurrerande
            företag och utbyter information. Konkurrensverket har pekat på
            att de många samarbetena ökar risken för kartelliknande utfall
            på marknaden.
          </p>
          <p xml:id="i-LqeoFFpZsLDvqTcxtqwH5k">
            På detta område skulle också staten kunna spela en positiv roll.
            Genom ägande av finansiell infrastruktur skulle staten kunna erbjuda
            tillträde på lika och konkurrens­neutrala villkor. En utredning
            bör tillsättas för att utreda hur de många samarbetena inom banksektorn
            påverkar konkurrensen och hur alla företag ska kunna ges tillträde
            till infrastrukturen på de finansiella marknaderna på lika villkor.
            Utredningen bör också lämna förslag på hur ett ökat statligt ägande
            av finansiell infrastruktur kan främja konkurrensen på de finansiella
            marknaderna. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-6YEeQz2ZU6rSGJfgMY3F6Y">
            13 Föreningars tillgång till banktjänster
          </head>
          <p xml:id="i-WEhRPU444gX9cmu1N41HRi">
            Ideella föreningar spelar en viktig roll i ett levande demokratiskt
            samhällsliv. Fören­ingar kan dock skilja sig åt väldigt mycket,
            i storlek och syfte och i hur stadgarna är utformade. I kontakten
            med banksystemet kan detta innebära problem som, av många enskilda
            uppgifter att döma, har vuxit på senare tid. Detta torde hänga
            nära samman med en strikt kommersiell logik. För bankerna – särskilt
            de stora, dominerande koncernerna – är det inte särskilt lukrativt
            att hitta lösningar för ideella föreningar – speciellt små sådana.
            För föreningslivet kan detta i sin tur innebära svåra, ibland
            oöverstigliga, problem att bedriva vanlig föreningsverksamhet.
            Här finns också regio­nalpolitiska aspekter, då ideella föreningar
            kan spela stor roll lokalt för en levande gles- och landsbygd.
            Vänsterpartiet menar att bankväsendet är en del av en fungerande
            samhällelig infrastruktur och som sådant bör underlätta snarare
            än försvåra för ett levande föreningsliv. Det finns ett samhällsintresse
            att se över och med konkreta förslag underlätta situationen för
            civilsamhällets behov av grundläggande banktjänster. En utredning
            med detta syfte bör tillsättas. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-RuYMz9A79bzDkhgozBXLLq">
              Ali Esbati (V)
            </item>
            <item xml:id="i-NjVy6adCnMenvVqC76c7Rw">
              Lorena Delgado Varas (V)
            </item>
            <item xml:id="i-Mx3sL2nTywaxgAkeAa6mcj">
              Samuel Gonzalez Westling (V)
            </item>
            <item xml:id="i-LLtgjv9je15vd9TEivaNzb">
              Birger Lahti (V)
            </item>
            <item xml:id="i-2hDEvyWLcN9FZRUbVmtPBv">
              Ilona Szatmári Waldau (V)
            </item>
            <item xml:id="i-Dd3wcnpoUoUjZnQVYgdufH">
              Ciczie Weidby (V)
            </item>
          </list>
        </div>
        <div type="motNotes">
          <noteGrp>
            <note xml:id="i-WLYDvLtJa7pY32TSufgGDY">
              [1] De nuvarande målen för det finansiella systemet beslutades
              efter förslag i budgetpropositionen för 2016 (prop. 2015/16:1,
              utgiftsområde 2).
            </note>
            <note xml:id="i-GMxSguZ8Jcp8zjsjcx2exD">
              [2] Finansinspektionen (2020), ”Konsumentskyddsrapport 2020”.
            </note>
            <note xml:id="i-7KuwLgw9G7TkFEqbfguWYs">
              [3] Konsumentverket, Konsumentrapporten åren 2016–2018.
            </note>
            <note xml:id="i-5ZU5JyAbvfZQ7NKmyjwnMQ">
              [4] Finansinspektionen (2012), ”Kartläggning av högfrekvens-
              och algoritmhandel”.
            </note>
            <note xml:id="i-9oCp4S5vAQKkDSjd6x6zdB">
              [5] Ibid.
            </note>
            <note xml:id="i-Tj7DkPuf3BAnaN1cKjVDGP">
              [6] https://www.riksgalden.se/sv/var-verksamhet/insattningsgarantin-och-investerarskyddet/for-anslutna-banker-och-institut/avgifter-till-insattningsgarantin/.
            </note>
          </noteGrp>
        </div>
      </div>
    </body>
  </text>
</TEI>
