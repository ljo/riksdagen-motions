<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FiU-00956">
  <teiHeader>
    <fileDesc>
      <titleStmt>
        <title>Förstärkta rättigheter för sparande och investeringar</title>
        <author corresp="i-HWbn7UwLvHk93mrHB9NC2c">av Oscar Sjöstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:956 av Oscar Sjöstedt m.fl. (SD)</title>
          <idno type="rdwebb">HA02956</idno>
          <rs type="number">956</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/HA02956/text</ref>
          <ref type="dokument_url_html">http://data.riksdagen.se/dokument/HA02956</ref>
          <ref type="dokumentstatus_url_xml">http://data.riksdagen.se/dokumentstatus/HA02956</ref>
          <ref type="pdf">http://data.riksdagen.se/fil/0830CB0A-4725-4808-B1CA-1F5D8125EFD4</ref>
          <ref type="docx">http://data.riksdagen.se/fil/E644CF14-C765-4E95-94E1-5CE3DA465FBB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HWbn7UwLvHk93mrHB9NC2c</idno>
            <name>Oscar Sjöstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AJmnQZAj5vxA1hK3yiJiEm</idno>
            <name>David Perez</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2dwC5U2RuvHwfhzcwB91oo</idno>
            <name>Mattias Eriksson Falk</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UARAqjFs7FxKGzJihuzgc1" type="signed"/>
        <correspContext corresp="i-UARAqjFs7FxKGzJihuzgc1">
          <note type="signatory" corresp="i-HWbn7UwLvHk93mrHB9NC2c"/>
          <note type="signatory" corresp="i-5xq5y8yJUv1khDbYCaXJ7X"/>
          <note type="signatory" corresp="i-Cbfe9kLftFCPyoPQ2gDG1P"/>
          <note type="signatory" corresp="i-AJmnQZAj5vxA1hK3yiJiEm"/>
          <note type="signatory" corresp="i-2dwC5U2RuvHwfhzcwB91oo"/>
        </correspContext>
        <correspAction type="submitted" xml:id="i-F3hG8WWgTDftu7WPVbmCSF">
          <date when="2022-11-22"/>
          <time when="12:06:57"/>
        </correspAction>
        <correspAction type="reviewed" xml:id="i-J2RLhHk5zGzWU9mPHqcCSd">
          <date when="2022-11-22"/>
          <time when="18:39:32"/>
        </correspAction>
        <correspAction type="referred" xml:id="i-SFhai1TGXJ8ixyMaiSdS4F">
          <date when="2022-12-01"/>
        </correspAction>
        <correspAction type="assigned" xml:id="i-LyjUFb2ReJ5pRXzYWGr1AM">
          <date when="2023-07-14"/>
          <time when="09:07:27"/>
        </correspAction>
        <correspContext corresp="i-LyjUFb2ReJ5pRXzYWGr1AM">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-6f12T7hpQ9Zfv1oWP12raX"/>
        <correspContext corresp="i-6f12T7hpQ9Zfv1oWP12raX">
          <ref type="uppgift">2022/23:FiU22</ref>
          <ref type="ref_dok_id">HA01FiU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BE74KbKiRSaVRAjvQL8s7F"/>
        <correspContext corresp="i-BE74KbKiRSaVRAjvQL8s7F">
          <ref type="uppgift">2022/23:SkU12</ref>
          <ref type="ref_dok_id">HA01SkU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:956 av Oscar Sjöstedt m.fl. (SD) Förstärkta rättigheter för sparande och investeringar</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-L62sPuXo5uA2oJqRJwrzbc">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Mh3pAXTwfGVfDcEC3Tcj1D">
              Riksdagen ställer sig bakom det som anförs i motionen om att
              det bör införas en ny punkt 9 under 13 § i lagen (2011:1268) om
              investeringssparkonto och tillkännager detta för regeringen.
            </item>
            <item sortKey="Yrkande 2" xml:id="i-8koo2T31JxkuUAAShwvRzK">
              Riksdagen ställer sig bakom det som anförs i motionen om att
              fonder öppet och uttryckligen ska ange fondinnehavets andel av
              illikvida tillgångar och tillkännager detta för regeringen.
            </item>
            <item sortKey="Yrkande 3" xml:id="i-Eq11rZxb8oMbEyepfHiKn">
              Riksdagen ställer sig bakom det som anförs i motionen om att
              Sverige ska verka för en utredning om likviditetskrav och tillkännager
              detta för regeringen.
            </item>
            <item sortKey="Yrkande 4" xml:id="i-QrKPua2fRB3HFysUWvUQ1V">
              Riksdagen ställer sig bakom det som anförs i motionen om att
              avskaffa det andra amorteringskravet och tillkännager detta för
              regeringen.
            </item>
            <item sortKey="Yrkande 5" xml:id="i-YKaskKyRjggyrztvHgqKLt">
              Riksdagen ställer sig bakom det som anförs i motionen om att
              regeringen bör utreda om omfrågeuppgifter enligt kreditupplysningslagen
              om privatpersoner ska gallras efter en kortare tidsperiod än tolv
              månader och tillkännager detta för regeringen.
            </item>
            <item sortKey="Yrkande 6" xml:id="i-NaVQwC6A1xjtPzGWEymRhd">
              Riksdagen ställer sig bakom det som anförs i motionen om att
              tillsätta en utredning för att möjliggöra en ökad amorteringstakt
              utan att behöva betala ränteskillnadsersättning och tillkännager
              detta för regeringen.
            </item>
            <item sortKey="Yrkande 7" xml:id="i-NmykxfLVXs2TMB6MTdjLGJ">
              Riksdagen ställer sig bakom det som anförs i motionen om att
              tillsätta en utredning för att öka transparensen vid ränteskillnadsersättning
              och tillkännager detta för regeringen.
            </item>
            <item sortKey="Yrkande 8" xml:id="i-95kwMg3JsmMmGL2gYyrPB">
              Riksdagen ställer sig bakom det som anförs i motionen om att
              tillsätta en utredning för en generell rätt till byte av säkerhet
              vid flytt och tillkännager detta för regeringen.
            </item>
            <item sortKey="Yrkande 9" xml:id="i-CWjpauGBrxPPLryTyET5Yz">
              Riksdagen ställer sig bakom det som anförs i motionen om att
              tillsätta en utredning för symmetrikrav vid förtida återbetalning
              av lån och tillkännager detta för regeringen.
            </item>
            <item sortKey="Yrkande 10" xml:id="i-5LgA5Noyn874AAeemk4Biu">
              Riksdagen ställer sig bakom det som anförs i motionen om att
              tillsätta en utredning i syfte att säkerställa kontanternas fortlevnad
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TaNzj4VEqmB7HZ1hwHYrGH">
            Modernisera lagen om investeringssparkonto
          </head>
          <p xml:id="i-7nLTudaxrjN7m2uE9Ho9zY">
            Under åren 2020–2021 vidtogs flera krisåtgärder för att stötta
            svenska företag som fått likviditetsproblem till följd av pandemin.
            Ytterligare ett steg i samma riktning vore att underlätta för
            bolagen med kapitalanskaffning på den svenska värdepappersmarknaden,
            genom att möjliggöra för investeringssparkontoinnehavare att delta
            i fler nyemissioner.
          </p>
          <p xml:id="i-MoSry4G5mfFAUvHZ6DUupK">
            Investeringssparkontot (ISK) har med sin manuella deklarationsfrihet
            och schablon­beskattning blivit en folksparform sedan införandet
            2012. I dag har fler än 3,1 miljoner svenskar (Skatteverket 2021)
            valt ISK som kontoform för sitt sparande, och i interna­tionella
            sammanhang ses modellen som en förebild. Kontots enkelhet och
            avsaknad av krav på extensivt deklarationsarbete bidrar till ett
            ökat svenskt välstånd och engage­mang i privatekonomiska frågor.
          </p>
          <p xml:id="i-22viawpKd5kS9C8wvsnjqC">
            I takt med att värdepappershandeln utvecklats har brister i lagstiftningen
            ut­kristalliserat sig. Vid börsnoteringar är det vanligt förekommande
            att emissioner innehåller både nyemitterade och befintliga aktier,
            exempelvis när storägare avyttrar eget innehav. Kombinationen
            av nyemitterade och befintliga aktier har gjort att vissa banker
            och finansinstitut exkluderat ISK-innehavare från deltagande i
            dessa börs­noteringar. Anledningen är en otydligt formulerad lagtext
            (lagen [2011:1268] om investeringssparkonto) som räknar upp vilka
            tillgångar som det är tillåtet att överföra till ISK. Detta har
            av några marknadsaktörer tolkats som att det som inte räknas upp
            inte är tillåtet. Vidare anger lagtexten att investeringssparkontot
            upphör om kontoinnehavaren eller investeringsföretaget inte följer
            bestämmelserna i lagen. Risken är således att spararen tvingas
            att betala konventionell skatt på hela sitt innehav på investerings­sparkontot
            om Skatteverket skulle göra en sådan bedömning av lagstiftningen.
            Flera aktörer har därför vidtagit försiktighetsåtgärder och utestängt
            ISK‑innehavare från mixade emissioner, medan andra tvärtom erbjudit
            sina kunder att delta trots att emissionerna inte bestått av 100
            procent nyemitterade aktier.
          </p>
          <p xml:id="i-BnszHCPm7QEAR5JHE1r8Nb">
            Det är uppenbart att lagen behöver förtydligas, eftersom det
            förefaller osannolikt att det skulle ha varit lagstiftarens intention
            att skapa den här sortens godtycklighet i tillämpningen. Hanteringen
            av denna fråga torde bli enkel eftersom förändringen är av lagteknisk
            karaktär och några partipolitiska åsiktsskillnader inte bör föreligga.
            Sverige­demokraterna föreslår därför att när ett prospekt har
            upprättats enligt lagen om handel med finansiella instrument ska
            det vara tillåtet att inneha värdepappret på ett ISK. Det bör
            således formuleras och adderas en ny punkt under 13 § lagen om
            investeringssparkonto:
          </p>
          <p xml:id="i-FdVf1kgKkocpLpSLRWeo7V">
            13 § Investeringstillgångar får överföras till ett investeringssparkonto
            från någon annan än kontoinnehavaren bara om tillgångarna överförs
            till kontot i samband med kontoinnehavarens förvärv av tillgångarna
            och om förvärvet har skett – enligt ett erbjudande till allmänheten
            för vilket prospekt upprättats enligt lagen (1991:980) om handel
            med finansiella instrument.
          </p>
          <head type="h1" xml:id="i-Lq2ScAWxtZNogn9mwecfBV">
            Synliggör likviditetsriskerna på företagsobligationsmarknaden
          </head>
          <p xml:id="i-XfM1dFHJZDtxhW1KbqTXU3">
            Under inledningen av covid-19-pandemin fick vi se stora fall
            på världens börser. Ungefär samtidigt som pandemin kulminerade
            frös den svenska kreditmarknaden och företagsobligationsfonder
            tvingades tillfälligt att stänga för uttag. Orsaken till detta
            var bristfällig likviditet. På grund av de kraftiga börsfallen
            försökte många avyttra sina innehav samtidigt på en marknad som
            till stor del saknade köpare och därför inte kunde prissätta tillgångarna.
            Småsparare fick problem med att likvidera sina positioner och
            företagen kunde inte finansiera sig genom att emittera nya obligationer.
            Riskerna på obligationsmarknaden hade underskattats och i förlängningen
            skulle en dåligt funger­ande kreditmarknad även utgöra en risk
            för den finansiella stabiliteten eftersom företagen i högre grad
            skulle bli beroende av bankfinansiering.
          </p>
          <p xml:id="i-T5Nsfe8JfMvTUkLJVfA2rF">
            Ur ett internationellt perspektiv var den svenska situationen
            närmast unik, även om likviditetsriskerna varit kända sedan tidigare.
            Senast kreditmarknaden upplevde ut­bredda uttagsstopp var i samband
            med Brexit (2016) och finanskrisen (2008). Interna­tionella valutafonden
            (IMF) har varnat för samt påtalat dessa risker och sagt att man
            vill se reformer för en förbättrad likviditet på kreditmarknaden.
            Såväl Riksbanken som Finansinspektionen har adresserat problemet
            och Finansinspektionen har tillsammans med branschorganisationer
            tagit fram en handlingsplan.
          </p>
          <head type="h2" xml:id="i-Do3e5E1coarfNrXpgiqNj4">
            Förbättrad likviditet
          </head>
          <p xml:id="i-HdaD37DezNBuUu7KqW3GH8">
            En del av likviditetsrisken utgörs av portföljens underliggande
            tillgångar och hur enkelt dessa kan avyttras. Likviditetsrisken
            värderas emellertid inte i fondens riskklass­indikator och kan
            därför vid ett investeringsbeslut framstå som en trivialitet för
            små­spararkollektivet. Den utgör icke desto mindre en risk som
            många inte har kalkylerat med.
          </p>
          <p xml:id="i-AYBusi1zxdZDtJmceviRUB">
            Regelverket för fonder bygger till största delen på EU:s UCITS-direktiv,
            vars huvudsyfte är att skapa ett jämlikt regelverk i hela EU för
            att stärka konkurrensen och samtidigt säkra ett effektivt skydd
            för investerarna. Jämfört med de likviditetskrav som ställs på
            amerikanska fonder är dock kraven i UCITS-regelverket relativt
            svaga. Den amerikanska tillsynsmyndigheten för värdepappershandel
            (SEC) har ett likviditetskrav med ett tak (15 procent) för hur
            stor andel av fondens innehav som får bestå av illikvida tillgångar.
            Den övre gränsen är till för att minska risken för ett uttagsstopp
            likt det vi såg på den svenska fondmarknaden i mars 2020. En undersökning
            (MSCI 2019) visade att europeiska UCITS-fonder i flera fall överskred
            det likviditetskrav som deras amerikanska motsvarigheter begränsas
            av.
          </p>
          <p xml:id="i-5dcrE9R4NBDkPfSTBkwLbJ">
            För det svenska småspararkollektivet är det här naturligtvis
            ett problem eftersom offentliga nyckeltal om illikvida tillgångar
            är svåra att hitta. Snarare finns exempel på fonder som marknadsförts
            som säkra och likvida placeringsalternativ men i realiteten ägt
            en hög andel high yield-obligationer. Därför bör likviditetsrisken
            i form av andelen illikvida tillgångar uttryckligen och öppet
            anges i exempelvis fondfaktablad. Vidare bör Sverige på EU-nivå
            verka för en översyn av UCITS-regelverket, med tyngdpunkt på frågeställningen
            om en utvärdering av ett tak för illikvida tillgångar.
          </p>
          <head type="h1" xml:id="i-9EADGxPqBmXSNnTmL46nfv">
            Avskaffa det skärpta amorteringskravet
          </head>
          <p xml:id="i-SX9fr5S9UbEjUsngoghaz5">
            Sverigedemokraterna vill se en långsiktigt hållbar bostadspolitik
            samt en sund amorteringskultur med genomtänkta kreditrestriktioner.
            En målsättning för oss är att alla som vill ska kunna äga sitt
            hem. För att underlätta detta vill vi se en tydlig och förutsägbar
            bostadspolitik, som inte i onödan begränsar människors möjlighet
            till bostadsägande. En grundförutsättning för stabilitet är att
            långtgående förändringar av bostadsmarknadens funktionssätt och
            makrotillsynsåtgärder föregås av en noggrann analys.
          </p>
          <p xml:id="i-VUzvA2Zay6RUSQtqwHFcxg">
            Den 1 mars 2018 infördes det andra amorteringskravet av Finansinspektionen.
            Det innebär att bolånetagare som tar nya lån som överstiger 4,5
            gånger bruttoårsinkomsten måste amortera 1 procentenhet extra
            per år, utöver den amorteringstakt på 1–2 procent som det första
            amorteringskravet föreskriver. Vidare finns det ett bolånetak
            som innebär att låntagare får låna maximalt 85 procent av bostadens
            marknadsvärde samt en ”kvar att leva på”-kalkyl som bankerna använder
            för att uppskatta hushållens betalnings­förmåga. Kreditgivningen
            i Sverige var således tydligt reglerad och styrd redan innan det
            andra amorteringskravet infördes.
          </p>
          <p xml:id="i-LggPfCrYhnD9dbPKeG3oTK">
            Finansinspektionen utövar tillsyn över kreditgivningen och stresstestar
            såväl banker som hushåll regelbundet i scenarier där man ökar
            arbetslösheten och höjer räntorna. Myndighetens återkommande slutsats
            i bolånerapporterna är att hushållen har en bra motståndskraft
            mot prisfall, räntehöjningar och inkomstbortfall (Den svenska
            bolåne­marknaden 2020). Detta är en trend som varit uppåtgående
            sedan 2013, alltså före amorteringskravens införande. De välkapitaliserade
            svenska bankerna står sig också väl i stresstesterna och bedöms
            kunna stå emot kreditförluster.
          </p>
          <p xml:id="i-LtJJp6gdybHCMj9PHnr1LF">
            Vidare är den fördelningspolitiska profilen av det andra amorteringskravet
            av intresse i sammanhanget eftersom det drabbar unga vuxna och
            ensamstående i högre utsträckning än andra grupper. Hushåll med
            god betalningsförmåga men med ett lågt startkapital, exempelvis
            ett nyexaminerat par från universitetet, träffas av det andra
            amorteringskravet även om de skulle klara bolånetaket och grundamorteringarna.
            Resultatet av detta blir att många tvingas ut på en osäker andrahandsmarknad,
            alterna­tivt att tacka nej till jobberbjudanden i storstadsregionerna.
            Ytterst innebär detta att städer och regioner kommer att lida
            stora samhällsekonomiska förluster när företag får allt svårare
            att rekrytera rätt kompentens samtidigt som bostadsbyggandet bromsar
            in. Försvaret av det andra amorteringskravet vilar således på
            en svag grund.
          </p>
          <p xml:id="i-SbLpWyMKWpgQiRuCqEvAYM">
            Som ett socialkonservativt parti är det viktigt att värna försiktighetsprincipen,
            och då i synnerhet inom ekonomisk politik. Av den anledningen
            vill vi utvärdera effekterna och måluppfyllelsen av det första
            amorteringskravet innan fler permanenta restriktioner kommer på
            plats. Sverigedemokraterna vill därför avskaffa det andra amorteringskravet
            tills det konstaterats vara utformat på ett ändamålsenligt sätt.
          </p>
          <head type="h1" xml:id="i-2Ao6CgHVo9FBLjwsHu2dBV">
            Förstärkt integritetsskydd vid kreditupplysning
          </head>
          <p xml:id="i-Vr2ZpEzo7eLFBzXBpQn7M9">
            De allra flesta människor har ansökt om eller kommer någon gång
            att ansöka om ett lånelöfte i syfte att finansiera ett bostadsköp.
            I samband med ansökan tas kredit­upplysningar på den som gör anspråk
            på lånet. Kreditupplysningar begärs av olika anledningar och innehåller
            olika mycket information beroende på vem som begär dem och varför.
            Generellt innehåller en kreditupplysning uppgifter om inkomster,
            lån, krediter, betalningsanmärkningar och tidigare kreditupplysningar.
          </p>
          <p xml:id="i-NKANwGKVg35ym6bDqzf2zL">
            Den sparade ansöknings- och kredithistoriken utgör en balansgång
            mellan en fungerande kreditmarknad med riskminimering å ena sidan
            och konsumentens möjlighet att sluta kreditavtal å andra sidan.
            Om man ansöker om lån hos flera banker, t.ex. i syfte att få ner
            räntan, registreras lika många kreditupplysningar. Den presumtiva
            fordrings­ägaren kan tolka detta som att låntagaren planerar att
            ta flera olika lån oavsett om de kvitteras ut eller inte, vilket
            i sin tur sänker kreditvärdigheten hos den som ansöker om lånet.
            Systemet är naturligtvis legitimt i sig för att bankerna ska kunna
            göra välavvägda riskbedömningar. Det man kan ifrågasätta är hur
            länge omfrågeuppgifter ska lagras. Frågan är i synnerhet relevant
            vid bolåneansökningar och omförhandlingar av befintliga bolån,
            där konsumenter å ena sidan rekommenderas att söka lån hos olika
            banker i syfte att få den lägsta räntan, å andra sidan får försämrade
            kreditbetyg som ett resultat av att samtliga banker tar ut separata
            kreditupplysningar.
          </p>
          <p xml:id="i-NZUNUHubEqdfma6hfgdet6">
            2010 ändrade den dåvarande alliansregeringen kreditupplysningslagen
            och sänkte gallringstiden från tre till ett år. Detta faktum ger
            stöd åt argumentet att flera nya omfrågeuppgifter belastar kreditvärdigheten
            mer än flera som är spridda över tid. Om det är ett riskbeteende
            som lagstiftaren vill fånga upp med denna lag så är det utkvitterade
            låneansökningar med hög frekvens som man måste komma åt. Därför
            bör mer transparenta informationsflöden möjliggöras, så att kreditgivare
            ser hur många låneerbjudanden som individen accepterat och refuserat.
            Detta är idag inte möjligt inom en period på 1 ½ månad. Situationen
            är problematisk och direkt konkurrenshämmande eftersom det drabbar
            bostadssökande som tvingas att vänta i ett år för att anmärkningen
            om en kreditupplysning ska tas bort.
          </p>
          <p xml:id="i-EU8CWgGS7q8ju1Rq27T9T3">
            Dagens regelverk behöver moderniseras för att inte utesluta individer
            med en sund privatekonomisk ställning. Genom att konsumenterna
            får större flexibilitet att jämföra bankernas erbjudanden utan
            att riskera sänkt kreditvärdighet, förbättras konkurrens­situationen.
            Därför bör regeringen utreda huruvida omfrågeuppgifter enligt
            kredit­upplysningslagen om privatpersoner ska gallras efter en
            kortare tidsperiod än tolv månader.
          </p>
          <head type="h1" xml:id="i-4woF4FgpkKPpyHJixb166u">
            Reformera systemet med ränteskillnadsersättningen
          </head>
          <p xml:id="i-EMeAm9CSLdVqeBhXhJjWuw">
            Hushållens skulder har de senaste åren stigit snabbare än både
            BNP och inkomsterna, och Sverige har nu en av de högsta privata
            skuldsättningarna per capita i Europa (Statistiska centralbyrån
            2020). Den svenska skuldsättningen har uppmärksammats av internationella
            aktörer som IMF och fått Finansinspektionen att vidta flera makro­tillsynsåtgärder
            för att stävja kredittillväxten. Eftersom skuldsättningen främst
            drivits av bostadspriserna har bolånetak och amorteringskrav införts.
          </p>
          <p xml:id="i-GffVgHnT44VUGEsb4edJ7U">
            Bostadsköpen finansieras ofta via ett fast och rörligt bolån
            och återbetalas till­sammans med ränta efter en amorteringsplan.
            Vissa hushåll har dock möjlighet att förtidsinlösa lån och det
            måste ur samhällets synvinkel, mot bakgrund av skuld­sättningen,
            anses som positivt. Det kan handla om familjeskäl, förmånligare
            villkor hos en annan bank eller att hushållet helt enkelt fått
            en förändrad privatekonomisk situation som möjliggör en förtida
            återbetalning. Oavsett anledning kan man enligt konsument­kreditlagen
            bli skyldig att betala en ränteskillnadsersättning till banken
            om lånet löses i förtid, på grund av bankens presumtiva inkomstbortfall.
            Förutsättningen som måste vara uppfylld för att konsumenten ska
            bli betalningsskyldig är att räntan vid inlösentillfället är lägre
            än avtalad ränta i det bundna lånet, dvs. om räntorna har fallit
            sedan ingånget avtal. Låntagaren betalar alltså en riskpremie
            trots att bankens kreditrisk elimineras genom att lånet löses
            i förtid. Dessutom är reglerna asymmetriska. Om räntorna stigit
            och det är lönsamt för banken att ta emot låntagarens amorterade
            kapital för vidare­utlåning mot en högre ränta kommer låntagaren
            inte att erhålla någon ersättning.
          </p>
          <p xml:id="i-Jj1BbMUT2ZLvtAazQrpnB4">
            Inför bostadsköp är det vanligt att låntagare ges rådet av banken
            att binda en del av lånet för att minska hushållets ränterisk,
            samtidigt som bankerna inte direkt tydliggör de komplexa och ofördelaktiga
            reglerna kring ränteskillnadsersättningen. Många, däribland unga
            förstagångsköpare, kan därför inte fatta ett välgrundat beslut
            eftersom låntagaren befinner sig i ett informationsunderläge då
            förpliktelserna mot banken, vid fast ränta, inte framgår på ett
            ändamålsenligt sätt.
          </p>
          <p xml:id="i-4Pg9QvwF5ruWCq3hFahwJy">
            Denna problembild lade grunden till att riksdagen 2014 beslutade
            om ändrade regler i konsumentkreditlagen. I ett remissvar angående
            ändringen av regelverket till Finans­inspektionen framförde emellertid
            Finansbolagens Förening följande: ”Det är tveksamt om den föreslagna
            metoden leder till den transparens som krävs för att en konsument
            på ett enkelt, tillförlitligt och effektivt sätt ska kunna göra
            en beräkning eller kontrollera kreditgivarens beräkning av ränteskillnadsersättningen.”
            Samma principproblem med bristfällig transparens mot konsumenter
            har funnits på finansmarknadsområdet där man åstadkommit en lösning
            med det så kallade Normanbeloppet, som visar fondernas faktiska
            avgifter uttryckt i kronor. Det finns inga uppenbara skäl till
            att en liknande modell skulle vara omöjlig för ränteskillnadsersättningen
            vid tecknande av bolån.
          </p>
          <p xml:id="i-NSVtDZSYF8rvSLhM3bktw6">
            Inte heller i andra länder verkar det omöjligt att upprätthålla
            konsumentskyddet på ett mer rimligt sätt. I USA och Kanada har
            exempelvis låntagaren rätt att amortera 20 procent av lånet per
            år utan att betala ränteskillnadsersättning. Detta betyder att
            lånet kan återbetalas på fem år. I England och Australien ligger
            gränsen i stället på 10 procent per år. I Tyskland behöver man
            inte betala ränteskillnadsersättning förutsatt att lånet återbetalas
            i samband med en bostadsförsäljning och att det gått minst tio
            år sedan lånet togs. Om dessa förutsättningar inte uppfylls begränsas
            dock ränteskillnadsersättningen till att enbart motsvara självkostnaden,
            dvs. banken får inte göra ett vinstpålägg. I Frankrike finns en
            regel om att ränteskillnadsersättningen får motsvara högst tre
            procent av det kvarvarande lånebeloppet. I Danmark har man krav
            på att låntagaren måste förvarna minst två månader innan vid förtida
            inlösen och i Norge begränsas ränte­skillnadsersättningen till
            högre belopp. Dessutom är reglerna symmetriska i Norge, vilket
            betyder att låntagaren har motsvarande rätt att få kompensation
            av banken ifall räntan stigit. Slutsatsen är att Sverige avviker
            från den internationella standarden på såväl nordisk som europeisk
            och global nivå.
          </p>
          <p xml:id="i-S1LKLizZEVPkwnd8SYZfKy">
            Ur ett samhällsekonomiskt perspektiv skapar ränteskillnadsersättningen
            i dag en skev incitamentsstruktur, försämrad konkurrens och helt
            onödiga inlåsningseffekter. De som amorterar av sin skuld i förtid
            straffas genom en hög avgift och möter höga transaktionskostnader
            om de vill byta bostad eller bank. Bostadsmarknadens funktions­sätt
            försämras eftersom artificiella barriärer för rörligheten försvårar
            ett effektivt utnyttjande av bostadsbeståndet. Trögrörligheten
            brukar adresseras som ett av de största problemen i dag på den
            svenska bostadsmarknaden. Vidare finns det även tungt vägande
            bevekelsegrunder för att förändra regelverket ur konkurrenshänseende,
            eftersom transaktionskostnader skapar inlåsningseffekter mellan
            aktörer och ökar risken för felprissättning. Slutligen utgör hinder
            för amortering risker för den finansiella stabiliteten, särskilt
            i ett land med en hög privat skuldsättning. En sund amorterings­kultur
            borde därför uppmuntras av lagstiftaren och hinder för en sådan
            undanröjas.
          </p>
          <p xml:id="i-M73nCWTw9noseEyNZbavgZ">
            En i sammanhanget viktig aspekt att ta hänsyn till är att en
            inskränkning av ränteskillnadsersättningen, allt annat lika, kommer
            att minska bankernas räntenetto och pressa marginalerna. I teorin
            blir det ett nollsummespel där banken kompenserar sig själv genom
            en motsvarande räntehöjning och konsumenten ändå i slutändan får
            bära kostnaden. I praktiken kommer detta inte att ske eftersom
            det förutsätter att de tradi­tionella bankerna aktivt vill minska
            sin egen kundbas. Bolånemarginalerna är höga redan i dag och en
            räntehöjning med hänvisning till ändrade regler om ränteskillnads­ersättningen
            skulle sannolikt inte tas emot positivt av kunderna. Hos de traditionella
            bankerna accepterar kunderna redan i många fall en lägre inlåningsränta
            relativt vad man kan få hos nischbanker, varför en högre utlåningsränta
            skulle göra det svårare att behålla den befintliga kundbasen.
            Med en växande fintech-sektor och flera nya utmanare på marknaden
            ligger det således i bankernas intresse att erbjuda marknads­mässiga
            villkor.
          </p>
          <head type="h2" xml:id="i-BNXLQMtxMpGiAf8p8uDpm3">
            Utgångspunkter för en utredning
          </head>
          <head type="h3" xml:id="i-PXiCNPEBFQTigo6cXQ8GBX">
            Möjliggör ökad amorteringstakt
          </head>
          <p xml:id="i-ToubqYT2KcwpwcCisLFBNa">
            Likt andra länder bör det även i Sverige finnas möjlighet att
            öka amorteringstakten och amorteringsbeloppet, utan att behöva
            betala ränteskillnadsersättning.
          </p>
          <head type="h3" xml:id="i-Uvj79DmDJ6EwHv7DvuEqXv">
            Ökad transparens
          </head>
          <p xml:id="i-AY444oJsinixHJHUY9sAe6">
            Avgiften för ränteskillnadsersättning vid olika nivåer av låneskuld
            bör med tydlighet framgå i kronor och ören vid tecknande av bostadslån.
          </p>
          <head type="h3" xml:id="i-LkYfSXDebWcHFYMFp8obd4">
            Generell rätt till byte av säkerhet vid flytt
          </head>
          <p xml:id="i-ESXwrDnkRjzDBfFwVGpkWT">
            Inför en generell rättighet för låntagaren att byta säkerhet
            vid en bostadsflytt, om den nya säkerhetens värde (bostaden) är
            i paritet med den gamla säkerheten som ställts som garanti för
            lånet.
          </p>
          <head type="h3" xml:id="i-2WGCupuVPemWMokEGFGEWF">
            Symmetrikrav
          </head>
          <p xml:id="i-N6qhCVvXzYECzSHQ5PkNT">
            Låntagaren bör ha rätt till ersättning vid förtida återbetalning
            av lån om räntorna gått upp, på ett motsvarande sätt som banken
            har när räntorna gått ner. Premissen för denna åtgärd är att systemet
            för ränteskillnadsersättning som sådant finns kvar.
          </p>
          <head type="h1" xml:id="i-WaZqodPF5Ycb9iMiNUvbLx">
            En nationell kontantstrategi
          </head>
          <p xml:id="i-4ad89uSLfpt13LBcr4UUFz">
            Sverige ligger i framkant inom digitala betalningsinnovationer
            och det är en utveckling som ska bejakas. Den utvecklingen får
            däremot inte ske på bekostnad av kontanterna.
          </p>
          <p xml:id="i-mqzPsokWc7YNbCmBFfx16">
            Det finns idag cirka 60 miljarder kronor i kontanter i cirkulation,
            vilket är en rekordlåg nivå. Om kontantavvecklingen fortsätter
            i samma tempo kommer Sverige att bli ett helt kontantlöst land
            före 2030. Sverigedemokraterna ser framförallt tre problem med
            utvecklingen mot ett kontantlöst samhälle:
          </p>
          <list style="ol">
            <item xml:id="i-SZurmQyHP6Jg9BJKnAApez">
              Svenskarna har inte tillfrågats om de vill avveckla kontanterna.
            </item>
            <item xml:id="i-JMpAcM41L8Zwqsv79K16KQ">
              Stora samhällsgrupper vill och behöver använda kontanter i sin
              vardag, exempelvis äldre pensionärer samt människor med funktionsvariationer.
            </item>
            <item xml:id="i-3tGWWmKbTTwqK84xuXuLo7">
              Kontantfrågan är viktig ur beredskapssynpunkt. I mars 2022 efter
              invasionen av Ukraina ökade kontantuttagen med 30 %, vilket är
              en tydlig signal till politikerna om att folket vill ha kontanter
              kvar. Dessutom uppmanar Myndigheten för samhällsskydd och beredskap
              landets invånare att, i händelse av kris, förvara kontanter i
              hemmet.
            </item>
          </list>
          <p xml:id="i-6rkXoUWqHvf5ehgbShzFeN">
            Enligt riksbankslagen är kontanter ett lagligt betalningsmedel
            men det råder samtidigt civilrättslig avtalsfrihet. Vi menar dock
            att det bör utredas om det vid livsnödvändig konsumtion skall
            finnas en tvingande lagstiftning att acceptera kontanter. Liknande
            lagstiftning finns redan i Norge och Danmark, vilket talar för
            att det borde vara möjligt även i Sverige.
          </p>
          <p xml:id="i-4WYZbJt1DoNL2RcW16bAyJ">
            Hur en kontantplikt ska utformas i detalj behöver utredas men
            det går att tänka sig följande:
          </p>
          <head type="h1" xml:id="i-U4e5VDeciWrRUATvxB52X4">
            ‒ Kontantplikten gäller för livsnödvändig konsumtion såsom livsmedelsaffärer,
            apotek och bensinstationer.
          </head>
          <head type="h1" xml:id="i-ELmEwJ4U3XkJqgcVgyEVrC">
            ‒ Omsättningskrav sätts för livsmedelsaffärer, i syfte att undanta
            småföretag från kontantplikten.
          </head>
          <head type="h1" xml:id="i-Mkh7eneTfUak7UZjFDpxU2">
            ‒ Vissa områden och tider undantas från kontantplikten för att
            hantera säkerhetsriskerna. Den myndighet som regeringen utser
            får i uppdrag att avgöra vilka områden och tider som ska undantas
            från kontantplikt.
          </head>
          <head type="h1" xml:id="i-8f3jYHWuMQMt3evGSHXy5R">
            ‒ Beloppsgränser införs för kontantbetalningar.
          </head>
        </div>
        <div type="motSignatures">
          <list>
            <item xml:id="i-6bSZFtmDXzhSW9p2ToVmcE">
              Oscar Sjöstedt (SD)
            </item>
            <item xml:id="i-81fi8BpLLaDDAgdFoSDLXX">
              Dennis Dioukarev (SD)
            </item>
            <item xml:id="i-YPzCiecAEJ2fZyWRuigpc8">
              Charlotte Quensel (SD)
            </item>
            <item xml:id="i-RsBNEF4VHF7UH7gsXV3bsR">
              David Perez (SD)
            </item>
            <item xml:id="i-AX1BhT4FPgGw57bh8R4KW6">
              Mattias Eriksson Falk (SD)
            </item>
          </list>
        </div>
      </div>
    </body>
  </text>
</TEI>
