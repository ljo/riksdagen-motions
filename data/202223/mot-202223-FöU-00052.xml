<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FöU-00052">
  <teiHeader>
    <fileDesc>
      <titleStmt>
        <title>Jämställdhetsarbetet i Försvarsmakten</title>
        <author corresp="i-6CAgZyR6FvVqYZHQfCw5HJ">av Hanna Gunnarsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:52 av Hanna Gunnarsson m.fl. (V)</title>
          <idno type="rdwebb">HA0252</idno>
          <rs type="number">52</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HA0252/text</ref>
          <ref type="dokument_url_html">https://data.riksdagen.se/dokument/HA0252</ref>
          <ref type="dokumentstatus_url_xml">https://data.riksdagen.se/dokumentstatus/HA0252</ref>
          <ref type="pdf">https://data.riksdagen.se/fil/D008A9E3-16A8-4B98-AC50-F4ADDF45F08A</ref>
          <ref type="docx">https://data.riksdagen.se/fil/E864D5CD-5ED2-4B4E-BD77-C55FEF9B2B30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UHXhMR6cTp9cHSsPkhaTAj" type="signed"/>
        <correspContext corresp="i-UHXhMR6cTp9cHSsPkhaTAj">
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction type="submitted" xml:id="i-TQCRqLEayYxVnbNGLcZXu5">
          <date when="2022-11-14"/>
          <time when="11:43:51"/>
        </correspAction>
        <correspAction type="reviewed" xml:id="i-QVrCKhvZmM22RXhCsbP2vd">
          <date when="2022-11-14"/>
          <time when="16:56:50"/>
        </correspAction>
        <correspAction type="referred" xml:id="i-YQqg4tUxi7UtK62SwaYEk4">
          <date when="2022-12-01"/>
        </correspAction>
        <correspAction type="assigned" xml:id="i-8TWUJcFTY8BjfLHdDq1HBk">
          <date when="2023-10-31"/>
          <time when="14:51:37"/>
        </correspAction>
        <correspContext corresp="i-8TWUJcFTY8BjfLHdDq1HBk">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-PC5RcotJzm4WgU58WFL7Tk"/>
        <correspContext corresp="i-PC5RcotJzm4WgU58WFL7Tk">
          <ref type="uppgift">2022/23:FöU8</ref>
          <ref type="ref_dok_id">HA01FöU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU8</ref>
          <ref type="ref_dok_titel">Personalförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:52 av Hanna Gunnarsson m.fl. (V) Jämställdhetsarbetet i Försvarsmakten</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-FBPE1ty7d8kM4dZ9SEoZ7n">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 En demokratisering av försvaret
            </item>
            <item style="indent-level: 1">
              4 Försvarsmaktens jämställdhetsarbete
            </item>
            <item style="indent-level: 1">
              5 Ovälkommet beteende inom Försvarsmakten
            </item>
            <item style="indent-level: 1">
              6 Plikttjänstgöringen
            </item>
            <item style="indent-level: 1">
              7 Kläder och utrustning för kvinnor
            </item>
          </list>
        </div>
        <div type="motProposal" subtype="förslag">
          <head xml:id="i-7EHJtkmWioALWcFQUEMwfb">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-GKLaC2p3J4ibYwornCF4W9">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att återkomma med en redovisning
              av resurstilldelningen till nätverket Noak både bakåt och framåt
              i tiden och tillkännager detta för regeringen.
            </item>
            <item sortKey="Yrkande 2" xml:id="i-RVSTR9WVZyprDoqx2yXd9Q">
              Riksdagen ställer sig bakom det som anförs i motionen om att
              regeringen i regleringsbrevet för Försvarsmakten 2023 bör uppdra
              åt myndigheten att vidta åtgärder för att öka antalet kvinnor
              på militära befattningar i allmänhet och på chefsbefattningar
              i synnerhet, i enlighet med kvantitativa mål som myndigheten fastställer,
              och tillkännager detta för regeringen.
            </item>
            <item sortKey="Yrkande 3" xml:id="i-K7cWphL1KjRVR6rar1ZFN3">
              Riksdagen ställer sig bakom det som anförs i motionen om att
              regeringen i regleringsbrevet för Plikt- och prövningsverket 2023
              bör uppdra åt myndigheten att arbeta för en jämnare fördelning
              mellan män och kvinnor bland de som rekryteras i syfte att på
              sikt uppnå en jämn könsfördelning, och detta tillkännager riksdagen
              för regeringen.
            </item>
            <item sortKey="Yrkande 4" xml:id="i-JBE3vZ4ou2qfsdhVFYBSM">
              Riksdagen ställer sig bakom det som anförs i motionen om att
              Plikt- och prövningsverket bör få i uppdrag att under 2023 återkomma
              med en analys av rekryteringen utifrån motivation och kön och
              tillkännager detta för regeringen.
            </item>
            <item sortKey="Yrkande 5" xml:id="i-6UD4mXFn4gPGwTWGvKZ9yj">
              Riksdagen ställer sig bakom det som anförs i motionen om att
              regeringen i regleringsbreven för såväl Försvarsmakten som Plikt-
              och prövningsverket och Försvarshögskolan bör uppdra åt myndigheterna
              att ta fram en plan för hur de kan arbeta med positiv särbehandling
              vid rekrytering i syfte att öka andelen kvinnor inom organisationerna
              och tillkännager detta för regeringen.
            </item>
            <item sortKey="Yrkande 6" xml:id="i-67BaeNN9sRrWHZKF6sti1A">
              Riksdagen ställer sig bakom det som anförs i motionen om att
              Försvarsmakten bör få i uppdrag att återkomma med en plan för
              hur man ska uppnå en jämn könsfördelning på organisationens olika
              nivåer till senast 2035 och tillkännager detta för regeringen.
            </item>
            <item sortKey="Yrkande 7" xml:id="i-RDUHsmsseXbUa72pfiy5R1">
              Riksdagen ställer sig bakom det som anförs i motionen om att
              Försvarsmakten bör få i uppdrag att genomföra en årlig jämställdhetskartläggning
              och tillkännager detta för regeringen.
            </item>
            <item sortKey="Yrkande 8" xml:id="i-RK8pfMqr9A1PshSLVorGAh">
              Riksdagen ställer sig bakom det som anförs i motionen om att
              Försvarsmakten måste ges ett tydligt uppdrag att omgående köpa
              in kläder och utrustning som passar för kvinnor och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QMRNLUeWnL5NrFeKmqMS55">
            3 En demokratisering av försvaret
          </head>
          <p xml:id="i-MU1pYwUmbVPth38pzTgQrV">
            Militären var det sista manliga yrkesmonopolet i Sverige. Det
            var först 1989 som kvinnor blev tillåtna att lönearbeta inom försvaret.
            Inom den tidigare värnplikten kallades enbart män till mönstring
            och det dröjde till 1994 innan kvinnor tilläts göra värnplikt
            utan att man samtidigt avsåg att genomföra officersutbildningen.
            Även om Sverige var först i världen med att tillåta kvinnor att
            arbeta på samtliga militära befattningar lever många föreställningar
            om manligt och kvinnligt kvar. Kvinnor sågs, och ses i viss mån,
            som en del av den nation som ska skyddas men inte som en del av
            försvaret på samma sätt som män. Trots det har kvinnor under lång
            tid varit engagerade i försvaret på olika vis, bl.a. genom stödorganisationer
            som Lottakåren, den största kvinnoorganisation som Sverige någonsin
            haft.
          </p>
          <p xml:id="i-NmBMRXhkb2gcEYh4BmvJs6">
            I dag består Försvarsmaktens personal till 78 procent av män.
            Bland yrkesofficerare är andelen ca 91 procent och bland kontinuerligt
            tjänstgörande gruppbefäl, soldater och sjömän ca 85 procent. Bland
            civilt anställda är fördelningen något mer jämn även om män med
            sina ca 61 procent även där utgör en majoritet.
          </p>
          <p xml:id="i-AhJ1xZBqMTNbd7TLRkCUak">
            Den stora andelen män innebär ett demokratiskt underskott. Sverige
            har i dag en skevare könsfördelning i försvaret än många andra
            västländer.
          </p>
          <head type="h1" xml:id="i-KWRo21729BLC6DKCRbTEP2">
            4 Försvarsmaktens jämställdhetsarbete
          </head>
          <p xml:id="i-YUByQK7BpFbKwf3rHb83Ev">
            Försvarsmakten har en tydlig värdegrund som utgår från människors
            lika värde, rättvisa och jämlikhet. I den utåtriktade marknadsföringen
            pratar man om rätten att få leva sitt liv och vara den man är.
            Myndigheten har satt upp en nolltolerans mot kränkande särbehandling,
            trakasserier, sexuella trakasserier och repressalier. De senaste
            åren har flera kvinnor utnämnts till höga positioner inom Försvarsmakten.
            Att krossa s.k. glastak, att kvinnor når upp även till de högsta
            positionerna i en verksamhet, är viktigt. Försvarsmakten lyfter
            ofta fram kvinnor i den utåtriktade kommunikationen och rekryteringskampanjerna,
            vilket är ett sätt att visa att alla är välkomna och behövs för
            att försvara Sverige. Försvarsverksamhetens folkförankring kräver
            att alla människor, oavsett kön och bakgrund, blir väl mottagna
            och kan göra sitt jobb så bra som möjligt utifrån sina olika förutsättningar.
            Bristande jämställdhet eller trakasserier riskerar därför att
            äventyra den viktiga folkförankringen av försvaret. En intern
            kultur som tillåter sexism på arbetsplatsen är naturligtvis ett
            problem i sig, men riskerar även att sprida sig i den utåtriktade
            verksamheten. En förutsättning för att skapa förtroende utåt är
            att de egna medarbetarna känner tillit till arbetsgivarens förmåga
            att lösa de problem som uppstår. Eller som man själva skriver
            i värdegrunden: ”Vårt uppträdande och våra handlingar påverkar
            förtroendet för Försvarsmakten och ytterst Sverige.”
          </p>
          <p xml:id="i-2NgmgECYYWYQZFbrKEBXHo">
            För att Försvarsmakten ska vara en trovärdig organisation krävs
            att man på allvar tar itu med de problem man har internt. Det
            gäller att åtgärderna inte stannar vid skrivbordsprodukter, utan
            omsätts i praktiken, genomgående inom hela myndigheten. Utbildningar
            måste genomföras kontinuerligt. Frågan om de problem som upplevs
            inom Försvarsmakten handlar om både styrning och ledning, men
            också om att komma till rätta med den tystnadskultur som många
            vittnar om inom försvaret.
          </p>
          <p xml:id="i-8CrBYVmSP5CVfWhWsAbHN5">
            Det jämställdhetsarbete som görs måste återkommande utvärderas.
            Åtgärder som på pappret tycks lämpliga är inte nödvändigtvis tillräckliga
            och i vissa fall sker utförandet i direkt motsättning till vad
            man vill uppnå. Ett exempel på när det inte har fungerat är att
            det i media framkommit att anställda som ringt den telefonlinje
            som upprättats för medarbetare som vill anmäla kränkande särbehandling
            mötts av repressalier i efterhand eftersom man inte kunnat vara
            anonym.
          </p>
          <p xml:id="i-HzcD3EWm6iZ7NWNGACtmxF">
            Även om förutsättningarna för en mer jämställd organisation har
            blivit bättre med en könsneutral värnplikt betyder det inte att
            kvinnor per automatik kommer att utgöra en större del av försvarets
            medarbetare i framtiden. Inte heller att problem med sexism och
            kränkande behandling kommer att upphöra. Utan en medveten strategi
            finns det en risk att jämställdhetsarbetet går om intet i och
            med en ökad militär upprustning. Arbetet för inkludering och jämställdhet
            får inte heller läggas åt sidan i det nu allt allvarligare säkerhetsläget.
          </p>
          <p xml:id="i-K6QgUZaracBbMj1MHLTRfd">
            Totalförsvarets forskningsinstitut (FOI) menar i sin rapport
            Karriärhinder för unga militära kvinnor 2017 att det faktum att
            kvinnor nu har börjat pliktas in i organisationen inte per automatik
            kommer att lösa den bristande jämlikheten. Problemen återfinns
            i alla faser, från rekrytering till urval av högre tjänster. Att
            man uttalat ett officiellt noll­toleransmål mot sexuella trakasserier
            och att höga chefer uttalat sig har inte haft effekt. Snarare
            tycks trenden gå i negativ riktning. FOI uppmanar därför Försvarsmakten
            att skyndsamt genomföra förbättrande åtgärder.
          </p>
          <p xml:id="i-6uQEjTL6FRRCZqbnD2RA2V">
            FOI visar att det trots förbättringar fortfarande finns betydande
            barriärer som hindrar Försvarsmakten från att nå sina jämställdhetsmål.
            Man konstaterar att Försvarsmakten arbetat mycket med att åtgärda
            strukturella och synliga hinder, men att det fortfarande finns
            övrigt att önska vad gäller de mer subtila problemen. En av de
            mest framträdande faktorerna är en ”utbredd problematik med diskriminering,
            trakasserier, nedlåtande kommentarer och härskartekniker från
            ledare och kollegor”. En analys av avgångs­enkäter som gjorts
            visar att drygt 60 procent av de kvinnliga officersaspiranter
            och officerare som slutat upplevt kränkningar och nedlåtande kommentarer
            från befäl och så många som 75 procent har upplevt samma sak från
            kollegor.
          </p>
          <p xml:id="i-BSjGwxiHEEdnu6ECsBhqQx">
            FOI konstaterar också att i en så hierarkisk organisation som
            Försvarsmakten är relationer av stor vikt för att göra karriär.
            Samtidigt visar dataunderlaget att kvinnor inom Försvarsmakten
            överlag har en sämre relation med sina chefer. Det kan säkerligen
            också påverka benägenheten att följa upp anmälda kränkningar.
          </p>
          <p xml:id="i-MbmhKZNtVGDQHQpVy33fTS">
            Försvarsmakten har ett arbete för jämställdhetsintegrering som
            jämfört med många andra myndigheter är väl utvecklat. Man arbetar
            också aktivt för att frågorna ska bli en del av den ordinarie
            verksamheten och inte enbart utgöra någonting extra när tid och
            lust finns. För att nå målet om en mer jämställd försvarsmakt
            krävs flera parallella åtgärder. Det handlar dels om ett förbättrat
            uppföljningsarbete och tydligare ansvars­utkrävande vad gäller
            trakasserier och övergrepp och dels om att öka andelen kvinnor
            som arbetar och verkar inom försvaret. Att Sveriges försvar speglar
            befolkningen är ytterst en fråga om demokrati.
          </p>
          <p xml:id="i-CkhFp3y3F9t8UpUr4Dpt5P">
            Det är viktigt att komma ihåg att arbetet för en bättre arbetsmiljö
            inom försvaret inte enbart handlar om att utrustning och annan
            materiel självklart ska vara anpassad för både kvinnor och män.
            Den psykosociala arbetsmiljön är minst lika viktig för att kvinnor
            ska trivas och välja att stanna i försvaret. FOI menar att kvinnor
            inom Försvars­makten själva har små möjligheter att påverka sin
            arbetssituation vid missförhållanden, men att myndigheten i praktiken
            lägger ett stort ansvar på deras axlar för att så ska ske. Det
            räcker inte med styrdokument och utbildningar om de inte är anpassade
            för verk­samheten och går att applicera på verkliga scenarion
            eller om inte de avsatta resurserna är tillräckliga.
          </p>
          <p xml:id="i-GfmaDHy3cZ5Xk8YBgE6env">
            Det finns goda förutsättningar för att komma till rätta med rådande
            missförhål­landen. Det kräver dock en medvetenhet och ett ansvarstagande
            på alla nivåer i organisationen. Ytterst finns det också ett politiskt
            ansvar för att säkerställa att jämställdhetsarbetet blir en prioriterad
            uppgift för Försvarsmakten.
          </p>
          <p xml:id="i-D8ddUCrSXVXpUvwfSrpNHx">
            Att kvinnor ges utrymme att mötas och byta erfarenheter är ett
            viktigt verktyg för att kunna ställa krav i en organisation. Plattformar
            såsom Nätverk för officerare och anställda kvinnor (NOAK) ger
            en arena för kvinnor inom försvaret att sätta sin egen agenda.
            Viktigt är dock att den typen av verksamhet får tillräckliga resurser
            för att bedriva sin verksamhet.
          </p>
          <p xml:id="i-9EU2Q9TfUcZkDxk1VJw3ku">
            Regeringen bör därför uppdra åt Försvarsmakten att återkomma
            med en redovisning av resurstilldelningen till nätverket NOAK
            både bakåt och framåt i tiden. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-8f9irwLcndfPXz9spfa7FC">
            5 Ovälkommet beteende inom Försvarsmakten
          </head>
          <p xml:id="i-LScnYf7w3LN7a5XrBbSVCm">
            Hösten 2017 lyfte tiotusentals kvinnor frågan om sexuella övergrepp,
            trakasserier och diskriminering genom #metoorörelsen. Även inom
            försvaret fanns ett upprop, kallat #givaktochbitihop, som undertecknades
            av 1 768 kvinnor. Yrkesofficerare, reserv­officerare, civilanställda,
            frivilliga, soldater och sjömän vittnade om fruktansvärda upplevelser
            – allt ifrån osynliggörande och sexistiska skämt till våldtäkt.
            Uppropet uppmärksammade också hur kvinnor som anmält kränkningar
            och övergrepp många gånger blivit ifrågasatta. Anmälningar till
            chefer har stannat på vägen och aldrig följts upp. I uppropet
            konstaterar man att ”vi har sökt oss till Försvarsmakten för att
            vi vill och är beredda att försvara vårt land, såväl nationellt
            som internationellt. Men alldeles för ofta har våra värsta motståndare
            funnits i vår egen organisation.”
          </p>
          <p xml:id="i-KjCCjX7EZA5VYAPqE7Eous">
            Försvarsmakten reagerade på uppropet, bl.a. genom ett tydligt
            ställningstagande mot sexuella trakasserier inom organisationen
            från överbefälhavare Micael Bydén. En av de direkta åtgärderna
            var också att Försvarsmakten införde en telefonlinje för medarbetare
            som vill anmäla kränkande särbehandling.
          </p>
          <p xml:id="i-2stjcroM2LtmU78dmtzjQc">
            Det är nu fem år sedan och tyvärr finns det fortfarande en del
            kvar att göra. Att kvinnor inom Försvarsmakten utsätts för kränkande
            bemötande är egentligen ingen ny kunskap och Försvarsmakten har
            sedan tidigare ett arbete mot detta, dock med varierande framgång.
            De senaste åren har även flera rapporter om kränkande behandling
            av värnpliktiga framkommit.
          </p>
          <p xml:id="i-N8JoYKrqEE25j9N8XVCzmk">
            Försvarsmakten är en av landets största arbetsgivare och därtill
            en mycket mans­dominerad arbetsplats. I och med plikttjänstgöringen
            är det också en på många sätt unik sådan. Det är centralt att
            Försvarsmakten tar sitt uppdrag som arbetsgivare på största allvar
            och att de insatser som görs får avtryck i hela organisationen.
            Jämställdhetsarbetet får inte handla om enskilda insatser, utan
            måste vara ett prioriterat, pågående och långsiktigt arbete med
            tydliga mål och uppföljning samt en tydlig ansvarsfördelning.
            Även om var och en som är anställd inom Försvarsmakten själv ansvarar
            för att inte kliva över någon annans gränser är bristande jämställdhet
            ytterst ett organisatoriskt problem.
          </p>
          <p xml:id="i-4bLgT7r9q4KXH3x2F8cqG2">
            Försvarsmakten genomgår omfattande förändringar. Politiska satsningar
            på försvaret, en militär upprustning och regeringens ansökan om
            ett svenskt Nato­medlemskap innebär större omställningar för organisationen.
            I ett sådant arbete är det centralt att jämställdhetsarbetet ska
            finnas med i alla delar, och när försvarsbudgeten nu höjs finns
            ekonomiska resurser även för detta arbete. Arbetet för en mer
            inkluderande och demokratisk försvarsmakt ska vara systematiskt
            och genomsyra all verksamhet. Inte minst i kontakt med andra länders
            försvar i och med en eventuell Natoanslutning är det viktigt att
            jämställdhetsarbetet inte går förlorat och att Sveriges försvarsmakt
            kan vara ett föredöme gentemot andra länder när det gäller jämställdhet
            och inkludering av kvinnor på alla nivåer och befattningar.
          </p>
          <head type="h1" xml:id="i-Kfb4qevXGBxKC9Ymdapp1D">
            6 Plikttjänstgöringen
          </head>
          <p xml:id="i-J984gydEgJPESDyD4BJ6g2">
            Den 2 mars 2017 beslutade regeringen att återuppväcka värnplikten.
            Numera kallas både män och kvinnor till mönstring. Det är ett
            viktigt steg för en mer folklig förankring av det svenska försvaret.
            Vänsterpartiet var emot att värnplikten slopades och välkomnade
            att den återinfördes i ny form. Även om den nya värnplikten sker
            i relativt liten skala är den ett viktigt steg mot ett mer folkligt
            försvar. Vi vill att alla män och kvinnor i Sverige ska mönstra
            och att alla som är lämpliga ska genomföra en kortare militär
            grundutbildning. Att försvaret utgörs av människor med olika bakgrunder
            och erfaren­heter är ytterst en fråga om demokrati. Det ska vara
            möjligt att göra både militär och civil tjänstgöring. På initiativ
            från bl.a. Vänsterpartiet (försvarsutskottets betänkande 2020/21:FöU4)
            beslutade riksdagen i december 2020 att en utredning om att återinföra
            civilplikten bör göras. Civilplikten skulle ytterligare bredda
            möjligheten för alla oavsett kön och bakgrund att utbildas inom
            totalförsvaret och därmed kunna bidra till Sveriges försvar. Det
            är sannolikt att civilplikten skulle gynna kvinnors deltagande
            genom att öppna upp för fler olika typer av uppdrag och uppgifter
            än endast de militära. Vänster­partiet förväntar sig att regeringen
            snarast tillsätter en utredning om civilplikten i enlighet med
            riksdagens tidigare beslut.
          </p>
          <p xml:id="i-5CJeFPfAmCc11QkYYh3EgF">
            Förra året kallade Plikt- och prövningsverket 19 800 totalförsvarspliktiga
            till mönstring för GU21/22 och GU22/23, varav 62 procent män och
            38 procent kvinnor. Försvarsmakten har tidigare i sitt regleringsbrev
            haft ett uppdrag att arbeta för att öka antalet kvinnor på militära
            befattningar i enlighet med de kvantitativa mål som myndigheten
            fastställt. Det är någonting som saknas i regleringsbrevet för
            2022. Det finns goda skäl att tydliggöra Försvarsmaktens ansvar
            för en kvantitativ ökning av kvinnor inom hela myndighetens verksamhet
            i just regleringsbrevet.
          </p>
          <p xml:id="i-GTwUWekFZ89H2yCMsh7H2P">
            Regeringen bör därför i regleringsbrevet för Försvarsmakten 2023
            uppdra åt myndigheten att vidta åtgärder för att öka antalet kvinnor
            på militära befattningar i allmänhet och på chefsbefattningar
            i synnerhet, i enlighet med kvantitativa mål som myndigheten fastställer.
            Detta bör riksdagen ställa sig bakom och ge regeringen till känna.
          </p>
          <p xml:id="i-W3XeFp7jAk35LUMGQHVAoV">
            Även Plikt- och prövningsverket saknar uppdraget att arbeta med
            kvantitativa målsättningar för fördelningen mellan de män och
            kvinnor som rekryteras i sitt regleringsbrev. Vänsterpartiet menar
            att ett tydligt uppdrag till Plikt- och prövnings­verket bättre
            ligger i linje med de jämställdhetspolitiska målen.
          </p>
          <p xml:id="i-KqspCz6oQQTWEfx5NEk2R7">
            Regeringen bör därför i regleringsbrevet för Plikt- och prövningsverket
            2023 uppdra åt myndigheten att arbeta för en jämnare fördelning
            mellan män och kvinnor av de som rekryteras i syfte att på sikt
            uppnå en jämn könsfördelning. Detta bör riksdagen ställa sig bakom
            och ge regeringen till känna.
          </p>
          <p xml:id="i-2EnfmzkL19wS6JsRRxu3fX">
            FOI ger i sin tidigare nämnda rapport förslag på ett antal åtgärder
            för att uppnå ett jämställt försvar. Man är tydlig med att arbetet
            måste planeras och drivas som en organisationsförändring. Inte
            minst handlar det om metoder för att öka andelen kvinnor inom
            Försvarsmakten. Erfarenheter från Norge visar emellertid att enbart
            införandet av plikt även för kvinnor har en begränsad påverkan
            och att ett tydligt hinder är när befattningskraven inte är relevanta.
            Ett första steg är att slopa hinder i form av osakliga fysiska
            krav på befattningar. En modern och korrekt kravbild bör utformas
            med tanke på bl.a. teknikutveckling och den könsneutrala plikten.
            Detta är någonting som Försvars­makten och Plikt- och prövningsverket
            redan arbetar med, bl.a. genom ett forsknings­projekt.
          </p>
          <p xml:id="i-7xaSSCAFYYbaw9DqZSjepB">
            En annan avgörande faktor för vilka som söker sig till Försvarsmakten
            och för vilka som går vidare i rekryteringen vid plikttjänstgöring
            är motivationen. I dag ska stor vikt läggas vid huruvida individen
            är intresserad av att göra värnplikten eller inte. Motiva­tionen
            för att göra värnplikt är betydligt högre för män än för kvinnor.
            En ordentlig analys av motivationen i förhållande till kön är
            nödvändig för att kunna gå vidare med arbetet mot en jämställd
            rekrytering.
          </p>
          <p xml:id="i-FCPwWbUkGmaVbWNLUboeSc">
            Plikt- och prövningsverket bör få i uppdrag att under 2023 återkomma
            med en analys av rekryteringen utifrån motivation och kön. Detta
            bör riksdagen ställa sig bakom och ge regeringen till känna.
          </p>
          <p xml:id="i-2Eo3LnJkty4kuWyWVKHGsm">
            Ytterligare en rekommendation från FOI för att öka andelen kvinnor
            inom försvaret är att införa en rekryteringsmetod som möjliggör
            rekrytering av underrepresenterat kön vid lika meriter och då
            befattningskraven är fyllda. Erfarenheter visar att män premierar
            män vid tillsättandet av viktiga samhällspositioner. Positiv särbehandling
            för att jämna ut den ojämna rekryteringen är därför sannolikt
            ett verkningsfullt medel.
          </p>
          <p xml:id="i-TtC6VfjnH9yn1eRSEo6sci">
            Regeringen bör i regleringsbreven till Försvarsmakten såväl som
            till Plikt- och prövningsverket och Försvarshögskolan uppdra åt
            myndigheterna att ta fram en plan för hur de kan arbeta med positiv
            särbehandling vid rekrytering i syfte att öka andelen kvinnor
            inom organisationerna. Detta bör riksdagen ställa sig bakom och
            ge regeringen till känna.
          </p>
          <p xml:id="i-N8oEz3ieSAmB6HMew3fi6F">
            Den nuvarande värnplikten ger i egentlig mening möjlighet till
            den första allmänna värnplikten eftersom den inkluderar både män
            och kvinnor. Det ger tillsammans med andra åtgärder trots allt
            betydligt bättre förutsättningar för en jämställd försvarsmakt.
            Andelen män respektive kvinnor som gör värnplikt bör noga följas
            och utvärderas i syfte att uppnå en jämn könsfördelning.
          </p>
          <p xml:id="i-HcSPWNSU33nNfXfWnqjEos">
            Försvarsmaktens handlingsplan för jämställdhetsintegrering gäller
            under perioden 2022–2025. Planen omfattar hela myndighetens verksamhet
            och konkretiseras i en rad delmål. Den saknar dock tillräckliga
            mätbara kvantitativa och kvalitativa mål. För att kraven på delaktighet
            i FN:s resolution 1325 ska kunna uppnås måste Försvarsmaktens
            genusarbete intensifieras.
          </p>
          <p xml:id="i-3VaXxbHSSqHYcTUsrX46hk">
            Vänsterpartiet vill se en försvarsmakt där kvinnor och män är
            jämlika och där kvinnor representeras i lika hög utsträckning
            som män, oavsett befattning. När dagens nyfödda fyller 18 och
            kallas till mönstring ska de mötas av en jämställd försvarsmakt.
            Försvarsmakten har sedan 2009 ett uppdrag att öka andelen kvinnor
            på alla nivåer. Det är ett steg i rätt riktning, men vi menar
            att det svenska försvaret ska ha en högre ambitionsnivå än så.
          </p>
          <p xml:id="i-NPtuVJDdougqM6H9eeDHAi">
            Försvarsmakten bör uppdras att återkomma med en plan för hur
            man ska uppnå en jämn könsfördelning på organisationens olika
            nivåer till senast 2035. Detta bör riksdagen ställa sig bakom
            och ge regeringen till känna.
          </p>
          <p xml:id="i-QepcVGvKgsvM58WgjiAF5L">
            Försvarsmakten bör också uppdras att genomföra en årlig jämställdhetskartläggning.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-LgaR4yNdRBEvLAugdXJbrV">
            7 Kläder och utrustning för kvinnor
          </head>
          <p xml:id="i-6GqAkXhabxYWvZs6kGSHPR">
            Ett jämställdhetsproblem inom Försvarsmakten är avsaknaden av
            ändamålsenliga och passande kläder och materiel för kvinnor. Bilden
            av en soldat har under historien oftast varit en man. Därför har
            kläder och utrustning anpassats för att passa just män. Kvinnor
            behöver andra typer av kläder, framför allt underkläder, men har
            ofta även behov av både kläder, uniformer och utrustning i mindre
            storlek. Det har under en lång tid funnits brist på detta inom
            Försvarsmakten, vilket såklart får konsekvenser för både anställda
            och värnpliktiga kvinnor. I november 2021 skrev Pliktrådet en
            rapport med rubriken ”Skav, värk och underkläder åt värnpliktiga
            kvinnor”. Där konstaterade rådet, efter besök på samtliga förband,
            en allvarlig och generell brist på utrustning specifikt för kvinnor.
            Det fanns dels inte tillräckligt med underkläder, dels var de
            underkläder som delades ut alldeles för dåliga. Problemen har
            varit kända under lång tid och är så stora att kvinnliga värnpliktiga
            har fått köpa egna underkläder i stället för att använda de som
            tilldelas. Problemen gäller inte bara underkläder utan även utrustning
            som handskar, hjälmar och kroppsskydd i fel storlekar. Att upphandla
            passande modeller och sedan köpa in en tillräcklig mängd till
            både anställda och värnpliktiga kvinnor är en uppgift som helt
            enkelt måste lösas.
          </p>
          <p xml:id="i-NiH91v9aCBa4A1MqQabocy">
            Försvarsmakten måste ges ett tydligt uppdrag att omgående köpa
            in kläder och utrustning som passar för kvinnor. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-KShpeBjRDe67NsSHYojra9">
              Hanna Gunnarsson (V)
            </item>
            <item xml:id="i-GHXmuNZJxhpopWPttWa1db">
              Andrea Andersson Tay (V)
            </item>
            <item xml:id="i-EVcjRoqTox6tisnB3Pqxwf">
              Kajsa Fredholm (V)
            </item>
            <item xml:id="i-XZbvJgHDLbvTRPFeSu7SAy">
              Lotta Johnsson Fornarve (V)
            </item>
            <item xml:id="i-2gaCwLsF74q4EzpQwndg85">
              Håkan Svenneling (V)
            </item>
            <item xml:id="i-MQQBvxoWndhs7XVQMX9cEQ">
              Linda Westerlund Snecker (V)
            </item>
          </list>
        </div>
      </div>
    </body>
  </text>
</TEI>
