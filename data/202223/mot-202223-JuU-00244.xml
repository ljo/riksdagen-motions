<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-00244">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:244 av Gudrun Nordborg m.fl. (V)</title>
          <idno type="rdwebb">HA02244</idno>
          <rs type="number">244</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA02244/text</ref>
          <ref type="dokument_url_html">https://data.riksdagen.se/dokument/HA02244</ref>
          <ref type="dokumentstatus_url_xml">https://data.riksdagen.se/dokumentstatus/HA02244</ref>
          <ref type="pdf">https://data.riksdagen.se/fil/1D0EC5C8-F687-43DB-B1F5-DA14E88A3BB4</ref>
          <ref type="docx">https://data.riksdagen.se/fil/C98F07D8-6FC7-47A3-9B3C-C49E485E31FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A7ViGL48LJfoFmB3Vcm9Yw" type="signed"/>
        <correspContext corresp="i-A7ViGL48LJfoFmB3Vcm9Yw">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-G5sXExWDmZND9dzoeazjQb">
          <date when="2022-11-17"/>
          <time when="12:49:39"/>
        </correspAction>
        <correspAction type="reviewed" xml:id="i-KUqwzf28e3WpUrGuxQakfE">
          <date when="2022-11-17"/>
          <time when="15:12:07"/>
        </correspAction>
        <correspAction type="referred" xml:id="i-AqjYbbZXYeJkLMHgb86CLV">
          <date when="2022-12-01"/>
        </correspAction>
        <correspAction type="assigned" xml:id="i-6H6qV8PQhfsFqf8BCbMKma">
          <date when="2023-05-03"/>
          <time when="16:36:10"/>
        </correspAction>
        <correspContext corresp="i-6H6qV8PQhfsFqf8BCbMKma">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-65LHBYejYaWkpzqxc35mLc"/>
        <correspContext corresp="i-65LHBYejYaWkpzqxc35mLc">
          <ref type="uppgift">2022/23:JuU10</ref>
          <ref type="ref_dok_id">HA01JuU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:244 av Gudrun Nordborg m.fl. (V) Polisen</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-X2VRnuDszjY8UCbzmweJCB">
            1 Förslag till riksdagsbeslut
          </head>
          <list style="ol">
            <item xml:id="i-CFDTtSHBnNVF1DfayKdm6J">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att stärka förmågan
              till strategisk planering, styrning och verksamhetsutveckling,
              att utveckla uppföljningen och att stärka det lokala polisarbetet
              och tillkännager detta för regeringen.
            </item>
            <item xml:id="i-LdSzBMxSs5hLqyuf4ycFFp">
              Riksdagen ställer sig bakom det som anförs i motionen om att
              regeringen bör tillsätta en polisberedning i syfte att Polismyndighetens
              verksamhet, kapacitet och kompetens långsiktigt ska motsvara samhällsutvecklingen
              och tillkännager detta för regeringen.
            </item>
            <item xml:id="i-UuQ3hGiWdLVi6rmqknG8Wk">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att vidta åtgärder
              för att ge poliser i yttre tjänst tillgång till modernt administrativt
              it-stöd och tillkännager detta för regeringen.
            </item>
            <item xml:id="i-DvMVa5HJXTycsdL16KyPCu">
              Riksdagen ställer sig bakom det som anförs i motionen om att
              regeringen bör vidta åtgärder för att öka andelen administrativ
              personal i syfte att avlasta polisens arbete med administrativa
              uppgifter och tillkännager detta för regeringen.
            </item>
            <item xml:id="i-5Tmfh2cmekjtEuDA6cYhAP">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att ta fram ett
              underlag som allsidigt belyser polisers utsatthet för brott i
              tjänsteutövningen och hur sådan brottslighet påverkar enskilda
              poliser och tillkännager detta för regeringen.
            </item>
            <item xml:id="i-PxFn2NagmujuFYiSDmaB8W">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder i syfte att göra
              arbetsmiljön säkrare för poliser i yttre tjänst och tillkännager
              detta för regeringen.
            </item>
            <item xml:id="i-6CeCmvJhpsdVMfWreSw3TG">
              Riksdagen ställer sig bakom det som anförs i motionen om att
              regeringen bör inrätta en polisombudsman i syfte att stärka allmänhetens
              förtroende för polisen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JkuRLvCWHNJ5wcS4heXhoo">
            2 Inledning
          </head>
          <p xml:id="i-HX8qBMDYbg9Ldqvnjb1ouB">
            Vänsterpartiet vill ha en lokal och närvarande polis. En polis
            som känner sitt geografiska ansvarsområde, som skapar trygghet
            och stabilitet. En polis som är engagerad i sitt arbete, som har
            en hög kompetens om lokala förutsättningar och lokal brottsproblematik
            och som kan både förhindra dödsskjutningar och prata i bostadsområdets
            skola. Polisen behöver även ha god kontakt med den lokala socialförvaltningen,
            skolorna, fritids­gårdarna, fältassistenter och föreningslivet.
            Vi ser med allvar på att poliserna är för få på landsbygden och
            att avstånden är väldigt långa för vissa patruller. Vänsterpartiet
            och regeringen gjorde under tidigare mandatperiod rekordstora
            satsningar på polisen. Målet om att Polismyndigheten ska anställa
            10 000 fler till år 2024 beslutades 2017. I slutet av 2021 hade
            poliskåren vuxit med nästan 1 500 personer. Tillväxten går långsamt
            och trots stora rekryteringsinsatser står många utbildningsplatser
            tomma och poliser lämnar yrket i förtid. Under perioden 2015–2019
            lämnade fler än 2 100 poliser yrket utan att gå i pension. Av
            en undersökning som Novus gjort på uppdrag av Polisförbundet 2020
            uppgav fyra av tio poliser (42 procent) att de aktivt planerade
            för annat arbete. Vid en undersökning som publicerades av Polisförbundet
            2022 uppgav 44 procent att de aktivt planerar för ett arbetsliv
            utanför Polismyndigheten.
            <ref target="i-3sFueEnYxbDnSbghp12Fc8">
              [1]
            </ref>
            Skälen för att lämna anställningen som polis är ofta relaterade
            till arbetsmiljö och möjligheterna till karriär- och löne­utveckling.
            Att arbeta i yttre tjänst är slitsamt både p.g.a. skiftarbete
            och utmanande arbetsuppgifter. Personalomsättningen inom Polismyndigheten
            är en bekymmersam utveckling som måste brytas. För oss är det
            viktigt att det finns tillräckligt många poliser och att de poliser
            som är verksamma har en bra arbetsmiljö, att kompetens­försörjningen
            och fortbildningsnivån är god och att nya arbetsmetoder för ett
            mer effek­tivt arbete utvecklas. I den här motionen presenterar
            vi ett antal förslag på åtgärder som syftar till att skapa bättre
            förutsättningar för polisens arbete. Mer om våra förslag till
            åtgärder för att minska skjutvapenvåldet och illegal narkotikahantering
            finns att läsa i motion 2021/22:470. I motion 2021/22:916 finns
            våra förslag om kriminalvården. Fler åtgärder för att utveckla
            framtidens polis finns i motion 2021/22:454. Om polisutbild­ning
            och polisforskning skriver vi i motion 2020/21:178.
          </p>
          <head type="h1" xml:id="i-KXL4toCrFDKv9t1naHnuhu">
            3 Förbättra Polismyndighetens organisation och arbetssätt
          </head>
          <p xml:id="i-7Sc1qjemeRNVx2n1obu6NG">
            Den 1 januari 2015 ombildades Rikspolisstyrelsen, Statens kriminaltekniska
            laborato­rium och de 21 polismyndigheterna till en sammanhållen
            myndighet. Ombildningen är en av de mest omfattande och komplexa
            organisationsförändringar som genomförts inom staten på många
            år. Målsättningen var att uppnå bättre verksamhetsresultat och
            högre kvalitet i polisens arbete. Statskontoret bedömer att ombildningen
            har skapat bättre förutsättningar för polisen att bedriva sin
            verksamhet.
            <ref target="i-LmKwHACRgojdvxSwJbSNt8">
              [2]
            </ref>
            Den samlade organisa­tionen gör det lättare att använda resurserna
            på ett flexibelt sätt och den operativa led­ningen har blivit
            tydligare. Men trots de bättre förutsättningarna för verksamheten
            har inte målsättningarna om bättre verksamhetsresultat och högre
            kvalitet i polisens arbete uppnåtts. Polisens förmåga att ingripa
            mot allvarliga brott har enligt Statskontorets rapport visserligen
            stärkts, men för övriga brott är förmågan oförändrad. Polisens
            tillgänglighet och kontakterna med medborgarna har inte heller
            förbättrats på något entydigt sätt. Vidare har utredningsverksamhetens
            resultat fortsatt att försämras även efter ombildningen. Enligt
            Statskontoret finns det flera förklaringar till att målen inte
            har uppnåtts. De tre huvudsakliga skälen bedöms vara att Polismyndigheten
            inte fullt ut utnyttjar de fördelar en samlad organisation ger
            för att styra verksamheten, att det inte funnits tillräckligt
            med resurser för att infria flera av målen p.g.a. att ombildningen
            inte har frigjort resurser i förväntad omfattning och att omorganisationen
            delvis varit svårare att genomföra än beräknat. Statskontoret
            lämnar i sin slutrapport sju rekommendationer till Polismyndigheten
            för att nå målen för reformen: stärk förmågan till strategisk
            planering och styrning, stärk genomslaget för styrningen, utveckla
            uppföljningen så att den stöder verksamhetens behov, var uthållig
            i att stärka det lokala polisarbetet, fortsätt att analysera vad
            som ska vara enhetligt i organisationen, utveckla de nationella
            gemen­samma avdelningarna och undvik att it-systemen blir en flaskhals.
          </p>
          <p xml:id="i-BakkrKgL1H6zcgDumEgwCf">
            I en rapport skriven av kriminologen Jerzy Sarnecki konstateras
            att det finns en hel del berättigad kritik mot både konstruktionen
            och genomförandet av 2015 års polisreform.
            <ref target="i-E8WSRcMVgDL8iPG4U3ZQDJ">
              [3]
            </ref>
            Mycket av denna kritik framgår av de tre utvärderingsrapporter
            som Statskontoret har publicerat (Statskontoret 2016, 2017 och
            2018). Enligt Sarnecki konstruerades den nya polisverksamheten
            med stort fokus på organisationen och mindre på själva verksamhe­ten.
            Vidare borde verksamhetsutvecklingen ha fått en mer framskjuten
            plats och högre status i den nya polisorganisationen. Enligt Sarnecki
            har dock införandet av kommun­poliser, medborgarlöften och medborgardialoger
            lett till en viktig utveckling av polisens problemorienterade
            arbetssätt, vilket är positivt.
          </p>
          <p xml:id="i-2zKH9ht8jWrwq5wU1qgxYi">
            Anders Ivarsson Westerberg har också undersökt polisens omorganisation.
            <ref target="i-Amsan2jS616ugU6R3wwFYH">
              [4]
            </ref>
            I sin rapport konstaterar han att reformen fokuserade på organisationsstrukturer
            och genom­fördes med för liten hänsyn till andra dimensioner såsom
            organisationskulturer, sociala relationer eller befintliga fungerande
            grupper. Vidare gjordes hela organisationen om utan att ta hänsyn
            till försiktighetsprincipen. Det togs för lite hänsyn till befintlig
            kun­skap om omorganisationer, dels den akademiska kunskapen om
            organisationer, dels erfarenheter från andra liknande omorganisationer.
            Den nya organisationen innebar också att områden som tidigare
            legat på lokal nivå, som ungdomsbrottslighet och våld i nära relationer,
            flyttades till en central nivå. Konsekvenserna av detta blev att
            många uppfattade att de tappade den lokala förankringen som är
            viktig vid den typen av brotts­bekämpande verksamhet.
          </p>
          <p xml:id="i-7PeqX2BBrjfGFzjMH8zTxu">
            I en granskning som SVD publicerade i juni 2022 vittnar poliser
            om allvarliga brister i utredningsverksamheten. Trots de senaste
            årens resurstillskott, fler hemliga tvångsmedel och skärpt lagstiftning
            har uppklarningen av mord och skjutningar i gäng­miljö sjunkit.
            Enligt Vänsterpartiet visar detta att det är andra åtgärder som
            behövs för att minska gängbrottsligheten. Ett större fokus måste
            ligga på att stoppa nyrekryteringen av barn och unga till kriminalitet
            och andra förebyggande åtgärder. Vi anser också att hela polisorganisationen
            behöver ses över. Vi har även återkommande föreslagit att polisens
            brottsförebyggande och trygghetsskapande metoder, t.ex. bilpatrullering,
            måste ses över. Polisens arbetsmetoder bör baseras på forskning
            och utvärderingar som visar att en metod faktiskt fungerar för
            att förebygga brott och skapa större trygghet hos befolkningen.
            Andra metoder som polisen kan använda sig av är t.ex. fotpatrullering
            eller patrullering på nätet i syfte att upptäcka bl.a. gromning
            av barn och ungdomar eller andra typer av brott som begås med
            internet som brottsverktyg.
          </p>
          <p xml:id="i-UrRYE1yBET3UuMQ9H9fEhX">
            Eftersom det är angeläget att lösa de problem som uppstått i
            och med eller inte blivit lösta genom omorganiseringen anser Vänsterpartiet
            att regeringen snarast måste presen­tera förslag på åtgärder.
            Vidare är det viktigt att såväl organisation som verksamhet anpassas
            till samhällsutvecklingen och utmaningar som t.ex. digitaliseringens
            inverkan på brottslighet. Vi vill därför se en ny polisberedning
            som tar ett brett och visionärt grepp om myndighetens verksamhetsutveckling.
            Läs mer om våra förslag för polisens arbete, särskilt i socialt
            utsatta områden, i motion 2022/23:1217 Stoppa våldskulturen –
            konkreta åtgärder.
          </p>
          <p xml:id="i-UYySL3ZkFUsdghnxWJLRaK">
            Regeringen bör ge Polismyndigheten i uppdrag att stärka förmågan
            till strategisk planering, styrning och verksamhetsutveckling
            samt att utveckla uppföljningen och att stärka det lokala polisarbetet.
            Detta bör riksdagen ställa sig bakom och ge regeringen till känna.
          </p>
          <p xml:id="i-HoCHQ9wcoV1CmMa81cTYF">
            Regeringen bör tillsätta en polisberedning i syfte att Polismyndighetens
            verksamhet, kapacitet och kompetens långsiktigt ska motsvara samhällsutvecklingen.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-Nc4FnqLurYr9bVFzXgz8w9">
            4 Åtgärder för att förbättra polisens fysiska och psykosociala
            arbetsmiljö
          </head>
          <head type="h2" xml:id="i-XkvE6xGEX8khXRGt9h2SVh">
            4.1 Administrationen
          </head>
          <p xml:id="i-KTFeGEKCbmqViQSc1TiPoU">
            Polisen är en viktig del i upprätthållandet av rättsstaten, och
            det har stor betydelse att myndigheten är en attraktiv arbetsplats
            som tar väl hand om sina anställda. För att Polismyndigheten ska
            vara denna attraktiva myndighet anser Vänsterpartiet att det bl.a.
            krävs förbättringar av den fysiska och den psykosociala arbetsmiljön.
            Polisen arbetar under varierande och komplexa förhållanden som
            kan vara både psykiskt och fysiskt påfrestande. Det är därför
            av yttersta vikt att det finns relevanta och inarbetade säker­hetsrutiner,
            särskilt när det kommer till polisens arbete i olika slags utsatta
            positioner. Likaså är det viktigt att såväl tekniska som andra
            fysiska hjälpmedel och arbetsverktyg fungerar och är väl anpassade
            för polisens verksamhet. Vidare är det av vikt att det finns personal
            som arbetar särskilt med administrativt stöd inom polisen.
          </p>
          <p xml:id="i-QSbhm4fHgioXHKx4QCVRPo">
            Enligt en undersökning som Novus gjort på uppdrag av Polisförbundet
            lägger svenska poliser i dag så mycket tid på administration som
            skulle kunna utföras av civilanställda att det motsvarar nästan
            1 900 poliser per år mätt i årsarbetskraft. Det handlar om arbets­uppgifter
            som att skriva in anmälningar, registrera beslag, göra efterlysningar
            och skriva ut inspelade förhör. Enligt Polisförbundet visar ett
            tidigare räkneexempel från Uppsala att en polisstödsassistent
            frigör tid motsvarande två extra poliser i yttre tjänst.
          </p>
          <p xml:id="i-2bHo8z1UNpzCzq15yHJsQG">
            Stora delar av polisens tekniska utrustning i form av exempelvis
            datasystem är dessutom långsamma, föråldrade och icke kompatibla
            med varandra. Att rapportera in en händelserapport tar ofta onödigt
            mycket tid. Detta påverkar arbetsmiljön negativt. Den tekniska
            utrustningen ska underlätta och effektivisera arbetet, inte försvåra
            och försena det. Enligt Sarnecki finns det ett påtagligt underskott
            på it-stöd för den ordinarie polisverksamheten. Många av de existerande
            systemen är inte tillräckligt användar­vänliga. Detta beror på
            att en utveckling av it för polisiära ändamål har påbörjats sent
            och dessutom troligen försenats genom felaktiga satsningar. Sarnecki
            konstaterar att en hel del av det dagliga arbete som mycket väl
            skulle kunna tas över eller i alla fall underlättas av dagens
            it-teknik fortfarande utförs manuellt eller med hjälp av teknik
            som är kraftigt föråldrad. Som exempel kan nämnas poliser som
            själva transkriberar förhör som de har hållit, kommunikationsutrustning
            som inte kan användas för att skicka över bilder och videoinspelningar
            samt olika datasystem som inte är kompatibla med varandra och
            som ofta inte heller är användarvänliga. Vidare verkar det finnas
            en hel del modern teknik som skulle kunna användas, men personalen
            saknar kompetens att använda den och ibland även kunskap om dess
            existens. Slutsatserna bekräftas av polisens egen internrevision.
            Förutom att det krävs en modernisering av it-miljön skulle tillgång
            till mer personal som kan ge administrativt stöd, främst för poliser
            i yttre tjänst, frigöra värdefull tid för konkret polisarbete.
          </p>
          <p xml:id="i-LWU3Gk3kB1yqYko4yjSRt9">
            Regeringen bör ge Polismyndigheten i uppdrag att vidta åtgärder
            för att ge poliser i yttre tjänst tillgång till modernt administrativt
            it-stöd. Detta bör riksdagen ställa sig bakom och ge regeringen
            till känna.
          </p>
          <p xml:id="i-YQyGS75RogrHjKdGDiE7jC">
            Regeringen bör vidta åtgärder för att öka andelen administrativ
            personal i syfte att avlasta polisens arbete med administrativa
            uppgifter. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-5w4F1KDp29wrVmpmS1CJRN">
            4.2 Hot och våld mot poliser
          </head>
          <p xml:id="i-BEgK5mnRPZWGGXpA9Vwo5g">
            Poliser i yttre tjänst löper stor risk att utsättas för hot och
            våld både under ingripanden och efteråt i hämndsyfte. I juni 2021
            sköts tragiskt nog en polis till döds på öppen gata i samband
            med tjänsteutövning. Detta visar att åtgärder måste vidtas, inte
            bara för att minska skjutningarna och öka tryggheten i samhället
            utan för att förbättra polisers arbets­miljö. Sedan februari 2020
            behöver polisens och andra offentliganställdas tjänstelegiti­mationer
            inte längre innehålla ett fullständigt namn eller ett personnummer.
            Syftet är att minska de anställdas utsatthet för hot och våld
            och göra det svårare för kriminella att kartlägga och utöva påtryckningar
            mot poliser. Samtidigt som enskilda poliser måste vara möjliga
            att identifiera på ett säkert sätt är det ytterst viktigt att
            arbetsmiljön upplevs som så säker som möjligt. Riksdagen har tidigare
            riktat ett tillkännagivande till reger­ingen om att ta fram ett
            underlag som belyser polisers utsatthet för brott och därefter
            återkomma med förslag på åtgärder för att göra arbetsmiljön säkrare
            för poliser i yttre tjänst. Tillkännagivandet baserar sig på två
            motionsyrkanden från Vänsterpartiet (se mot. 2020/21:31 med anledning
            av prop. 2019/20:186 Ett förstärkt medarbetarskydd för polisanställda
            och bet. 2020/21:JuU3). Justitieutskottet hänvisar i sitt senaste
            betänkande som behandlar frågan (bet. 2021/22:JuU22) till det
            projekt om förbättrad arbetsmiljö som Polismyndigheten har bedrivit
            under flera år och så även under 2021. Syftet med projektet är
            att avsatta projektmedel ska bidra till en ambitionshöjning inom
            arbetsmiljö­området. Regeringen har 2022 gett en utredare i uppdrag
            att överväga olika författnings­ändringar för att minska offentliganställdas
            utsatthet för våld, hot och trakasserier (dir. 2022:31). Syftet
            är både att förbättra situationen för de anställda och att värna
            den offentliga verksamheten. Vi anser att detta inte är tillräckligt.
            Regeringen bör ta ett större helhetsgrepp kring problematiken
            med våld och hot mot poliser.
          </p>
          <head type="h2" xml:id="i-MpgmMYLXgG3qVGsrKGn2Q1">
            4.3 En säkrare arbetsmiljö för poliser i yttre tjänst
          </head>
          <p xml:id="i-NqfMzJ19JkgrHWR5UE1F3n">
            Utredningen Vissa polisfrågor – säkerhet vid förhör samt kränkningsersättning
            (SOU 2018:75), som låg till grund för regeringens proposition
            2019/20:186 Ett förstärkt medarbetarskydd för polisanställda,
            föreslog att en myndighet skulle få i uppdrag att utreda polisers
            utsatthet för brott. Myndigheten föreslogs ta fram ett underlag
            som allsidigt belyser polisers utsatthet för brott i tjänsteutövningen
            och hur sådan brottslighet påverkar enskilda poliser. Regeringen
            valde dock att inte gå vidare med detta förslag i propositionen.
            Vänsterpartiet anser att detta är en brist. I likhet med Polismyndigheten
            anser vi att förslaget bör genomföras. Ett sådant underlag kan
            sedan ligga till grund för åtgärder som syftar till en säkrare
            arbetsmiljö för poliser. Vänsterpartiet står bakom riksdagens
            beslut som trädde i kraft i juli 2022 om att utvidga rätten till
            kränknings­ersättning för poliser och personer inom andra yrkesgrupper
            med särskild beredskap (prop. 2021/22:198).
          </p>
          <p xml:id="i-eJyVkzqccVJAMhxSFxWrU">
            Regeringen bör ge lämplig myndighet i uppdrag att ta fram ett
            underlag som allsidigt belyser polisers utsatthet för brott i
            tjänsteutövningen och hur sådan brottslighet påverkar enskilda
            poliser. Detta bör riksdagen ställa sig bakom och ge regeringen
            till känna.
          </p>
          <p xml:id="i-BbDCXEsiVrrZQri7114Bbc">
            Regeringen bör återkomma med förslag på åtgärder i syfte att
            göra arbetsmiljön säkrare för poliser i yttre tjänst. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-Ntaj3gMSgZoLLcNm5qa3aM">
            5 Polisombudsman
          </head>
          <p xml:id="i-K7cpsaLY9CmNksecSZBuNU">
            Justitiekanslern (JK) har till uppgift att granska att de som
            utövar offentlig verksamhet, bl.a. Polismyndigheten, efterlever
            lagar och andra författningar och att de även i övrigt fullgör
            sina åligganden. JK är i princip fri att avgöra vad som ska tas
            upp till prövning och vad tillsynen ska inriktas på. Myndigheten
            koncentrerar sig i huvudsak på frågor om rättssäkerhet, yttrandefrihet,
            offentlighet och s.k. systemfel hos myndigheterna. De flesta anmälningar
            till JK leder inte till någon åtgärd. Även Justitieombudsmannen
            (JO) har tillsynsansvar över att statliga myndigheter, bl.a. Polismyndigheten,
            följer lagar och regler. JO tar årligen emot över 9 000 anmälningar
            varav drygt två tredjedelar skrivs av utan utredning. Cirka 5
            procent av anmälningarna till JO leder till kritik.
          </p>
          <p xml:id="i-HmTZVH6Vs7Dgw4YsF8kcff">
            Vänsterpartiet anser att det finns behov av en särskild instans
            som hanterar olika former av klagomål från allmänheten på polisen.
            Vi föreslår att det inrättas en ombuds­mannafunktion, en allmänhetens
            polisombudsman, till vilken medborgarna kan påtala eventuella
            brister och lämna synpunkter samt ställa frågor om polisens arbete.
            Polis­ombudsmannen bör göra systematiska uppföljningar av sitt
            arbete. Syftet är att stärka allmänhetens förtroende för polisen.
          </p>
          <p xml:id="i-354GBUXJ9WcwBYLtjRZAqN">
            Regeringen bör inrätta en polisombudsman i syfte att stärka allmänhetens
            förtroende för polisen. Detta bör riksdagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-NVrBrc9s7CFw2mGd4G1YHN">
              Gudrun Nordborg (V)
            </item>
            <item xml:id="i-UMVaxNxxiRV1i29E3tfgw">
              Nadja Awad (V)
            </item>
            <item xml:id="i-AuHWCzz8HKh6AACJyyTaDN">
              Tony Haddou (V)
            </item>
            <item xml:id="i-DxAncEQDDAYzrka36Vz4hP">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-3sFueEnYxbDnSbghp12Fc8">
              [1] Polisförbundet, Poliskår under press – en rapport om arbetsbelastning
              och löner, maj 2022.
            </note>
            <note xml:id="i-LmKwHACRgojdvxSwJbSNt8">
              [2] Statskontoret, Ombildningen till en sammanhållen polismyndighet,
              Slutrapport 2018:18.
            </note>
            <note xml:id="i-E8WSRcMVgDL8iPG4U3ZQDJ">
              [3] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6.
            </note>
            <note xml:id="i-Amsan2jS616ugU6R3wwFYH">
              [4] Anders Ivarsson Westerberg, Reform i uniform – Polisens stora
              omorganisation, Studentlitteratur, 2020.
            </note>
          </noteGrp>
        </div>
      </div>
    </body>
  </text>
</TEI>
