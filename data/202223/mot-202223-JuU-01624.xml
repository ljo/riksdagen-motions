<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-01624">
  <teiHeader>
    <fileDesc>
      <titleStmt>
        <title>Bedrägerier mot äldre</title>
        <author corresp="i-TqkCALix3mzcE3yNqV7Nee">av Martina Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1624 av Martina Johansson (C)</title>
          <idno type="rdwebb">HA021624</idno>
          <rs type="number">1624</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA021624/text</ref>
          <ref type="dokument_url_html">https://data.riksdagen.se/dokument/HA021624</ref>
          <ref type="dokumentstatus_url_xml">https://data.riksdagen.se/dokumentstatus/HA021624</ref>
          <ref type="pdf">https://data.riksdagen.se/fil/36BB94D0-E250-47B7-A677-D10368C6957C</ref>
          <ref type="docx">https://data.riksdagen.se/fil/25E8405B-DC5A-44D3-BEA8-BBE1784F8908</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J4E4nH8tVuRKFSjvNSbXW" type="signed"/>
        <correspContext corresp="i-J4E4nH8tVuRKFSjvNSbXW">
          <note type="signatory" corresp="i-TqkCALix3mzcE3yNqV7Nee"/>
        </correspContext>
        <correspAction type="submitted" xml:id="i-CcmGJvPQK5sLRwQHtD9NAF">
          <date when="2022-11-23"/>
          <time when="10:13:02"/>
        </correspAction>
        <correspAction type="reviewed" xml:id="i-MVuDyMuHUqqewmHgWx7vky">
          <date when="2022-11-23"/>
          <time when="13:22:34"/>
        </correspAction>
        <correspAction type="referred" xml:id="i-J2KoxyHXfLXwyRXLhuCPPu">
          <date when="2022-12-01"/>
        </correspAction>
        <correspAction type="assigned" xml:id="i-9E41bULbw76MDaGLhWwe2z">
          <date when="2023-09-20"/>
          <time when="15:11:24"/>
        </correspAction>
        <correspContext corresp="i-9E41bULbw76MDaGLhWwe2z">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-8nphscVjFLTsSh5vYnEbYv"/>
        <correspContext corresp="i-8nphscVjFLTsSh5vYnEbYv">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1624 av Martina Johansson (C) Bedrägerier mot äldre</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-JbB69g8zV6AGqcA6VNwr58">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9yct8fXfHntqpyxmy7KmuJ">
              Riksdagen ställer sig bakom det som anförs i motionen om att
              bedrägerier mot äldre ska rubriceras som grova brott och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3GCnCfZAjnZortjGHeKf6u">
            Motivering
          </head>
          <p xml:id="i-mUF8EEa1XJYKCCAyFndor">
            Med tilltagande ålder försvagas människans ork, och för många
            blir det också allt svårare att ta in och tolka intryck och nya
            företeelser i ens omvärld. En äldre människa som kontaktas av
            någon som verkar trovärdig och på ett övertygande sätt ber om
            en tjänst har många gånger svårt att värja sig. Det gör äldre
            till en särskilt utsatt grupp som vissa kriminella systematiskt
            väljer att utnyttja, i synnerhet skickliga bedragare.
          </p>
          <p xml:id="i-SZVWgh7FhMAzDHZtVUCrDR">
            Med de öppna, digitala söktjänster som finns idag är det bara
            några knapptryckningar bort att hitta ett antal 80-plussare i
            ett visst bostadsområde. Samtidigt serverar sök­tjänsten uppgifter
            som deras adress och telefonnummer. Därefter är det bara att skrida
            till verket, och se vilka som nappar på en uppdiktad historia,
            där bedragarens mål är att få Agda, Harry, Birgit och Sven att
            ge ett litet ”lån”. Och vips har farmor och morfar gett bort sina
            sparpengar till bedragaren.
          </p>
          <p xml:id="i-PfK7ixP9isWD6uvTx48pgS">
            I Sverige finns ligor som systematiskt begår bedrägerier mot
            äldre på liknande sätt som just beskrivits. Dessa bedrägerier
            bedöms idag vara av normalgraden, och leder för tidigare ostraffade
            personer till villkorlig dom. Detta oavsett om förövaren döms
            för att ha bedragit en eller ett dussintal äldre på samma sätt.
            Det är nämligen sällsynt att ett enskilt brottsoffer blir av med
            minst 240 000 kronor, vilket krävs för att bedöma brottet som
            grovt. Icke desto mindre innebär brottet att den äldres upplevda
            trygghet rubbas i grunden, och dessvärre bär ofta brottsoffret
            med sig känslor av skam och skuld, för att ha blivit lurad.
          </p>
          <p xml:id="i-ioBKEg5pYaiQ9Pcyk5Cre">
            Förutom blygsamma påföljder innebär dagens reglering att det
            inte går att använda ett effektivt hemligt tvångsmedel för att
            spåra den eller de personer som misstänks för dessa hänsynslösa
            brott mot äldre. Bedragarens brottsverktyg är vanligtvis en mobil­telefon,
            men för att få tillstånd till hemlig övervakning av elektronisk
            kommunikation (HÖK) krävs att det för brottet föreskrivs ett straff
            på minst sex månaders fängelse, med andra ord att brottet rubriceras
            som grovt. Att polis och åklagare inte kan få domstols tillstånd
            till HÖK i dessa ärenden försvårar deras arbete betydligt i jakten
            på bedragarna.
          </p>
          <p xml:id="i-DxZpwzL2H5vNWkxpxq5nP2">
            Det är hög tid att ändra nuvarande bedrägeribestämmelser i brottsbalken
            så att brott mot äldre medför att brottet rubriceras som grovt,
            förslagsvis genom att införa rekvisitet ”där någon utnyttjar annans
            skyddslösa ställning eller svårigheter att värja sig” som särskild
            kvalificeringsgrund för att rubricera ett bedrägeri som grovt
            brott.
          </p>
        </div>
        <div type="motSignatures">
          <list>
            <item xml:id="i-TLdKtQ5fRBL7J83UEmDq5v" who="i-TqkCALix3mzcE3yNqV7Nee">
              Martina Johansson (C)
            </item>
          </list>
        </div>
      </div>
    </body>
  </text>
</TEI>
