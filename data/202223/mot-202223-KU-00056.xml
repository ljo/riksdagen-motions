<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-00056">
  <teiHeader>
    <fileDesc>
      <titleStmt>
        <title>Grundlagsskydd för gemensam egendom</title>
        <author corresp="i-3YXCipudYA4N8ZNFk2PrxQ">av Jessica Wetterling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:56 av Jessica Wetterling m.fl. (V)</title>
          <idno type="rdwebb">HA0256</idno>
          <rs type="number">56</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HA0256/text</ref>
          <ref type="dokument_url_html">https://data.riksdagen.se/dokument/HA0256</ref>
          <ref type="dokumentstatus_url_xml">https://data.riksdagen.se/dokumentstatus/HA0256</ref>
          <ref type="pdf">https://data.riksdagen.se/fil/7A7931CC-627D-46B3-9145-A0DA47B88286</ref>
          <ref type="docx">https://data.riksdagen.se/fil/0B01106D-F9DE-4B8D-B311-03D5D7FA0297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QgzZH6Z7GSkcwpnb9Kvb15" type="signed"/>
        <correspContext corresp="i-QgzZH6Z7GSkcwpnb9Kvb15">
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
        </correspContext>
        <correspAction type="submitted" xml:id="i-H1VoAL6ZVazS66ZVQETVxV">
          <date when="2022-11-14"/>
          <time when="11:44:15"/>
        </correspAction>
        <correspAction type="reviewed" xml:id="i-8qrR7iGpE6SbFLZ4xrWwfh">
          <date when="2022-11-14"/>
          <time when="17:48:30"/>
        </correspAction>
        <correspAction type="referred" xml:id="i-5EKm94Lwtds6zjdna83ccA">
          <date when="2022-12-01"/>
        </correspAction>
        <correspAction type="assigned" xml:id="i-KBgkVpmwxdpGrjv1NodXZo">
          <date when="2023-10-31"/>
          <time when="15:50:39"/>
        </correspAction>
        <correspContext corresp="i-KBgkVpmwxdpGrjv1NodXZo">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-LunkLcmZoQNf8dyYZgPbhR"/>
        <correspContext corresp="i-LunkLcmZoQNf8dyYZgPbhR">
          <ref type="uppgift">2022/23:KU30</ref>
          <ref type="ref_dok_id">HA01KU30</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU30</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:56 av Jessica Wetterling m.fl. (V) Grundlagsskydd för gemensam egendom</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-91RSeEDrjAVZ1rnYmpnxoz">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-EoWZee8oABpx1Ne9iZ264S">
              Riksdagen ställer sig bakom det som anförs i motionen om att
              regeringen bör tillsätta en utredning som ser över frågan om hur
              ett effektivt grundlagsskydd för gemensam egendom ska utformas
              på statlig, regional och kommunal nivå och tillkännager detta
              för regeringen.
            </item>
            <item sortKey="Yrkande 2" xml:id="i-BsafY7cudeKCchyMZqGpLT">
              Riksdagen ställer sig bakom det som anförs i motionen om att
              regeringen bör återkomma med ett lagförslag som innebär att beslut
              om utförsäljning av gemensam egendom ska fattas med tre femtedelars
              majoritet alternativt med två likalydande beslut med mellanliggande
              val på statlig, regional och kommunal nivå och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-FBaR7QNJfN63hF8LXioDQt">
            2 Värna den gemensamma äganderätten
          </head>
          <p xml:id="i-QnVHZYukhoPMHffaLZdWLU">
            De senaste decennierna har politiker sålt ut stora delar av vår
            gemensamma egendom som skolor och vårdcentraler, apotek och allmännyttans
            lägenheter. SMHI sålde år 2020 sin sjöfartsservice för 5,5 miljoner
            kronor trots att den årligen gett intäkter på över 40 miljoner
            kronor.
          </p>
          <p xml:id="i-CA8pj73Ex52rHJZFwHm3wF">
            I Uddevalla såldes elva förskolor till ett företag för sitt inventariepris
            på drygt 3 miljoner kronor år 2008. Tio år senare när företaget
            hade totalt 35 förskolor i sin ägo köptes det upp av en skolkoncern
            för 239 miljoner kronor.
          </p>
          <p xml:id="i-HQD5z47s7YjxcDMaDSVNrF">
            Vantörs hemtjänst såldes ut för 70 000 kronor år 2007. Nio månader
            senare gjorde de nya ägarna en vinst på över 5 miljoner kronor.
          </p>
          <p xml:id="i-XUYhWxLNGvLXkizUSpWdCU">
            Listan kan göras lång på sådant som har sålts ut från kommuner,
            regioner (tidigare landsting) och staten. Många gånger har dessa
            privatiseringar skett långt under mark­nadspris och ofta har det
            inneburit att samhällsnyttiga funktioner slagits sönder. Utförsäljningarna
            av skolor, vårdcentraler och statliga bolag innebär att demokratin
            minskar eftersom medborgarna tappar sitt inflytande över verksamheten.
            Det som tagit flera decennier för det offentliga att bygga upp
            kan säljas ut på bara något år. Utförsälj­ningarna är mer eller
            mindre oåterkalleliga. När egendomen väl har sålts ut är det mycket
            svårt att köpa tillbaka den.
          </p>
          <p xml:id="i-4tqLFjnsiDix54k8J4fp89">
            En trend de senaste åren har varit att kommuner använt sig av
            ett upplägg som bygger på att sälja ut fastigheter eller delar
            av dem till privata aktörer för en klump­summa i betalning. Samtidigt
            har kommunerna förbundit sig att hyra in sig i lokalerna som de
            just sålt, till dyra priser och långa kontrakt. Marknaden för
            s.k. samhällsfastig­heter har expanderat kraftigt och under 2020
            privatiserades samhällfastigheter för drygt fem miljarder kronor
            i Sverige.
          </p>
          <p xml:id="i-VpXhpU6ykzscWMAMA81KaT">
            Ett uppmärksammat exempel är kulturhuset i Skellefteå som bolaget
            SBB köpte av kommunen för en dryg miljard kronor 2018. Varje år
            betalar Skellefteå kommun nästan 45 miljoner kronor i hyra till
            SBB för att få tillgång till Sara kulturhus. När hyres­kontraktet
            löper ut om 50 år har Skellefteå kommun betalat omkring 2,2 miljarder
            i hyra, vilket är mer än dubbelt så mycket som kommunen sålde
            kulturhuset för. Även Härnösands kommun har sålt ut merparten
            av verksamhetslokalerna, bl.a. skolor, förskolor och äldreboenden.
            Där konstaterar man i efterhand att nackdelarna tydligt överväger
            fördelarna med utförsäljningarna samt att det inte enbart varit
            en dålig ekonomisk affär utan att man även blivit ”hemskt beroende
            av hyresvärden” och att man fått ett begränsat utrymme att anpassa
            fastigheterna utifrån aktuella behov.
          </p>
          <p xml:id="i-MnquDWMi4dZHi8znNAX13d">
            Kommuninvests egen rapport delar slutsatsen att kommunerna själva
            bör äga sina fastigheter. Enligt rapporten talar starka skäl för
            att det blir billigare för medborgarna om staten, regionerna och
            kommunerna själva äger de fastigheter de verkar i.
            <ref target="i-MSqiQWWVEzcx5LbP13oM8V">
              [1]
            </ref>
          </p>
          <p xml:id="i-XZP4piAK7jZjGuLwyCA5Ph">
            Det är också tydligt att utförsäljningar av vår gemensamma egendom
            är mycket illa omtyckta. När Helsingborgs kommun 2020 anordnade
            en folkomröstning om försälj­ningen av Öresundskraft blev resultatet
            minst sagt tydligt. Nej-sidan fick 96,37 procent av rösterna och
            valdeltagandet på 50,06 procent var ovanligt högt.
          </p>
          <p xml:id="i-A1YWcaHdjUFR2mLunpcEpP">
            När andra partier vill minska det gemensamma ägandet, vill Vänsterpartiet
            öka det för att bättre kunna styra samhällsutvecklingen. Vi har
            gemensamt byggt upp tillgångar i form av statliga bolag för att
            kunna styra delar av samhället genom dem men också för att kunna
            inbringa mer pengar till det gemensamma för en bättre välfärd.
            Att öka det gemensamma ägandet är viktigt inte minst ur ett demokratiperspektiv.
          </p>
          <p xml:id="i-4zJSeynXKKQpwLUb5ng7Uy">
            I dag skyddar grundlagen den privata äganderätten, men det saknas
            ett skydd för det som vi äger tillsammans. Vänsterpartiet anser
            att den gemensamma äganderätten behöver förstärkas och vi vill
            därför införa ett grundlagsskydd för gemensam egendom. Skyddet
            ska gälla på såväl statlig som regional och kommunal nivå. Vi
            vill att en utredning ser över hur ett grundlagsskydd för gemensamt
            ägd egendom ska kunna uppnås. Ett sådant skydd kan exempelvis
            ske genom ett tillägg i regeringsformen (RF) i det avsnitt som
            reglerar det privata egendomsskyddet och allemansrätten. För att
            det inte ska gå att runda ett sådant skydd genom att dela upp
            en försäljning i flera mindre steg bör det även finnas särskilda
            regler för vilken egendom som ska räknas till en och samma försäljning.
            De regler för vad som räknas som en och samma upphandling skulle
            kunna fungera som en modell.
          </p>
          <p xml:id="i-57PJyXTxoQW2Rnu5nBJCHo">
            Regeringen bör tillsätta en utredning som ser över frågan om
            hur ett effektivt grundlagsskydd för gemensam egendom ska utformas
            på statlig, regional och kommunal nivå. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-UPY3aLwZM47Zyt3UeGb2bn">
            2.1 Riksdagens beslut i frågor som rör utförsäljning av gemensam
            egendom ska fattas med kvalificerad majoritet
          </head>
          <p xml:id="i-N5bT8HBHXWLrXcJKxkxh71">
            Det är i dag enkelt för beslutsfattarna att sälja ut gemensam
            egendom. För statlig egendom gäller 9 kap. 9 § regeringsformen
            som anger att ”Riksdagen beslutar om grunder för förvaltningen
            av och förfogandet över statens tillgångar.” Riksdagen har med
            stöd av denna paragraf beslutat att reglera förfarandet närmare
            i budgetlagen. Enligt den har regeringen rätt att besluta om försäljning
            av aktier eller andelar i ett företag där staten har mindre än
            hälften av aktierna, om inte riksdagen har bestämt annat för företaget.
            För företag där staten har hälften eller mer av rösterna för samtliga
            aktier eller andelar krävs riksdagsbeslut för att sälja ut eller
            på annat sätt minska statens andel. Alla dessa riksdagsbeslut
            tas med enkel majoritet.
          </p>
          <p xml:id="i-WBS4acF3MFB46aTz3m14H2">
            Försäljning av kommunal egendom sker även den med enkel majoritet.
            Sådan försäljning regleras i dag i kommunallagen som i princip
            bara innebär att utförsäljningar inte får göras så att det otillbörligt
            gynnar någon. Men kommuner och landsting/regio­ner har upprepade
            gånger ändå brutit mot detta.
          </p>
          <p xml:id="i-92C45otZhsb4gK7ufN6xkd">
            Som en del i grundlagsskyddet för gemensam egendom anser vi att
            det bör ske en ändring av regeringsformens regler som rör majoritetsförhållandena
            vid riksdagens beslutsfattande. Huvudregeln enligt RF är att riksdagen
            fattar beslut med enkel majoritet (4 kap. 7 § RF), men i vissa
            fall kan riksdagen fatta beslut med kvalificerad majoritet (8
            kap. 17 § RF).
          </p>
          <p xml:id="i-PchDVRKLisHPJUSZ39nyS">
            Vänsterpartiet anser att riksdagens beslut i frågor som rör utförsäljning
            av gemensam egendom alltid ska fattas med kvalificerad majoritet,
            för att förhindra att försäljningarna ska kunna ske alltför enkelt.
            Vi föreslår att det för beslut om att sälja ut gemensamt ägd egendom
            krävs tre femtedelars majoritet, alternativt två likalydande beslut
            med mellanliggande val så att väljarna får möjlighet att avgöra.
            Något av dessa villkor måste vara uppfyllt. Detta skydd ska föras
            in i grundlagen och gälla på såväl statlig som regional och kommunal
            nivå. Genom att skyddet förs in i grundlagen kan det inte upphävas
            med ett enkelt majoritetsbeslut. Skyddet ska gälla gemensamt ägd
            egendom vars värde överskrider en viss beloppsgräns. För att undvika
            att man går runt skyddet genom att dela upp en försäljning i flera
            mindre steg, bör särskilda regler införas för vad som räknas som
            en och samma försäljning. Reglerna för vad som räknas som en och
            samma upphandling kan fungera som förebild.
          </p>
          <p xml:id="i-MTLcxh7WUuSU3A6vWf7nvf">
            Regeringen bör återkomma med ett lagförslag som innebär att beslut
            om utförsälj­ning av gemensam egendom ska fattas med tre femtedelars
            majoritet alternativt med två likalydande beslut med mellanliggande
            val på statlig, regional och kommunal nivå. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-5rjJgbFAJ82HT6ZhVVMaaj">
              Jessica Wetterling (V)
            </item>
            <item xml:id="i-PLAtwKZcEjFLr8B73LJR35">
              Nadja Awad (V)
            </item>
            <item xml:id="i-7nyVB1qzWiHpMsH8grJEys">
              Tony Haddou (V)
            </item>
            <item xml:id="i-BSSZW5BrdzJvSGRcuXJugE">
              Gudrun Nordborg (V)
            </item>
          </list>
        </div>
        <div type="motNotes">
          <noteGrp>
            <note xml:id="i-MSqiQWWVEzcx5LbP13oM8V">
              [1] Kommuninvest. Att äga eller hyra sina verksamhetslokaler
              – hur ser kalkylerna ut i kommunsektorn? Fokusrapport 2021-04-14.
            </note>
          </noteGrp>
        </div>
      </div>
    </body>
  </text>
</TEI>
