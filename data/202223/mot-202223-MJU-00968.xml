<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-00968">
  <teiHeader>
    <fileDesc>
      <titleStmt>
        <title>Återupprätta torvbruket utan avkall på miljö och klimat</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:968 av Martin Kinnunen m.fl. (SD)</title>
          <idno type="rdwebb">HA02968</idno>
          <rs type="number">968</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/HA02968/text</ref>
          <ref type="dokument_url_html">http://data.riksdagen.se/dokument/HA02968</ref>
          <ref type="dokumentstatus_url_xml">http://data.riksdagen.se/dokumentstatus/HA02968</ref>
          <ref type="pdf">http://data.riksdagen.se/fil/81E8FA3F-7153-4991-9E76-9E3F5C54BFF4</ref>
          <ref type="docx">http://data.riksdagen.se/fil/B0C9943F-3570-44F4-8887-0746D833269B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Aom2r9CSQGi7yhNDjnA4qS</idno>
            <name>Elsa Widding</name>
            <state type="partyAffiliation" ref="Q504069">
              <desc>-</desc>
            </state>
          </person>
          <person gender="woman">
            <idno>i-4ZkLHMg6vPcEX3Frt3eS97</idno>
            <name>Beatrice Timgren</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QzS49niyF2ew836UYCN9H" type="signed"/>
        <correspContext corresp="i-QzS49niyF2ew836UYCN9H">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-Aom2r9CSQGi7yhNDjnA4qS"/>
          <note type="signatory" corresp="i-4ZkLHMg6vPcEX3Frt3eS97"/>
          <note type="signatory" corresp="i-DNNiNSDxQTnBcHkT2viXX4"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction type="submitted" xml:id="i-8UzmFAcZR5p1burE4LTCXo">
          <date when="2022-11-22"/>
          <time when="12:08:59"/>
        </correspAction>
        <correspAction type="reviewed" xml:id="i-8mR7QbmnA6RV8XNa3oW7P7">
          <date when="2022-11-23"/>
          <time when="10:41:36"/>
        </correspAction>
        <correspAction type="referred" xml:id="i-4YidWv9Tmms8uSgbx4UxSh">
          <date when="2022-12-01"/>
        </correspAction>
        <correspAction type="assigned" xml:id="i-Qut9SLDEihot2ewzKs42iV">
          <date when="2023-08-04"/>
          <time when="10:54:03"/>
        </correspAction>
        <correspContext corresp="i-Qut9SLDEihot2ewzKs42iV">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-DvYWZMJ44ZrRj1vvmL6wRC"/>
        <correspContext corresp="i-DvYWZMJ44ZrRj1vvmL6wRC">
          <ref type="uppgift">2022/23:MJU13</ref>
          <ref type="ref_dok_id">HA01MJU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5JXtS5BCS7syjAUcy3shjK"/>
        <correspContext corresp="i-5JXtS5BCS7syjAUcy3shjK">
          <ref type="uppgift">2022/23:MJU16</ref>
          <ref type="ref_dok_id">HA01MJU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU16</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Jo8pZgs376J5cJDuNqYtFC"/>
        <correspContext corresp="i-Jo8pZgs376J5cJDuNqYtFC">
          <ref type="uppgift">2022/23:NU17</ref>
          <ref type="ref_dok_id">HA01NU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU17</ref>
          <ref type="ref_dok_titel">Kompletterande bestämmelser till EU:s gaslagringsförordning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HTP3VouickCbU7mpQhX3q"/>
        <correspContext corresp="i-HTP3VouickCbU7mpQhX3q">
          <ref type="uppgift">2022/23:NU4</ref>
          <ref type="ref_dok_id">HA01NU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU4</ref>
          <ref type="ref_dok_titel">2022 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2UVjeWz3BfArGVgmHY1Tsd"/>
        <correspContext corresp="i-2UVjeWz3BfArGVgmHY1Tsd">
          <ref type="uppgift">2022/23:NU9</ref>
          <ref type="ref_dok_id">HA01NU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU9</ref>
          <ref type="ref_dok_titel">Genomförande av elmarknadsdirektivet när det gäller leverans av el och aggregeringstjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:968 av Martin Kinnunen m.fl. (SD) Återupprätta torvbruket utan avkall på miljö och klimat</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-MSWLaQuc633Hw68zVXktow">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-5u4EzEVYRk8yXV8KSdseps">
              Riksdagen ställer sig bakom det som anförs i motionen om att
              tillsätta en utredning om hur Sveriges tillvaratagande av torv
              som växttorv i form av odlingssubstrat och strömaterial inom djurhållningen
              samt som energitorv i kombination med trädbränsle på bästa sätt
              kan ökas, och detta tillkännager riksdagen för regeringen.
            </item>
            <item sortKey="Yrkande 2" xml:id="i-AMY3JsxH66T72iT3MK2Q9r">
              Riksdagen ställer sig bakom det som anförs i motionen om att
              tillståndsverksamheten för torvbruk behöver utredas med syftet
              att förenkla att få tillstånd på härför lämpliga marker över hela
              landet och tillkännager detta för regeringen.
            </item>
            <item sortKey="Yrkande 3" xml:id="i-S5q8KBEp6dnCeZppNwqqUL">
              Riksdagen ställer sig bakom det som anförs i motionen om behovet
              av enhetlig terminologi av myndigheter vid tillståndsprövning
              och som anpassas efter den nomenklatur som anges i propositionen
              ”En samlad torvprövning” och miljöbalken med tillhörande förordningar,
              så att man talar om torvbruk och skörd och utvinning av torv,
              och detta tillkännager riksdagen för regeringen.
            </item>
            <item sortKey="Yrkande 4" xml:id="i-TBDjrMrg1whVSaEUShC7eQ">
              Riksdagen ställer sig bakom det som anförs i motionen om att
              konsekvenserna av Ukrainakrisen för svensk energiförsörjning och
              energisäkerhet i förhållande till möjligheten att säkerställa
              och öka nyttjandet av torv som energitorv bör utredas skyndsamt,
              och detta tillkännager riksdagen för regeringen.
            </item>
            <item sortKey="Yrkande 5" xml:id="i-ALYFq82mFVdzrHsM7B4NoL">
              Riksdagen ställer sig bakom det som anförs i motionen om att
              konsekvenserna av Ukrainakrisen för svensk livsmedelssäkerhet
              i förhållande till möjligheten att säkerställa och öka nyttjandet
              av torv som odlingssubstrat bör utredas skyndsamt, och detta tillkännager
              riksdagen för regeringen.
            </item>
            <item sortKey="Yrkande 6" xml:id="i-TaHTUHSAStmPH6ve9zgCK2">
              Riksdagen ställer sig bakom det som anförs i motionen om att
              torvens nytta som additiv i fastbränslepannor bör utredas skyndsamt
              med syftet att undersöka om energitorv upp till en viss procentsats
              i bränslet kan klassificeras som ett additiv likt exempelvis svavel
              i dag och tillkännager detta för regeringen.
            </item>
            <item sortKey="Yrkande 7" xml:id="i-VNKqfzVwzRewmwkpAwaU2u">
              Riksdagen ställer sig bakom det som anförs i motionen om att
              redan dikade torvmarker där markanvändningen överförts till skogs-
              eller jordbruk ska definieras som just mark för skogs- eller jordbruk
              och inte såsom naturtypen våtmarker och tillkännager detta för
              regeringen.
            </item>
            <item sortKey="Yrkande 8" xml:id="i-N7Qy6vbnx484kZzMfYhrxF">
              Riksdagen ställer sig bakom det som anförs i motionen om att
              tillstånd till torvbruk ska kunna sökas utan föregående erhållen
              dispens från miljöbalkens bestämmelser om markavvattning, för
              att på så sätt säkerställa att en ordentlig utredning av för-
              och nackdelar med det aktuella projektet genomförs, och detta
              tillkännager riksdagen för regeringen.
            </item>
            <item sortKey="Yrkande 9" xml:id="i-ArthZgnohmP3s8ziYeJ2Pf">
              Riksdagen ställer sig bakom det som anförs i motionen om att
              marker som tidigare avvattnats för skogs- eller jordbruk inte
              ska definieras som ”kvarvarande våtmarker”, utan som marker med
              den pågående markanvändning de faktiskt har, exempelvis skogsbruk,
              och detta tillkännager riksdagen för regeringen.
            </item>
            <item sortKey="Yrkande 10" xml:id="i-Qyf3PKR9SJj7hhFSFTkZhy">
              Riksdagen ställer sig bakom det som anförs i motionen om att
              tillståndsansvarig myndighet vid avslag på ansökan om torvbruk
              för en given mark ska anvisa förslag på alternativa marker och
              tillkännager detta för regeringen.
            </item>
            <item sortKey="Yrkande 11" xml:id="i-PpjyYs2Y2ZiUcjdeg1WymG">
              Riksdagen ställer sig bakom det som anförs i motionen om att
              markägare, producenter och myndigheter tillsammans bör söka efter
              lämpligaste metod för efterbehandling efter avslutad torvskörd
              i varje aktuellt fall och tillkännager detta för regeringen.
            </item>
            <item sortKey="Yrkande 12" xml:id="i-6JiAiG4Th11e15946qAs9T">
              Riksdagen ställer sig bakom det som anförs i motionen om torvens
              roll som beredskapsbränsle och tillkännager detta för regeringen.
            </item>
            <item sortKey="Yrkande 13" xml:id="i-WykeTSLa4vVe22eTrbHepN">
              Riksdagen ställer sig bakom det som anförs i motionen om att
              regeringen ska ålägga Sveaskog att anvisa marker för torvbruk
              på de marker Sveaskog förfogar över och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-4K83sshzdd67yjTHMrzFSG">
            Torven är viktig som odlingssubstrat och för energiproduktion
          </head>
          <p xml:id="i-9DH9ABfxVwFRGCRLrNHzAW">
            Torv är den råvara som representerar den största volymen på den
            europeiska marknaden vad gäller odlingssubstrat och står för i
            storleksordningen två tredjedelar av den totala volymen. Alternativ
            till torv inom odlingsindustrin är högkvalitativ kompost, som
            också är en bristvara. Biokol är också ett alternativ, men det
            är en lösning som kräver en mycket längre och mer komplex logistik.
            Mineralull, perlit, bark, importerad kokosfiber och träfiber är
            andra alternativ. Alla material har en påverkan på klimat och
            miljö men denna påverkan måste ställas i förhållande till nyttan
            materialet ger. Torvens unika positiva egenskaper överväger de
            negativa.
          </p>
          <p xml:id="i-HGKBB7bhghB2x9jt1AdYz4">
            De länder är mest beroende av den svenska odlingstorven är förutom
            Sverige framför allt Danmark, Norge, Nederländerna och Tyskland.
            I både Nederländerna och Tyskland har importen av svensk torv
            ökat de senaste åren. Den importerade svenska torven blandas upp
            och skickas vidare till ett flertal länder världen över för att
            användas inom odlingsindustrin. Förutom Sverige skördar även Estland,
            Lettland, Litauen, Polen, Tyskland, Irland, Ryssland, Finland,
            Sverige och Kanada torv till den europeiska lantbruks- och odlingssektorn.
            Tillgång till odlingssubstrat av hög kvalitet är också helt avgörande
            för att EU:s gröna deal ska kunna genomföras, inklusive form av
            grönare städer och hälsosamma livsmedel.
          </p>
          <p xml:id="i-PCNmha1cq1KeJ3JJpVVzDc">
            En stor fördel med torv är att den teoretiskt sett är tillgänglig
            i enorma volymer. Den är också en av de mest pålitliga produkter
            när det gäller att producera rena, hälsosamma livsmedel effektivt
            och utan pesticider eller andra förorenade element. Torven har
            dessutom de positiva egenskaperna att den magasinerar värdefulla
            resurser som vatten och gödningsmedel väl samt att det är enkelt
            att recirkulera vatten och näring i odlingssystemen när torv används
            som odlingssubstrat. En annan fördel är att torven går att använda
            i små volymer, per planta, tack vare dess höga kapacitet att magasinera
            vatten. Vid import och export av torv som råmaterial kan den fraktas
            i stora och mer miljövänliga fartyg, i form av komprimerade balar.
            Torv som odlingssubstrat bidrar till miljömässigt renare odling
            och till miljövänliga transporter.
          </p>
          <p xml:id="i-LVU7ZT1ADtxn47AMeJ1oxg">
            Torven är också en förutsättning för odlingen av skogsplantor
            i Sverige. Varje år planteras i landet omkring 380 miljoner skogsplantor
            i torvbaserad jord. För varje avverkat träd planteras cirka tre
            nya träd. Varje planta måste gro för att det ska löna sig och
            torv av hög kvalitet är det substrat som har de bästa egenskaperna
            för detta.
          </p>
          <p xml:id="i-LJ2SvFHsedWtFecbLdvJqr">
            Som energikälla är torven både fossilfri och förnybar. Användningen
            av energitorv har under de senaste åren minskat kraftigt, vilket
            är onödigt och olyckligt. Om energitorven som energislag tillåts
            försvinna, går Sverige miste om ett lagringsbart, närproducerat
            och förnybart biomaterial för energiproduktion som dessutom kan
            vara av oerhörd vikt vid kris och beredskap förutsatt att utrustningen
            då finns tillgänglig för att nyttja den. Dessutom minskar effektiviteten
            i fastvärmepannor om inte torv eller liknande additiv tillsätts,
            och pannorna rostar också snabbare. Torven skulle kunna spela
            en mycket större roll som leverantör av värme och el i Sverige,
            men istället minskar dess användning oroande snabbt. Det är olyckligt
            av en lång rad skäl, inte minst ur beredskapssynvinkel.
          </p>
          <head type="h1" xml:id="i-LUom2URju45RaCVyX9frK5">
            Torvmarker och torvskörd i Sverige
          </head>
          <p xml:id="i-4UULHP9AhouBX7Wmuioabm">
            Torvmarker är en av de vanligaste marktyperna i Sverige. Torvmark
            täcks av ett täcke av växtdelar som på grund av brist på syre
            endast delvis har förmultnat. Omkring 6,4 miljoner hektar eller
            cirka 12 procent av Sveriges landyta beräknas vara torvmark med
            torv tjockare än 30 cm. Dessutom finns stora områden med tunnare
            torvtäcken. Torven tillväxer ständigt och binder därmed koldioxid
            från atmosfären. I hela landet uppskattas torvtillväxten till
            drygt 20–40 miljoner kubikmeter per år och denna tillväxt bidrar
            till att binda en mycket stor mängd koldioxid från atmosfären.
          </p>
          <p xml:id="i-SzF38LhLRkWeyM1MKjYxed">
            Samtidigt finns stora arealer tidigare dikad torvmark, uppskattningsvis
            över två miljoner hektar, som istället har ett nettoläckage av
            växthusgaser. Åtgärder för att minska växthusgasläckaget från
            dessa skulle minska Sveriges nettoutsläpp.
          </p>
          <p xml:id="i-3aQJfYzLy1EQajQ91ya2eh">
            Torv skördas enbart på marker som redan är dikade, oftast för
            jord- och skogsbrukets skull. Idag används en oerhört liten del
            av de dikade torvmarkerna, blott omkring 10 000 hektar, för torvskörd.
            Att öka torvskördarna står därför på intet sätt i motsatsställning
            till att minska växthusgasutsläppen från tidigare dikade torvmarker.
            Tvärtom är de obligatoriska efterbehandlingarna efter avslutad
            torvskörd ett effektivt redskap när det gäller att minska växtgasutsläppen.
            Torvskörd är överhuvudtaget inte kopplat till odikade torvmarker.
          </p>
          <head type="h1" xml:id="i-66sy94guSvLr5CipkLWH81">
            Sverige har andra förhållanden än länder i centrala Europa
          </head>
          <p xml:id="i-LANdT3LsRUQiTYGGvMHou6">
            Orörda torvmarker är värdefulla eftersom de utgör en viktig livsmiljö
            för många djur- och växtarter. Det är i det sammanhanget mycket
            viktigt att notera att Sverige och Finland skiljer sig från andra
            länder inom EU genom sina mycket stora arealer torvmarker.
          </p>
          <p xml:id="i-9QYvDG5Q91Vf5GEypTHhQs">
            Det är viktigt att ta hänsyn till dessa förhållanden så att inte
            svensk policy beträffande torvmarker blir en dålig kopia av politiken
            i länder med helt andra förutsättningar. Tyvärr finns en tendens
            till onödig likriktning inom EU som gör det svårt för unionen
            att dra full nytta av sina regionala skillnader.
          </p>
          <p xml:id="i-LzbhRR7oa9UXzB27M956tS">
            Stora insatser görs idag för att skydda och återställa våtmarker
            av olika slag och här gör även Sverige mycket stora ansträngningar.
            Det finns dock ingen anledning att för den skull sluta skörda
            torv på en del av de redan dikade torvmarkerna, våra torvmarker
            utnyttjas till en oerhört liten del. Inte heller minskar torvarealen
            i Sverige, vilket sker i ett antal andra länder.
          </p>
          <head type="h1" xml:id="i-41Tz3A5KvXJXbgSCkcPgfL">
            Åtgärder för att öka torvbruket
          </head>
          <p xml:id="i-4PuUPmX66tmWwxyRBx4yUg">
            Fram till årsskiftet 2016/2017 tillät en särskild torvlag i princip
            vem som helst att söka koncession på torv. Sverigedemokraterna
            konstaterar att efter torvlagens uppgående i Miljöbalken, så har
            det blivit oerhört mycket svårare att få tillstånd till torvproduktion
            och detta har lett till att hela branschen nu är hotad.
          </p>
          <p xml:id="i-686EAc2KvrNV7E3QUuKVBH">
            Detta anser Sverigedemokraterna vara orimligt och missriktat.
            Ett ökat torvbruk från dagens mycket låga nivå behöver uppmuntras
            av samhället, då torven fyller nyttiga funktioner och då torvmarker
            inte är en bristvara i Sverige. Det är i detta sammanhang värt
            att understryka att tillvaratagandet och förädlingen av torv i
            Sverige endast sker på torvmarker som sedan tidigare har varit
            påverkade av dikning, därtill ofta med statliga bidrag, eller
            av tidigare torvproduktion. Det har tyvärr blivit allt svårare
            att få tillstånd till torvbruk och den här utvecklingen behöver
            skyndsamt vändas.
          </p>
          <p xml:id="i-MyEtzybsjH2zrJenmXFfd1">
            Först och främst behöver därför nu en bred utredning tillsättas
            om hur Sveriges tillvaratagande av torv som växttorv i form av
            odlingssubstrat och strömaterial inom djurhållningen samt som
            energitorv i kombination med trädbränsle på bästa sätt kan ökas.
          </p>
          <p xml:id="i-HntRvH5gAUcGuw28of29Kz">
            Därför behöver nu tillståndsverksamheten för torvbruk utredas
            med syftet att göra det lättare och enklare att få tillstånd på
            härför lämpliga marker över hela landet.
          </p>
          <p xml:id="i-E82YLm8rEDAQDqzAzMXX9M">
            Nyttjande av torv har kommit att få en klang av att man utnyttjar
            en engångsresurs, när det i själva verket handlar om en grön,
            växande sådan. Därför behöver den terminologi som används av myndigheter
            vid tillståndsprövning anpassas efter den nomenklatur som anges
            i propositionen ”En samlad torvprövning” och Miljöbalken med tillhörande
            förordningar, så att man talar om torvbruk och skörd och utvinning
            av torv.
          </p>
          <p xml:id="i-GqB9akdCwmTVD3yJWcrz2v">
            Under sommaren 2022 har reservkraftverket i Karlshamn eldats
            med fossil olja samtidigt som det icke-fossila inhemska alternativet
            torv till största delen har negligerats. Energitorven är inhemsk,
            lagringsbar och icke-fossil, samt kan enkelt lagras i upp till
            fem år utan att energiinnehållet försämras eller påverkas. Efter
            denna sommar med energikris behöver konsekvenserna av Ukrainakrisen
            på svensk energiförsörjning och energisäkerhet i förhållande till
            möjligheten att säkerställa och öka nyttjandet av torv som energitorv
            utredas skyndsamt.
          </p>
          <p xml:id="i-EWPCvrJDUfeC79toKZoBPm">
            På liknande sätt behöver lärdomarna från Ukrainakrisen på svensk
            livsmedels­säkerhet utredas, i förhållande till möjligheten att
            säkerställa och öka nyttjandet av torv som odlingssubstrat.
          </p>
          <p xml:id="i-4v8Ttxix2kQCmQWhKKx5sW">
            Vid användning av torv i fastbränslepannor gör den stor nytta
            genom att hindra rost i pannorna och ökar effektiviteten i pannorna
            med i storleksordningen tio procent. Fossilt svavel har liknande
            användningsområde och klassificeras som ett additiv, vilket ger
            det importerade svavlet stora konkurrensfördelar gentemot inhemsk
            energitorv. När torv på detta sätt ersätts med importerat fossilt
            svavelgranulat uteblir dock torvens samförbrän­ningseffekt. Det
            behöver därför utredas om energitorv upp till en viss procentsats
            i bränslet också den kan klassificeras som ett additiv.
          </p>
          <p xml:id="i-GiZtVARmQuYtwupms5eqrW">
            Det har blivit mycket svårare att få tillstånd till torvskörd,
            trots att det är så små arealer som det handlar om och trots att
            torven verkligen behövs. Därför behöver tillståndsverksamheten
            ses över. Redan dikade torvmarker där markanvändningen sedan tidigare
            har ändrats till skogs- eller jordbruk, bör rimligen definieras
            som just mark för skogs- eller jordbruk och inte såsom naturtypen
            våtmark, vilket skulle kunna göra det enklare att få tillstånd
            för torvbruk.
          </p>
          <p xml:id="i-4jSiFovk5g8KoUeef5TDtY">
            Tillstånd till torvbruk ska dessutom kunna sökas utan föregående
            erhållen dispens från miljöbalkens bestämmelser om markavvattning.
            Idag stannar tillståndsprocessen redan där, trots att det rör
            sig om redan dikade marker, det är ju bara på sådana som torvtäkter
            planeras. Om tillstånd istället skulle kunna sökas utan denna
            dispens, skulle det säkerställas att en ordentlig utredning av
            för- och nackdelar med det aktuella projektet genomförs i samband
            med prövningen av tillståndsmyndigheten, innan beslut tas.
          </p>
          <p xml:id="i-PE6jqbpQ18UbsrCTGvYCbQ">
            Marker som skulle kunna vara lämpliga för torvskörd och som tidigare
            avvattnats för skogsbruk eller för jordbruk definieras idag inkorrekt
            som ”kvarvarande våtmarker”. De borde rimligen definieras med
            den pågående markanvändning de faktiskt vanligen har och har haft
            sedan de en gång dikades, exempelvis som marker ägnade för jord-
            eller skogsbruk.
          </p>
          <p xml:id="i-74xjVt35YAErg7qqieFF4J">
            Sverigedemokraterna vill att myndigheter som arbetar med företagande
            på landsbygden ska ha ett främjandeuppdrag, det vill säga de ska
            i första hand verka för att ekonomiskt nyttiga och sysselsättningsskapande
            verksamheter får bedrivas, men så miljömässigt skonsamt som möjligt.
            I linje med detta bör den tillståndsansvariga myndigheten, efter
            att ha meddelat avslag på ansökan om torvbruk på en given mark,
            anvisa förslag på alternativa lämpliga marker.
          </p>
          <p xml:id="i-FqyaXpBCKXKPvk8phkdJ6G">
            Efter nyttjande ska markerna där torv skördats efterbehandlas.
            Dikade tidigare nyttjade torvmarker ska kunna efterbehandlas med
            olika metoder, bl.a. återvätning, skapande av ny våtmark, skogsodling
            och skapande av solcellsparker. Markägare, torvproducenter och
            myndigheter bör tillsammans söka efter lämpligaste metod i varje
            aktuellt fall för sådan efterbehandling. En lösning överallt är
            knappast den bästa lösningen.
          </p>
          <p xml:id="i-Guxpn1YjxUFFtEk7qVePuQ">
            Vi vet inte idag hur framtidens energimix kommer att se ut eller
            hur sårbar den kommer att vara. Vi kan dock vara säkra på att
            i en tid när samhället blir alltmer beroende av energi, så kommer
            tillgången på sådan vid olika slags kriser att vara avgörande
            för samhällets motståndskraft. Därför är det oerhört viktigt att
            utreda vad som behövs i form av befintlig utrustning för att torven
            ska kunna fylla sin potentiella roll som beredskapsbränsle.
          </p>
          <p xml:id="i-PNLDrGz2L5ub8JywGLqE3e">
            Torvbruket i Sverige idag är hotat, trots att det är viktigt
            såväl som odlingssubstrat och som energikälla. Att så har kunnat
            bli fallet är djupt olyckligt och faktiskt helt onödigt. En åtgärd
            som regeringen nu bör genomföra för att bidra till att minska
            den akuta brist på marker godkända för torvbruk som nu råder,
            är att snarast ålägga statliga Sveaskog att skyndsamt anvisa marker
            lämpliga för torvbruk på sina markinnehav och i samverkan med
            torvföretagen.
          </p>
        </div>
        <div type="motSignatures">
          <list>
            <item xml:id="i-VtmoUvnYmBJBmwS93VnSuo" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-SATtw2eiwaoPG3rZcz2zCF" who="i-5ZFvYGqAt58ARxiYtJEYLV">
              Staffan Eklöf (SD)
            </item>
            <item xml:id="i-4hJs5HrwhgRHkLSYWkKmLs" who="i-Aom2r9CSQGi7yhNDjnA4qS">
              Elsa Widding (SD)
            </item>
            <item xml:id="i-9Z3sSQF9ptuhND4dnx7CiQ" who="i-4ZkLHMg6vPcEX3Frt3eS97">
              Beatrice Timgren (SD)
            </item>
            <item xml:id="i-WZsaV469QcG9qjC22erUV7" who="i-DNNiNSDxQTnBcHkT2viXX4">
              Björn Tidland (SD)
            </item>
            <item xml:id="i-XcGMwZUz9U8u15p1UDrVcg" who="i-TFG2PW7ay7mUZBy2GoJDbV">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
