<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-01246">
  <teiHeader>
    <fileDesc>
      <titleStmt>
        <title>Hållbart skogsbruk för biologisk mångfald och klimatet</title>
        <author corresp="i-U8W4uUAKEoMtNdRs3JJRK8">av Kajsa Fredholm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1246 av Kajsa Fredholm m.fl. (V)</title>
          <idno type="rdwebb">HA021246</idno>
          <rs type="number">1246</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA021246/text</ref>
          <ref type="dokument_url_html">https://data.riksdagen.se/dokument/HA021246</ref>
          <ref type="dokumentstatus_url_xml">https://data.riksdagen.se/dokumentstatus/HA021246</ref>
          <ref type="pdf">https://data.riksdagen.se/fil/46B7109E-4ECA-464D-B9B1-C4625FF50989</ref>
          <ref type="docx">https://data.riksdagen.se/fil/21F9438F-CFDF-43B0-B68C-23BF3021E1FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-63HVFjJ8x7Vt38Fa3ewsmP" type="signed"/>
        <correspContext corresp="i-63HVFjJ8x7Vt38Fa3ewsmP">
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction type="submitted" xml:id="i-Gn3cFgFWHpd9CABnyfYzaS">
          <date when="2022-11-22"/>
          <time when="15:16:00"/>
        </correspAction>
        <correspAction type="reviewed" xml:id="i-4Lz3vBPuwvXJBVAD3sDqsT">
          <date when="2022-11-23"/>
          <time when="11:48:28"/>
        </correspAction>
        <correspAction type="referred" xml:id="i-Q8jBH8L2pGumcVhyn53ZUE">
          <date when="2022-12-01"/>
        </correspAction>
        <correspAction type="assigned" xml:id="i-8rsm8hARNUP3FEENq5eAnG">
          <date when="2023-09-08"/>
          <time when="15:31:28"/>
        </correspAction>
        <correspContext corresp="i-8rsm8hARNUP3FEENq5eAnG">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-CVuAL7As3A1MqyxQzTbf8v"/>
        <correspContext corresp="i-CVuAL7As3A1MqyxQzTbf8v">
          <ref type="uppgift">2022/23:MJU15</ref>
          <ref type="ref_dok_id">HA01MJU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU15</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QW3GLgcfn8L7LTuPBUXmd1"/>
        <correspContext corresp="i-QW3GLgcfn8L7LTuPBUXmd1">
          <ref type="uppgift">2022/23:MJU16</ref>
          <ref type="ref_dok_id">HA01MJU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU16</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6aCpHZkuCxCbxNQer8J8iT"/>
        <correspContext corresp="i-6aCpHZkuCxCbxNQer8J8iT">
          <ref type="uppgift">2022/23:MJU17</ref>
          <ref type="ref_dok_id">HA01MJU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU17</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YPZQqgbs62Sp6pijgUTxAt"/>
        <correspContext corresp="i-YPZQqgbs62Sp6pijgUTxAt">
          <ref type="uppgift">2022/23:MJU2</ref>
          <ref type="ref_dok_id">HA01MJU2</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UNPGoKK5TiU1xqGBbP5f3z"/>
        <correspContext corresp="i-UNPGoKK5TiU1xqGBbP5f3z">
          <ref type="uppgift">2022/23:NU4</ref>
          <ref type="ref_dok_id">HA01NU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU4</ref>
          <ref type="ref_dok_titel">2022 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1246 av Kajsa Fredholm m.fl. (V) Hållbart skogsbruk för biologisk mångfald och klimatet</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-Vqdnttf3M1obXfMWFjyWLg">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1" corresp="i-QGsr8v2nfczVFJuNQMxRgn">
              2 Förslag till riksdagsbeslut
            </item>
            <item style="indent-level: 1" corresp="i-9NZCGRKThFzZ55vg7rHaWC">
              3 Levande skogar med hög klimatnytta
            </item>
            <item style="indent-level: 2" corresp="i-SRpRQ89uAhpvPvPW3wSEHm">
              3.1 Fördubbla den naturliga kolsänkan i Sverige
            </item>
            <item style="indent-level: 2" corresp="i-LHD6YrrBmUYvxc3kiEhyip">
              3.2 Skapa ekonomiska incitament för privata skogsägare att stärka
              kolinlagringen
            </item>
            <item style="indent-level: 2" corresp="i-AYvrtp1vEenUU7XEArFGLN">
              3.3 Inför styrmedel och incitament för att främja landskapsplanering
              för hållbart uttag av råvaror
            </item>
            <item style="indent-level: 2" corresp="i-CkEjHSFdqpq7tzpRk8eNpY">
              3.4 Kalhyggesbruket är inte hållbart
            </item>
            <item style="indent-level: 3" corresp="i-WC5T2L6yWJ4WPtwwTy3dDN">
              3.4.1 Begränsa storlek på kalhyggen
            </item>
            <item style="indent-level: 3" corresp="i-Ldv8iUj4mkTRzp8Vm1xYaF">
              3.4.2 Inför målsättning för ökad andel kalhyggesfritt skogsbruk
            </item>
            <item style="indent-level: 3" corresp="i-5TyX32fg1jeHnExPbZZAqZ">
              3.4.3 Inför omställningsstöd för kalhyggesfritt skogsbruk
            </item>
            <item style="indent-level: 3" corresp="i-333FiH6tYdTSKhiWMQhUKW">
              3.4.4 Fasa ut kalhyggesbruket
            </item>
            <item style="indent-level: 2" corresp="i-Gzf5zJj3go8fAj2HYbL7Lp">
              3.5 Inför tydligare reglering av det intensiva skogsbruket för
              att stärka miljöhänsynen
            </item>
            <item style="indent-level: 2" corresp="i-UEHUCYR77AfjFwagViqbqf">
              3.6 Effektiva sanktionsmöjligheter bör införas i lagstiftningen
            </item>
            <item style="indent-level: 2" corresp="i-BJJmrifGRS5LijeoqdkYTp">
              3.7 Gör en översyn av skogspolitiken för att nå våra miljökvalitetsmål
            </item>
            <item style="indent-level: 2" corresp="i-MoKeG9Vs31RMmjYZxRU6M5">
              3.8 En ny skogsvårdslagstiftning bör ingå i miljöbalken
            </item>
            <item style="indent-level: 2" corresp="i-89NkBzpZGJ9TdHyDZcxKgV">
              3.9 Främja naturbaserade lösningar och inför separata mål för
              utsläpp av växthusgaser och kolsänkor
            </item>
            <item style="indent-level: 2" corresp="i-STz3raKDFtHyHRt3GusVd">
              3.10 Stoppa avverkning av skogar med höga naturvärden
            </item>
            <item style="indent-level: 2" corresp="i-4Hku6VRNKcuogzZ8L4jNJR">
              3.11 Kvalitetssäkra det frivilliga skyddet av skogen
            </item>
            <item style="indent-level: 2" corresp="i-TPb57SkWFDYZPzNxcRN4j1">
              3.12 Sverige bör anta mål om att skydda 30 procent av skogen
            </item>
            <item style="indent-level: 2" corresp="i-2kKS8oauhvwePhDfTQ9mj7">
              3.13 Skydda de fjällnära skogarna långsiktigt
            </item>
            <item style="indent-level: 2" corresp="i-9ZS5asZdMN5VssuWoh2wge">
              3.14 Öka takten i bildandet av nationalparker
            </item>
            <item style="indent-level: 2" corresp="i-XPrkUyHzUTebzy96ACA9G">
              3.15 Värna nyckelbiotopsinventeringarna
            </item>
            <item style="indent-level: 2" corresp="i-SXMKDqGQdkYvEyLhEp4vbD">
              3.16 Utred införande av naturvårdsavgift
            </item>
            <item style="indent-level: 2" corresp="i-WGEp5npYyfV4owQ3UUdUBr">
              3.17 Stärk inslaget av lövträd och öka andelen blandskogar
            </item>
            <item style="indent-level: 2" corresp="i-8ET5baMTJ4HXndToNLGgqt">
              3.18 All statlig skog bör förvaltas hållbart och samlat
            </item>
          </list>
        </div>
        <div type="motProposal" subtype="förslag">
          <head xml:id="i-QGsr8v2nfczVFJuNQMxRgn">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-5DjMdCjRyXpKYA7P4BT4gY">
              Riksdagen ställer sig bakom det som anförs i motionen om att
              Sverige bör anta ett mål om att fördubbla den naturliga kolsänkan
              i Sverige till 2030 jämfört med 2017 och tillkännager detta för
              regeringen.
            </item>
            <item sortKey="Yrkande 2" xml:id="i-7xec8RZnaYCfzSaLcbBtgZ">
              Riksdagen ställer sig bakom det som anförs i motionen om att
              regeringen bör ges i uppdrag att utforma förslag på regelverk
              med ekonomiskt incitament i syfte att stärka kolinlagringen vid
              avverkning och gallring för privata skogsägare och tillkännager
              detta för regeringen.
            </item>
            <item sortKey="Yrkande 3" xml:id="i-4bDsrnvwxGsAjirRrgBgPL">
              Riksdagen ställer sig bakom det som anförs i motionen om att
              styrmedel och incitament bör införas för att främja landskapsplanering
              för skoglig biologisk mångfald och ett varierat skogsbruk för
              hållbart uttag av råvaror från skogen och tillkännager detta för
              regeringen.
            </item>
            <item sortKey="Yrkande 4" xml:id="i-EuGpyeohKE3kj4qPpb52TY">
              Riksdagen ställer sig bakom det som anförs i motionen om att
              regeringen bör ges i uppdrag att införa tydlig arealbegränsning
              för kalhyggenas storlek inom skogsbruket och tillkännager detta
              för regeringen.
            </item>
            <item sortKey="Yrkande 5" xml:id="i-P7gTsouATN6jCp5FCt6WPV">
              Riksdagen ställer sig bakom det som anförs i motionen om att
              en nationell målsättning för ökad areal kalhyggesfritt skogsbruk
              bör ingå i miljökvalitetsmålet Levande skogar och tillkännager
              detta för regeringen.
            </item>
            <item sortKey="Yrkande 6" xml:id="i-LpEBGQrZBWnm2oUFKztaFB">
              Riksdagen ställer sig bakom det som anförs i motionen om att
              Sverige bör anta en nationell målsättning om att trakthyggesbruket
              på längre sikt bör vara utfasat och tillkännager detta för regeringen.
            </item>
            <item sortKey="Yrkande 7" xml:id="i-DXLDBzPYftgoPUvrAFaAsT">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftning som förbjuder
              åtgärder inom skogsbruket som försvagar ekosystemets bärkraft,
              och detta tillkännager riksdagen för regeringen.
            </item>
            <item sortKey="Yrkande 8" xml:id="i-74JpwL4oeaS5wsfhKMkfCG">
              Riksdagen ställer sig bakom det som anförs i motionen om att
              laglig miniminivå för miljöhänsyn inom skogsbruket bör tydliggöras
              och höjas och tillkännager detta för regeringen.
            </item>
            <item sortKey="Yrkande 9" xml:id="i-LbZKisAd4vUmaQEjXqnGua">
              Riksdagen ställer sig bakom det som anförs i motionen om att
              lagkrav på skyddszoner mot vatten samt hänsyn för att återskapa
              naturvärden bör införas och tillkännager detta för regeringen.
            </item>
            <item sortKey="Yrkande 10" xml:id="i-DYE23Ytb6qV7PbUDwaueCw">
              Riksdagen ställer sig bakom det som anförs i motionen om att
              miljöhänsynen ska stärkas genom att effektiva sanktionsmöjligheter
              införs för brott mot hänsynsreglerna i skogsvårdslagen och tillkännager
              detta för regeringen.
            </item>
            <item sortKey="Yrkande 11" xml:id="i-SvHP2XAqyf6vYiQm4zeLR8">
              Riksdagen ställer sig bakom det som anförs i motionen om att
              regeringen bör tillse att en översyn av skogspolitiken genomförs
              i syfte att stärka måluppfyllelsen av våra miljökvalitetsmål och
              för att uppnå hållbart nyttjande av naturresurser och tillkännager
              detta för regeringen.
            </item>
            <item sortKey="Yrkande 12" xml:id="i-4g6SE6qSUmnLjseoM98kWv">
              Riksdagen ställer sig bakom det som anförs i motionen om att
              regeringen bör återkomma med förslag på hur skogsvårdslagen kan
              inarbetas under miljöbalken och tillkännager detta för regeringen.
            </item>
            <item sortKey="Yrkande 13" xml:id="i-LyrnHzM5GTd5mARGa4cCqK">
              Riksdagen ställer sig bakom det som anförs i motionen om att
              Sverige ska verka för att kolsänkor och utsläpp av växthusgaser
              skiljs åt i utformningen av EU:s klimatpolitik och att bägge ska
              ha ambitiösa men separata mål och tillkännager detta för regeringen.
            </item>
            <item sortKey="Yrkande 14" xml:id="i-KVVafWoH2dh9d1xj6A7V6S">
              Riksdagen ställer sig bakom det som anförs i motionen om att
              regeringen skyndsamt bör ta fram förslag på lagstiftning i syfte
              att stoppa avverkning av skogar med höga naturvärden och tillkännager
              detta för regeringen.
            </item>
            <item sortKey="Yrkande 15" xml:id="i-UVC8oj5MLG57R3foHUoiLJ">
              Riksdagen ställer sig bakom det som anförs i motionen om att
              frivilliga avsättningar ska vara långsiktiga och dokumenteras
              och kvalitetssäkras ur naturvärdessynpunkt för att ingå i det
              nationella miljökvalitetsmålet Levande skogar och tillkännager
              detta för regeringen.
            </item>
            <item sortKey="Yrkande 16" xml:id="i-KaTKE5bmdMADscLkoqfGct">
              Riksdagen ställer sig bakom det som anförs i motionen om att
              Sverige bör anta en målsättning om att 30 procent av skogsmarken
              långsiktigt ska skyddas i ekologiskt sammanhängande nätverk med
              avseende på naturtyp och geografisk utbredning och tillkännager
              detta för regeringen.
            </item>
            <item sortKey="Yrkande 17" xml:id="i-AsFN4SeRn5BGxcgGASuSwn">
              Riksdagen ställer sig bakom det som anförs i motionen om att
              regeringen bör tillse att en strategi presenteras med nödvändiga
              anslagsmedel samt ersättningsmarker från Sveaskog för att säkerställa
              att de fjällnära skogarnas natur- och kulturvärden långsiktigt
              bevaras och tillkännager detta för regeringen.
            </item>
            <item sortKey="Yrkande 18" xml:id="i-DkmeLTCNKrGou2fYDGdymM">
              Riksdagen ställer sig bakom det som anförs i motionen om att
              regeringen bör ge Naturvårdsverket i uppdrag att öka takten i
              bildandet av nya och utvidgade nationalparker och tillkännager
              detta för regeringen.
            </item>
            <item sortKey="Yrkande 19" xml:id="i-9bXMCZy3133BLdD9HgXBxU">
              Riksdagen ställer sig bakom det som anförs i motionen om att
              regeringen bör ge Skogsstyrelsen i uppdrag att återuppta en landsomfattande
              utökad nyckelbiotopsinventering och tillkännager detta för regeringen.
            </item>
            <item sortKey="Yrkande 20" xml:id="i-JQLyhYm9CQtHKjr3qfNtN7">
              Riksdagen ställer sig bakom det som anförs i motionen om att
              regeringen bör ge Skogsstyrelsen i uppdrag att tillse att registrering
              av nyckelbiotoper fortsatt möjliggörs i samband med avverkningsanmälningar
              och tillkännager detta för regeringen.
            </item>
            <item sortKey="Yrkande 21" xml:id="i-97BBXW53XQ6aCzJsMPBATs">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över förutsättningar
              för en naturvårdsavgift inom skogsnäringen i syfte att bidra till
              stärkt finansiering av ökat skogsskydd och därmed även stärka
              förutsättningarna för att fler skogsägare ges ersättning vid intrång,
              och detta tillkännager riksdagen för regeringen.
            </item>
            <item sortKey="Yrkande 22" xml:id="i-4JHRbf4DMqT4EdesVgYKzZ">
              Riksdagen ställer sig bakom det som anförs i motionen om att
              regeringen bör genomföra en översyn av skogslagstiftningen i syfte
              att stimulera till en ökad andel blandskog genom reglering av
              föryngringsåtgärder, röjning och gallring och tillkännager detta
              för regeringen.
            </item>
            <item sortKey="Yrkande 23" xml:id="i-R1wPE9E9YZybVoCoXczZ54">
              Riksdagen ställer sig bakom det som anförs i motionen om att
              all statligt ägd skog bör samlas i ett bolag med hållbart brukande
              som främsta mål och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9NZCGRKThFzZ55vg7rHaWC">
            3 Levande skogar med hög klimatnytta
          </head>
          <p xml:id="i-9ofxx8Y5X6SuZc57kyQBLZ">
            Skogen är livsmiljö för en mängd olika arter och genererar en
            rad ekosystemtjänster (vattenrening, bär, svamp etc.) utöver att
            lagra kol och producera råvaror. FN:s veten­skapliga forskarpaneler
            för både klimat och biologisk mångfald har varnat för att både
            klimat och biologisk mångfald är akut hotade i närtid, och att
            dessa hot hänger samman. I Parisavtalet betonas vikten av att
            länderna skyddar och ökar kolförråd och kolsänkor. Av de kolförråd
            vi har i Sverige är det skogens och våtmarkernas kolförråd som
            har störst potential att öka inom den korta tidsperiod vi har
            för att hejda klimatkrisen.
          </p>
          <p xml:id="i-DiaMHhYGbnoTHmAF78z4uo">
            Enligt Naturvårdsverkets rapport Sweden 2020 Inventory Report
            to UNFCCC är den totala tillväxten i skogen i dag högre än vad
            som avverkas, vilket gör att skogen fungerar som kolsänka. Men
            avverkning påverkar kolsänkan och kolförrådet i skogen negativt.
            Den totala kolsänkan skulle kunna vara ännu större än i dag med
            ett skogsbruk där träden får växa sig äldre och kalhyggesbruket
            minskar och genom att mer skog skyddas. En betydande del av dagens
            kolsänka uppkommer på skogsmark som inte används för virkesproduktion,
            exempelvis formellt skyddade skogar.
          </p>
          <p xml:id="i-CxgdPrCSc1wGckZXcJRw4w">
            De senaste åren har nettoinlagringen av koldioxid i växande träd
            (dvs. att upptaget av kol är större än den förlust som sker varje
            år i samband med skogsavverkning och naturlig nedbrytning) i Sverige
            varit relativt stabil. Naturvårdsverkets preliminära data från
            2021 visar dock att nettoinlagringen minskat kraftigt jämfört
            med året innan, från ca 30 miljoner ton till 25 miljoner ton.
            Det beror främst på en sjunkande tillväxt i skogen och de senaste
            årens höga avverkningsvolymer.
          </p>
          <p xml:id="i-5UGoC2QwzSe5YchMzcuiew">
            Vänsterpartiet anser inte att det svenska skogsbruket i sin helhet
            är att betrakta som tillräckligt hållbart för att nå våra klimatambitioner
            och bevara en hög biologisk mång­fald. Vår inställning är att
            produktionsmålen måste vara underställda miljö- och klimat­hänsynen.
            För att uppnå ett hållbart skogsbruk kan inte råvaruförsörjningen
            vara styrande för hur våra skogar brukas. Naturens gränser med
            bevarade ekosystem och biologisk mångfald måste vara ramen för
            hur skogarna nyttjas. Inom dessa ramar bör ett hållbart brukande
            förse oss med råvaror och energi som bl.a. kan ersätta fossil
            energi och råvaror med stor klimatpåverkan. Att vi hållbart nyttjar
            vår skogsråvara är avgörande för att vi ska möta såväl klimatkrisen
            som utarmningen av den biologiska mångfalden. Dessa kriser måste
            lösas tillsammans.
          </p>
          <p xml:id="i-MizGVAr1PiMqDGtFD28TFq">
            Våra skogar är livsmiljö för en stor del av vår biologiska mångfald.
            Tillståndet för många av dessa arter är dock kritiskt eller missgynnsamt.
            Avverkning har stor negativ påverkan på 1 400 arter i Sverige.
            Enligt Artdatabanken är ungefär hälften av alla rödlistade arter
            (dvs. arter som har populationer som minskar eller är mycket ovanliga)
            på olika sätt knutna till skogen. Det intensiva skogsbruket påverkar
            därmed en stor mängd arter negativt. I stället för levande skogar
            med träd av alla åldrar, och ofta med olika trädarter och död
            ved, så är våra skogar till stor del numera planteringar med likåldriga
            trädslag (gran eller tall) som avverkas långt innan de når sin
            livslängd. Våra skogar brukas således till stor del för att ge
            så stor ekonomisk avkastning som möjligt. Av den produktiva skogsmarken
            i dag kan endast några få procent betraktas som gamla i biologisk
            mening. Förutom att detta får mycket stor påverkan på den biologiska
            mångfalden påverkar det skogens sociala och kulturella värden
            negativt samt minskar utrymmet för en växande naturturism.
          </p>
          <p xml:id="i-Uu6xSYm3txZBDNatj58wBp">
            I Naturvårdsverkets fördjupade utvärdering av miljömålet Levande
            skogar 2019 är minskande och fragmenterade livsmiljöer samt minskande
            och/eller små populationer hos ett antal hotade arter ett stort
            problem för att nå målet om att bevara biologisk mångfald. Till
            följd av trakthyggesbruket har svårspridda arter som är beroende
            av lång skoglig kontinuitet eller en komplex vegetationsstruktur
            missgynnats och flera av dem är därför hotade i dagens skogslandskap.
            Allt eftersom sådana områden slutavverkats minskar arealen tillgänglig
            livsmiljö. Riktigt gamla skogar med en beståndsålder över 160
            år finns i låg omfattning. Många naturvärden kan inte återskapas
            under överskådlig tid, och avverkas dessa skogar är värdena spolierade,
            konstaterar myndigheten. Stora ansträngningar bör göras av såväl
            staten som skogsbruket för att skyddsvärda skogar inte ska avverkas.
            Skogarna i nordvästra Sverige (till stor del fjällnära skog) har
            en stor allmän naturvårdsbetydelse, och hur de fortsatt förvaltas
            har en betydande inverkan på bevarandet av biologisk mångfald
            i Sverige.
          </p>
          <p xml:id="i-3ne6KDYv25Wspb9DZhp8Uz">
            I Skogsstyrelsens årliga uppföljning av Levande skogar 2022 konstateras
            att genom­förda åtgärder är otillräckliga för att stoppa förlusten
            av viktiga livsmiljöer i skogs­landskapet. Trenden för utvecklingen
            i miljön bedöms vara negativ. Myndigheten konstaterar att åtgärder
            och styrmedel för att minska fragmenteringen och ytterligare förlust
            av livsmiljöer för hotade och känsliga arter, behöver fortgå och
            förstärkas.
          </p>
          <p xml:id="i-PehnN35Z6bTsHuntAznrrm">
            I motionen föreslår Vänsterpartiet en rad åtgärder för ett hållbart
            skogsbruk som värnar den biologiska mångfalden och klimatet. Vänsterpartiet
            föreslår i motionen En aktiv industripolitik (2021/22:3199) även
            åtgärder för en stark skogsindustri med hög förädlingsgrad.
          </p>
          <head type="h2" xml:id="i-SRpRQ89uAhpvPvPW3wSEHm">
            3.1 Fördubbla den naturliga kolsänkan i Sverige
          </head>
          <p xml:id="i-2LedJoV4w9ySEh22vPVMUn">
            En mycket stor andel av världens länder har satt upp klimatmål
            för att minska utsläppen av växthusgaser. Däremot saknar de flesta
            länder klimatmål för ökad kolinlagring genom naturbaserade klimatlösningar.
            Trycket på skogen är hårt och träråvaran behövs i flera olika
            delar av klimatomställningen. Samtidigt fortsätter skogens biologiska
            mång­fald att utarmas. Att intensifiera produktionen av skogsråvara
            löser inte klimatkrisen och riskerar att leda till större utsläpp
            och ökad utarmning av skogens arter.
          </p>
          <p xml:id="i-7wo7Tpok3bcLFcvoKqVzK1">
            En förståelse för hur användning av biomassa för olika ändamål
            påverkar klimatet kräver inte minst att man tar hänsyn till hur
            mycket skogsbruket påverkar kolsänkan. Det görs inte så som klimatstatistik
            redovisas i dag, varför det finns en risk för att vissa satsningar
            på att öka användning av skoglig råvara t.o.m. ökar nettoutsläppen
            jämfört med användning av fossil råvara under lång tid.
          </p>
          <p xml:id="i-DDweymqtnv85nW533Jimf4">
            Åtgärder för att stärka kolinlagringen behövs inom både skogs-
            och jordbruket. Det kan exempelvis ske genom förändrade bruksmetoder
            som värnar kolförråden som finns i marken samt återvätning av
            torrlagda våtmarker och torvmarker. Ökad kolinlagring ger ofta
            även fördelar för biologisk mångfald, ekosystemtjänster och klimatanpassning.
            Sverige bör anta ett mål om att fördubbla den naturliga kolsänkan
            i Sverige till 2030 jämfört med 2017. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-LHD6YrrBmUYvxc3kiEhyip">
            3.2 Skapa ekonomiska incitament för privata skogsägare att stärka
            kolinlagringen
          </head>
          <p xml:id="i-LAHGXp4ACrgwZApx7Uz5Bh">
            Klimatkrisen kräver skyndsamma åtgärder för att lagra in kol
            från atmosfären. Vänster­partiet vill stärka kolinlagringen, och
            den biologiska mångfalden, genom att i ökad ut­sträckning skydda
            skog och öka arealer med hyggesfritt skogsbruk i stället för kalhygges­bruk.
            Men det behövs även ekonomiska incitament för privata skogsägare
            att låta skogen bli äldre innan den avverkas och anpassa gallringar
            för ökad kolinlagring. Det skulle gynna såväl landsbygd som klimatnyttan
            och den biologiska mångfalden. För landsbygden kan det även bidra
            till en förbättrad livsmiljö och stärkta förutsättningar för naturturism
            när träden får bli äldre. Regeringen bör ges i uppdrag att utforma
            förslag på regelverk med ekonomiskt incitament i syfte att stärka
            kolinlagringen vid avverkning och gallring för privata skogsägare.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-AYvrtp1vEenUU7XEArFGLN">
            3.3 Inför styrmedel och incitament för att främja landskapsplanering
            för hållbart uttag av råvaror
          </head>
          <p xml:id="i-9zkk6Lx7EFyes1e6hWzSxQ">
            Genom att planera på landskapsnivå, med olika skogsägare, för
            hur hotade skogsarters livsmöjligheter kan stärkas skapas möjligheter
            att strategiskt bedöma utrymme för produktion av råvaror från
            skogen. Det innebär att man planerar förvaltning ur ett landskapsperspektiv
            för att säkerställa att arter har tillräcklig tillgång till sina
            livs­miljöer, och att man inte enbart ser till det enskilda skogsbeståndet.
            Med andra ord har man ett ”helikopterperspektiv” där hela skogslandskapets
            förutsättningar kan tas i beaktande. Styrmedel och incitament
            bör införas för att främja landskapsplanering för skoglig biologisk
            mångfald och ett varierat skogsbruk för hållbart uttag av råvaror
            från skogen. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-CkEjHSFdqpq7tzpRk8eNpY">
            3.4 Kalhyggesbruket är inte hållbart
          </head>
          <p xml:id="i-LTyyRn4VsYAa39LhQ8Tpy4">
            Den helt dominerande skogsbruksmetoden i Sverige är trakthyggesbruk,
            även kallat hyggesbruk. Det innebär att de svenska brukade skogarna
            till stora delar består av likåldrig skog med gran eller tall.
            När beståndet har uppnått en ålder av 60–80 år slutavverkas skogen
            vanligtvis genom kalavverkning där nästan alla träd tas ned. Ofta
            vänds sedan marken genom markberedning och nya träd planteras.
            Innan ett nytt bestånd når avverkningsmogen ålder röjs och gallras
            det.
          </p>
          <p xml:id="i-Kpgyefu3H1PafRv5FE1NXV">
            Trakthyggesbruket har utvecklats under lång tid för produktion
            av råvaror och har inte minst gjort att stora mängder kunnat levereras
            till pappersmassaindustrin. Skogs­bruksmetoden möjliggör även
            att avverkningsrester som grenar och toppar (oftast benämnt med
            förkortningen grot) kan nyttjas som biobränsle.
          </p>
          <p xml:id="i-CDKjZ4Aav2R3z1k8xv9g94">
            Att intensivt bruka skogen genom att återkommande kalavverka
            har dock gett ett flertal stora negativa effekter. Det intensiva
            brukandet av skogen med återkommande kalhyggen är den huvudsakliga
            orsaken till att många skogslevande arter är klassade som sårbara
            och hotade. Enligt Artdatabanken är avverkningar det största enskilda
            hotet för den biologiska mångfalden tillsammans med igenväxning
            (som främst är ett hot i jordbrukslandskapet).
          </p>
          <p xml:id="i-WN6w9XGDFTC25QQidRuAJb">
            Kalhyggen är även ett problem ur klimatsynpunkt. Under de följande
            10–12 åren efter kalavverkningen sker stora utsläpp av koldioxid
            när organiskt material på marken bryts ned, bl.a. på grund av
            ett varmare mikroklimat. Ofta tar det mer än 20 år innan skogen
            åter bundit lika mycket kol som släppts ut. Det innebär att i
            snitt så lagrar skogs­landskap som bedrivs med trakthyggesbruk
            mindre kol i marken.
          </p>
          <p xml:id="i-HGxAEXBwauTddYJZDFHAbu">
            Därutöver riskerar kalhyggen att ge negativ miljöpåverkan genom
            läckage från marken till vattendrag och sjöar.
          </p>
          <p xml:id="i-EkLADMN3U8yMp5X9n27gKS">
            För att uppnå ett hållbart skogsbruk anser Vänsterpartiet att
            det krävs åtgärder för att minska trakthyggesbrukets negativa
            effekter för den biologiska mångfalden och klimatet. På sikt bör
            kalhyggesbruket vara utfasat. För att möjliggöra detta föreslår
            vi nedanstående åtgärder.
          </p>
          <head type="h3" xml:id="i-WC5T2L6yWJ4WPtwwTy3dDN">
            3.4.1 Begränsa storlek på kalhyggen
          </head>
          <p xml:id="i-Va34jFV2yakNFVkHSXjky4">
            Dagens Nyheters granskning av skogen 2020/21 visade med tydlighet
            de existerande bristerna med de marknadsstyrda och frivilliga
            åtgärderna i form av certifiering samt effekterna av storskaliga
            slutavverkningar med enorma kalhyggen.
          </p>
          <p xml:id="i-5dnEkmyzjJppGLxt9sGpec">
            Vi anser att det finns skäl att begränsa storleken på kalhyggen
            inom skogsvårds­lagen. I dag finns endast en begränsning på hur
            stora kalhyggen får vara i den fjällnära skogen. I den fjällnära
            skogen gäller att avverkning på en sammanlagd yta som är större
            än 20 hektar inom samma brukningsenhet får göras endast om det
            finns särskilda skäl för det. I övrig skog finns ingen laglig
            begränsning för hur stora dessa får vara, trots att fragmentering
            av livsmiljöer för många skogsarter är ett känt problem och att
            mycket stora kalhyggen även påverkar rennäring och sociala värden.
            Enligt Skogsstyrelsens nuvarande föreskrifter på övrig produktiv
            skogsmark gäller att hyggens storlek och utläggning ska anpassas
            till natur- och kulturmiljön samt att en begränsning av hyggenas
            storlek ska eftersträvas. Det saknas således tydlig reglering
            för hur stora dessa kalhyggen i areal får vara. Regeringen bör
            ges i uppdrag att införa tydlig arealbegränsning för kalhyggenas
            storlek inom skogsbruket. Detta bör riksdagen ställa sig bakom
            och ge regeringen till känna.
          </p>
          <head type="h3" xml:id="i-Ldv8iUj4mkTRzp8Vm1xYaF">
            3.4.2 Inför målsättning för ökad andel kalhyggesfritt skogsbruk
          </head>
          <p xml:id="i-TwNQeAwgAND4FsNTVLQiqC">
            Över 95 procent av de brukade skogarna i Sverige förvaltas genom
            trakthyggesbruk. Det finns därför ett behov av skogsbruksmetoder
            som alternativ till trakthyggesbruk för att främja ett mer variationsrikt
            och hållbart brukande. Med kalhyggesfritt skogsbruk (t.ex. kontinuitetsskogsbruk)
            kan skötseln inriktas på anpassade gallringar som plockar ut de
            största träden och lämnar mindre att växa vidare. Kalhyggesfritt
            skogsbruk använder brukande som inte kallägger marken då det kontinuerligt
            finns vegetation. Därmed undviks en hyggesfas i brukandet som
            ger stora utsläpp av koldioxid. Det hyggesfria skogsbruket skonar
            även svamparnas mykorrhiza (nätverk mellan svamparna och trädens
            rötter) vilket har stor betydelse för den långvariga kolinlagringen.
          </p>
          <p xml:id="i-NJzD25M2D8v8dKcc67Xrg6">
            Att öka inslaget av kontinuitetsskogsbruk där i stället särskilt
            utvalda träd eller mindre grupper av träd avverkas kan således
            ge vinster för både den biologiska mång­falden och klimatet samt
            stärka skogens sociala värden. Naturvårdsverket konstaterar i
            sin fördjupade utvärdering av miljömålen 2019 att för att komma
            närmare miljömålet Levande skogar behövs bl.a. en ökning av den
            areal som brukas med hyggesfria metoder.
          </p>
          <p xml:id="i-GeCe8yE8xcc38KTsGw9ypr">
            En nationell målsättning för ökad areal kalhyggesfritt skogsbruk
            bör ingå i miljö­kvalitetsmålet Levande skogar. Detta bör riksdagen
            ställa sig bakom och ge regeringen till känna.
          </p>
          <head type="h3" xml:id="i-5TyX32fg1jeHnExPbZZAqZ">
            3.4.3 Inför omställningsstöd för kalhyggesfritt skogsbruk
          </head>
          <p xml:id="i-AN96TYtATJVbGgjDFggZAx">
            Ett kalhyggesfritt skogsbruk bedrivs utan kalhyggen, och skogen
            har alltid ett trädskikt. En ökad andel kalhyggesfritt skogsbruk
            kan stärka naturvärden, kulturvärden eller sociala värden i skogslandskapet.
            För att stimulera att en ökad areal brukas med kalhyggesfria skogsbruksmetoder
            i stället för trakthyggesbruk vill Vänsterpartiet införa ett omställningsstöd
            för markägaren då omställningen kan vara förenad med ökade kostnader
            i övergången. I vår motion Utgiftsområde 23 Areella näringar,
            landsbygd och livsmedel redogörs för vår budgetsatsning.
          </p>
          <head type="h3" xml:id="i-333FiH6tYdTSKhiWMQhUKW">
            3.4.4 Fasa ut kalhyggesbruket
          </head>
          <p xml:id="i-Uy9xVdBn9EBJeqnbtM9U9P">
            Vänsterpartiet anser att trakthyggesbruket på sikt bör fasas
            ut för att värna skogens funktion som kolsänka och den biologiska
            mångfalden. Ett sådant långsiktigt mål bör antas för att tydliggöra
            för alla markägare, brukare, företag och myndigheter om den långsiktiga
            ambitionen i skogsbruksmetod för att uppnå ett hållbart skogsbruk.
            Staten bör genom myndigheter aktivt bidra genom ekonomiskt omställningsstöd,
            utveckling, forskning och rådgivning för kalhyggesfria skogsbruksmetoder.
            Sverige bör anta en nationell målsättning om att trakthyggesbruket
            på längre sikt bör vara utfasat. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-Gzf5zJj3go8fAj2HYbL7Lp">
            3.5 Inför tydligare reglering av det intensiva skogsbruket för
            att stärka miljöhänsynen
          </head>
          <p xml:id="i-GK4Q7tau6Y4Z9bQZHHr7Bz">
            Skogspolitiken måste utgå från att bevara ekosystemen när det
            gäller både mångfalden och funktionaliteten. Brist på reglering
            har lett till intensiva skogsbruksmetoder som i betydande delar
            försvagar ekosystemens långsiktiga bärkraft. I dag tillåts exempelvis
            plantering av främmande trädslag som contortatall, stubbrytning
            för användning som biobränsle, dikning och dikesrensning samt
            gödsling för att öka produktionen trots att det försvagar ekosystemet.
            Regeringen bör återkomma med förslag på lagstiftning som förbjuder
            åtgärder inom skogsbruket som försvagar ekosystemets bärkraft.
            Detta bör riksdagen ställa sig bakom och ge regeringen till känna.
          </p>
          <p xml:id="i-8qRAqo9YfNNH9KDeFut8EW">
            I Sverige finns ingen förutbestämd kantzonsbredd som ska sparas
            för att skydda vattendrag vid avverkning. I stället bygger detta
            på frivilliga åtaganden för dessa känsliga miljöer. Laglig miniminivå
            för miljöhänsyn inom skogsbruket bör tydliggöras och höjas. Detta
            bör riksdagen ställa sig bakom och ge regeringen till känna.
          </p>
          <p xml:id="i-FxA5ZjfGsCd9jCH3spEnHb">
            Lagkrav på skyddszoner mot vatten samt hänsyn för att återskapa
            naturvärden bör införas. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-UEHUCYR77AfjFwagViqbqf">
            3.6 Effektiva sanktionsmöjligheter bör införas i lagstiftningen
          </head>
          <p xml:id="i-2sFWxfZkd94dL9XPWnjHdg">
            För att uppnå ett långsiktigt hållbart skogsbruk i enlighet med
            våra miljömål krävs förutom ökat skogsskydd även stärkt miljöhänsyn
            i skogsbruket. De utvärderingar som Skogsstyrelsen gjort av miljöhänsynen
            i skogsbruket visar att det i dag föreligger brister.
          </p>
          <p xml:id="i-PboLAjotii1kGVV4B4VXCD">
            Av skogsvårdslagens portalparagraf framgår att produktions- och
            miljömål ska vara jämställda. I det skogsbruk som i dag bedrivs
            under devisen frihet under ansvar i Sverige är produktionen dock
            oftast i praktiken överordnad miljöhänsynen. Skogsvårds­lagen
            är skriven med trakthyggesbruk som norm och med syftet att garantera
            virkes­försörjningen. När det gäller naturvård saknas i mycket
            stor utsträckning sanktions­möjligheter. Undersökningar gjorda
            av Skogsstyrelsen visar att andelen underkända avverkningar är
            betydande och att generell naturvårdshänsyn inte tas i tillräcklig
            omfattning. Påföljder för dessa överträdelser av skogsvårdslagen
            uteblir. Naturvårds­verket konstaterar i sin fördjupade utvärdering
            av miljömålen 2019 att för att komma närmare miljömålet behövs
            stora förbättringar av den miljöhänsyn som tas vid skogs­bruksåtgärder,
            särskilt vad gäller kulturmiljöer och hänsynskrävande biotoper.
            Vänster­partiet menar även att det ska löna sig att göra rätt
            och att man inte ska gynnas och slippa ekonomiska påföljder om
            man missköter sig. Då uppnår vi både högre miljö­hänsyn och rättvisare
            konkurrensvillkor.
          </p>
          <p xml:id="i-8hNAZbNutP6pS7UwmdY1U6">
            Miljöhänsynen ska stärkas genom att effektiva sanktionsmöjligheter
            införs för brott mot hänsynsreglerna i skogsvårdslagen. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-BJJmrifGRS5LijeoqdkYTp">
            3.7 Gör en översyn av skogspolitiken för att nå våra miljökvalitetsmål
          </head>
          <p xml:id="i-DLB27ZWL9T93wGucnFLVLE">
            Regeringens skogspolitik försvårar möjligheten att nå ett flertal
            av våra miljökvalitets­mål som har antagits av riksdagen. Stärkt
            miljöhänsyn är fortsatt underordnat åtgärder för att stimulera
            produktionsintressen. Det saknas därutöver strategiskt arbete
            för att stärka landskapsperspektivet i naturvårdsarbetet för att
            bevara den biologiska mång­falden. Detta är helt nödvändigt då
            hotade arter och livsmiljöer i dag fortsatt fragmen­teras. Förutom
            att den generella miljöhänsynen i skogsbruket behöver stärkas
            behövs en samlad skogspolitik för det formella och frivilliga
            skogsskyddet i syfte att stärka land­skapsperspektivet för våra
            skogsarter. För att skogen ska brukas och skyddas så att resurser
            nyttjas hållbart krävs att skogsvårdslagstiftningen moderniseras.
          </p>
          <p xml:id="i-BERoetzWYAvwMNFuy1SvdN">
            Regeringen bör tillse att en översyn av skogspolitiken genomförs
            i syfte att stärka måluppfyllelsen av våra miljökvalitetsmål och
            för att uppnå hållbart nyttjande av naturresurser. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-MoKeG9Vs31RMmjYZxRU6M5">
            3.8 En ny skogsvårdslagstiftning bör ingå i miljöbalken
          </head>
          <p xml:id="i-S9yzWxDAQo9T33etZrRoCP">
            Gällande lagstiftning för skogsbruket har enligt Vänsterpartiet
            brister då den i alltför låg omfattning klarar att värna nödvändig
            miljöhänsyn i skogsbruket. I förarbetet till miljö­balken som
            trädde i kraft 1999 var det många miljöjurister som hävdade att
            även skogs­vårdslagstiftningen borde ingå i miljöbalken för att
            värna miljöhänsynen i skogsbruket. Vi menar att det inte minst
            med anledning av tillståndet för den biologiska mångfalden finns
            starka skäl för en sådan juridisk ordning. Regeringen bör återkomma
            med förslag på hur skogsvårdslagen kan inarbetas under miljöbalken.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-89NkBzpZGJ9TdHyDZcxKgV">
            3.9 Främja naturbaserade lösningar och inför separata mål för
            utsläpp av växthusgaser och kolsänkor
          </head>
          <p xml:id="i-WSn4Q8uXZxrehBFdMLtKmM">
            Ökat skydd av skog är nödvändigt för att bevara den biologiska
            mångfalden och är samtidigt en positiv klimatåtgärd. Men även
            om en ökad areal skog skyddas inom Sverige och övriga EU-länder
            kommer en stor del av skogarna att brukas. Därför är ett hållbart
            brukande och ett hållbart nyttjande av skogsråvaran helt avgörande
            såväl för klimatet som för den biologiska mångfalden. Ett sådant
            brukande bör enligt Vänster­partiet ske inom naturens gränser
            som måste vara den ram vi har att förhålla oss till.
          </p>
          <p xml:id="i-X3tfy58ndYgA8VS7bcMGiW">
            För att bromsa klimatkrisen och nå klimatmålen är det nödvändigt
            att upphöra med förbränning av fossilt kol (lagrat i miljontals
            år) för att inte tillföra ytterligare fossilt kol till atmosfären.
            Dessutom måste förlust av ekosystem med stora kolförråd stoppas.
            Men det räcker inte. Redan i dag är koldioxidhalten i atmosfären
            så hög att den behöver minska för att vi på lång sikt ska kunna
            stabilisera jordens klimat. Vi behöver därför lagra mer kol i
            de biogena kolförråden genom s.k. naturbaserade klimatlösningar,
            dvs. i växtlighet genom fotosyntes. Men vi behöver även använda
            en del av den biomassa som fotosyntesen skapar för att förse oss
            med råvaror, som bl.a. kan ersätta fossil energi och råvaror med
            stor klimatpåverkan.
          </p>
          <p xml:id="i-BAmKKdbJuw75v9g2pdaNMa">
            Sverige ska verka för att kolsänkor och utsläpp av växthusgaser
            skiljs åt i utform­ningen av EU:s klimatpolitik och att bägge
            ska ha ambitiösa men separata mål. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-STz3raKDFtHyHRt3GusVd">
            3.10 Stoppa avverkning av skogar med höga naturvärden
          </head>
          <p xml:id="i-48XFqFMVAH794V3y5nFXyk">
            I dag sker avverkning av skogar med höga befintliga naturvärden,
            s.k. värdekärnor, trots att det råder stor brist på dessa naturmiljöer
            för en mängd hotade växt- och djurarter. Dessa skogar har ofta
            hög variation och är ofta naturskogsartade. Naturvårdsverket anser
            att stora ansträngningar bör göras av såväl staten som skogsbruket
            för att skydds­värda skogar inte ska avverkas. Trots att den tidigare
            regeringen hade ambitionen att inga skogar med höga naturvärden
            skulle avverkas, underlät man att vidta åtgärder för att förhindra
            det. Därmed försvåras kontinuerligt möjligheterna att bevara de
            kvar­varande livsmiljöerna för missgynnade arter i skogsbruket.
          </p>
          <p xml:id="i-KYtqNzjJLZtuWGxh2pPu7q">
            Regeringen bör skyndsamt ta fram förslag på lagstiftning i syfte
            att stoppa avverk­ning av skogar med höga naturvärden. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-4Hku6VRNKcuogzZ8L4jNJR">
            3.11 Kvalitetssäkra det frivilliga skyddet av skogen
          </head>
          <p xml:id="i-6QXr4XwUTwKAyfhMH58Bm4">
            Det långsiktiga skyddet av skog är en central del i miljökvalitetsmålet
            Levande skogar. För att uppnå målet förutsätts att det formella
            skyddet ökar samt att skogsägarna fri­villigt avsätter skogsmark.
            De frivilliga avsättningarna har dock i många fall visat sig vara
            av begränsat värde för biologisk mångfald. I dag finns inte statlig
            kontroll av vare sig kvalitet eller långsiktighet, och dokumentation
            saknas över många av de områden som anses skyddade. Dessutom kan
            arealen frivilligt avsatta skogar flyttas omkring i landskapet.
            Sammantaget är detta mycket problematiskt då frivilliga avsättningar
            ingår i ett nationellt långsiktigt mål för samhällets gemensamma
            bästa.
          </p>
          <p xml:id="i-CidHdYzTwp8LC34ytY5DLE">
            Frivilliga avsättningar ska vara långsiktiga och dokumenteras
            och kvalitetssäkras ur naturvärdessynpunkt för att ingå i det
            nationella miljökvalitetsmålet Levande skogar. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-TPb57SkWFDYZPzNxcRN4j1">
            3.12 Sverige bör anta mål om att skydda 30 procent av skogen
          </head>
          <p xml:id="i-MbSXhUaRhMkojuj3EhTXug">
            Enligt SCB är ungefär 9 procent av Sveriges skogsmark formellt
            skyddad (reglerat av lagar och förordningar, exempelvis naturreservat).
            Då är även den fjällnära skogen och improduktiv mark inräknade.
            Enligt samma myndighet uppgår de frivilliga avsättning­arna (skog
            där markägaren frivilligt har beslutat att inte utföra åtgärder
            som skadar naturvärden) till knappt 6 procent. När det gäller
            de frivilliga avsättningarna finns dock osäkerheter (se text ovan).
            Sverige har inte klarat att skydda tillräckligt med skog i enlighet
            med vare sig de internationella eller de nationella målen. Vänsterpartiet
            anser att Sverige, för att värna den biologiska mångfalden, bör
            anta en nationell målsättning om att totalt 30 procent av skogsmarken
            långsiktigt ska skyddas. Detta mål bör uppnås genom att minst
            20 procent av den produktiva skogsmarken skyddas och att den skyddade
            skogsmarken ska bestå av representativa och ekologiskt sammanhängande
            nätverk när det gäller naturtyper och geografisk utbredning. En
            sådan målsättning skulle även ligga i linje med EU-kommissionens
            strategi om att minst 30 procent av EU:s landyta ska ha rättsligt
            skydd för att leva upp till intentionerna i konventionen om biologisk
            mångfald (CBD).
          </p>
          <p xml:id="i-LjekhrvUMCt5tDt1HcMR93">
            Sverige bör anta en målsättning om att 30 procent av skogsmarken
            långsiktigt ska skyddas i ekologiskt sammanhängande nätverk med
            avseende på naturtyp och geografisk utbredning. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-2kKS8oauhvwePhDfTQ9mj7">
            3.13 Skydda de fjällnära skogarna långsiktigt
          </head>
          <p xml:id="i-T7ZaM4zAf8reNMJ9UhM2Cd">
            Den svenska fjällnära skogen är ett unikt område med stora naturskogar
            och höga naturvärden. Naturskogarna i fjällområdet är några av
            de få intakta skogslandskap som fortfarande finns kvar i Europa.
            Vänsterpartiet anser att det är av högsta prioritet att dessa
            skogar skyddas. Mark- och miljööverdomstolen kom 2020 med vägledande
            domar som konstaterar att skogsägare som inte får avverka i fjällnära
            skog p.g.a. att det finns höga naturvärden har rätt till ersättning
            från staten. Vi anser att regeringen nu måste säkerställa att
            natur- och kulturvärdena långsiktigt bevaras och att statliga
            medel finns tillgängliga för att ersätta markägare som har rätt
            till ersättning. Vi anser att det behövs en strategi för att säkerställa
            att de fjällnära skogarna får ett långsiktigt formellt skydd.
          </p>
          <p xml:id="i-HgXuPLuyQqvuGZ7xo7fPFz">
            Även Naturvårdsverket och Skogsstyrelsen har tydliggjort behovet
            av ökade medel för skyddet av fjällnära skogar i sitt budgetunderlag
            till regeringen för 2023–2025. Naturvårdsverket har också konstaterat
            att det behövs särskilda insatser för att bevara stora naturskogar
            som i dag förvaltas av de statliga skogsförvaltarna. Regeringen
            bör tillse att en strategi presenteras med nödvändiga anslagsmedel
            samt ersättningsmarker från Sveaskog för att säkerställa att de
            fjällnära skogarnas natur- och kulturvärden långsiktigt bevaras.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-9ZS5asZdMN5VssuWoh2wge">
            3.14 Öka takten i bildandet av nationalparker
          </head>
          <p xml:id="i-SBRXvB8mVA8yQQLYiFNkuT">
            Vänsterpartiet anser att Sverige bör öka takten i bildandet av
            nationalparker. Naturvårds­verket har i dag redan en plan för
            hur fler nationalparker kan bildas och hur befintliga kan utvidgas.
            Det är bra, men vi anser att mer resurser bör läggas på detta
            arbete så att fler nationalparker, såsom Kebnekaise, snabbare
            kan bildas. Det skulle även göra att fler skogsområden med höga
            naturvärden tidigare kan omfattas av framtida skydd i form av
            nationalpark.
          </p>
          <p xml:id="i-SbgzGmWxSQ5MRpEFsKrotD">
            Regeringen bör ge Naturvårdsverket i uppdrag att öka takten i
            bildandet av nya och utvidgade nationalparker. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-XPrkUyHzUTebzy96ACA9G">
            3.15 Värna nyckelbiotopsinventeringarna
          </head>
          <p xml:id="i-GeSFHmGn8V3xNf96YfcXNS">
            Nyckelbiotoper är skogsområden som har mycket höga naturvärden.
            Storleken kan variera från några enskilda träd till ett helt skogsområde
            som är skyddsvärt för växter och djur och som missgynnas av skogsbruket.
            Dessa har en nyckelroll för bevarandet av skogens hotade växter
            och djur och inte minst för många rödlistade arter. De har dock
            inte något automatiskt formellt skydd. I dag begränsas naturhänsynen
            av att myndig­heterna enligt lagen inte får meddela föreskrifter
            som är så påverkande att pågående markanvändning avsevärt försvåras.
            Lagstiftningen bör enligt Vänsterpartiet ändras så att nyckelbiotoper
            undantas från åtgärder som inte främjar biologisk mångfald. Enligt
            en forskningssammanställning från Sveriges lantbruksuniversitet
            (SLU) 2018 finns nu starka belägg för att nyckelbiotoperna verkligen
            har ett rikare växt- och djurliv än omgivningarna. Många studier
            visar även att de små nyckelbiotoperna är känsliga för avverkning
            i omgivande skog eftersom kanteffekterna är stora.
          </p>
          <p xml:id="i-VpXhj88HT4MftU9SRcJYpF">
            Registrering och inventering av nyckelbiotoper är av central
            betydelse för att hänsyn ska tas till områden med höga naturvärden
            i samband med slutavverkningar. Skogs­styrelsens inventeringar
            av nyckelbiotoper har varit en av de största kartläggningarna
            av natur i vårt land. Det är dock mycket länge sedan en nationell
            inventering genomfördes. Vänsterpartiet var därför nöjda med att
            tillsammans med regeringen i budgeten för 2018 genomföra en satsning
            på en landsomfattande inventering av nyckelbiotoper. Inventer­ings­arbetet
            var tänkt att pågå under en tioårsperiod. Anslag infördes dessutom
            för att myndigheterna skulle kunna erbjuda skogsägare med nyckelbiotopsrika
            bruknings­enheter möjlighet till ersättning för områdesskydd.
          </p>
          <p xml:id="i-YEV3R2a5wFECvb1ysKLhfY">
            Den tidigare regeringen beslutade dock, i enlighet med en överenskommelse
            mellan Socialdemokraterna, Centerpartiet, Liberalerna och Miljöpartiet
            de gröna, att den utökade nyckelbiotopsinventeringen inte skulle
            återupptas och man avvecklade satsningen på 20 miljoner kronor
            per år för detta ändamål. Detta trots att Naturvårds­verket 2019
            konstaterade följande i sin fördjupade utvärdering av miljökvalitetsmålen:
          </p>
          <p xml:id="i-Ris9hhsjqpjajnZG1moX5i">
            För att bibehålla biologisk mångfald är ambitionen att skyddsvärda
            skogar inte ska avverkas, utan bevaras antingen genom formellt
            skydd eller frivilliga avsättningar viktig. Nyckelbiotoper utgör
            öar i landskapet och hyser många hotade arter och strukturer som
            är en bristvara i landskapet. Skogsstyrelsens inventering av biologisk
            mångfald indikerar att olika nyckelbiotoper hyser olika arter
            och att de inte är utbytbara mot varandra. Stora ansträngningar
            bör göras av såväl staten som skogsbruket för att skyddsvärda
            skogar inte avverkas.
          </p>
          <p xml:id="i-HQfW1DA1ketx61mdRY6SnX">
            Därutöver har Skogsstyrelsen beslutat att man ska upphöra med
            att registrera nyckel­biotoper i samband med avverkningsanmälningar
            utan att det resulterat i några åtgärder från regeringen. Vår
            uppfattning är att dessa åtgärder leder oss längre ifrån att uppnå
            flera av våra miljömål och att det lägger en grund för fortsatt
            utarmning av biologisk mångfald.
          </p>
          <p xml:id="i-DJEgGzQoxgzpG6JcttrHeq">
            Regeringen bör ge Skogsstyrelsen i uppdrag att återuppta en landsomfattande
            utökad nyckelbiotopsinventering. Detta bör riksdagen ställa sig
            bakom och ge regeringen till känna.
          </p>
          <p xml:id="i-QyhbQeUktyyoW5LrQ7MoAN">
            Regeringen bör ge Skogsstyrelsen i uppdrag att tillse att registrering
            av nyckel­biotoper fortsatt möjliggörs i samband med avverkningsanmälningar.
            Detta bör riks­dagen ställa sig bakom och ge regeringen till känna.
          </p>
          <head type="h2" xml:id="i-SXMKDqGQdkYvEyLhEp4vbD">
            3.16 Utred införande av naturvårdsavgift
          </head>
          <p xml:id="i-FkqQp4mG4Jwb2iPfxvqZB7">
            Anslagsnivåerna behöver öka än mer för att fler skogsägare ska
            kunna få ersättning när naturreservat, biotopskydd och naturvårdsavtal
            behöver bildas. Vi anser även att skogs­näringen, enligt principen
            att förorenaren betalar, bör bidra till finansieringen av formellt
            skydd då skogsbruket är den främsta orsaken till förlust av biologisk
            mångfald i skogen. En sådan avgift skulle, förutom att den ger
            förutsättningar för ökat skogsskydd, även kunna utformas så att
            de stora skogsägarna bidrar till att små skogsägare med hög andel
            skyddsvärd skog får bättre förutsättningar till ersättning när
            dessa skogar skyddas.
          </p>
          <p xml:id="i-LpPWiZxCkBrm6uDtRMJuTS">
            Regeringen bör tillsätta en utredning i syfte att se över förutsättningar
            för en naturvårdsavgift inom skogsnäringen i syfte att bidra till
            stärkt finansiering av ökat skogsskydd och därmed även stärka
            förutsättningarna för att fler skogsägare ges ersättning vid intrång.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-WGEp5npYyfV4owQ3UUdUBr">
            3.17 Stärk inslaget av lövträd och öka andelen blandskogar
          </head>
          <p xml:id="i-U3thX2qCDg6DP1QpvaUUgF">
            Stora delar av våra produktionsskogar är monokulturer med gran
            eller tall. På många skogsmarker skulle skogsbestånden få en betydligt
            större artvariation och ett ökat inslag av lövträd om skogen självföryngrades
            och inte planterades. En ökad variation av träd­slag skulle också
            kunna uppnås genom att man vid plantering använde fler trädslag
            än ett. Genom inriktning vid röjning och gallring ges också möjlighet
            att skapa förutsätt­ningar för blandskog där de naturliga förutsättningarna
            finns beroende på markens bördighet, jordart etc. Studier har
            visat att skogar med lövträd ger fördelar såväl för den biologiska
            mångfalden som för klimatet i jämförelse med rena barrskogar.
            Genom att man i högre grad styr produktionen mot trädarter som
            är naturliga för skogsmarken och därmed ökar det totala inslaget
            av lövträd ökar dessutom skogens resiliens (återhämtnings­förmåga)
            vid störningar som uppstår p.g.a. klimatförändringarna. Klimatförändringarna
            innebär generellt en ökad stress och sårbarhet för skogen som
            ekosystem. Produktions­skogar med enbart ett trädslag blir därför
            extra sårbara vid stormar och angrepp av insekter och svampar.
          </p>
          <p xml:id="i-EkQbSaZmif7UvDdxerWTqj">
            Den stora skogsbranden i Västmanland 2014 visade att inslag av
            lövträd hade stora positiva effekter för att begränsa omfattningen
            av branden. Då skogsbränder p.g.a. klimatförändringarna kan förväntas
            öka i frekvens kan ett ökat inslag av lövträd i form av naturliga
            barriärer vara betydelsefullt för att i framtiden begränsa skogsbrändernas
            omfattning. Det är sedan tidigare belagt att ju mer intakt ett
            ekosystem är med rik biologisk mångfald, desto bättre buffertförmåga
            har systemet att stå emot förändringar. Regeringen bör genomföra
            en översyn av skogslagstiftningen i syfte att stimulera till en
            ökad andel blandskog genom reglering av föryngringsåtgärder, röjning
            och gallring. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-8ET5baMTJ4HXndToNLGgqt">
            3.18 All statlig skog bör förvaltas hållbart och samlat
          </head>
          <p xml:id="i-8FThWRSaHatqWZ8u4fHGo7">
            Vänsterpartiet anser att staten ska bedriva ett aktivt förvaltarskap
            över sina skogs­områden. Det statliga ägandet av skogsområden
            bör samlas i ett bolag. Det nya skogs­bolaget bör ha ett hållbart
            brukande av skogens resurser, inte avkastning, som främsta mål.
            Dagens vinstkrav gör det svårt för ett statligt bolag eller en
            statlig förvaltare att avstå produktiva skogar till andra intressen,
            använda alternativa brukningsmetoder eller bistå med ersättningsmark
            till markägare som skyddar skog för biologisk mångfald eller andra
            unika värden. Bolaget bör åläggas att avsätta större arealer till
            skyddade natur­områden. All statligt ägd skog bör samlas i ett
            bolag med hållbart brukande som främsta mål. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-XacbF5Wki2qcAdbJ9kBg2J" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-R9eFc5kv3oKBmbFMVYCxVk" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-KuhcP1WUucW3sXUc5zDs8Q" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-P5jiYMudh7DWrzhdTK3uNx" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-K7L13JFd9rtTKrPKyKNdAt" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-MacU27kECGeeQ7PANSJzN9" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
          </list>
        </div>
      </div>
    </body>
  </text>
</TEI>
