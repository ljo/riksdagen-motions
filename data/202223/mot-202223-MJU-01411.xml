<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-01411">
  <teiHeader>
    <fileDesc>
      <titleStmt>
        <title>Åtgärder för ett mer hållbart och konkurrenskraftigt yrkesfiske</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1411 av Johan Hultberg (M)</title>
          <idno type="rdwebb">HA021411</idno>
          <rs type="number">1411</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA021411/text</ref>
          <ref type="dokument_url_html">https://data.riksdagen.se/dokument/HA021411</ref>
          <ref type="dokumentstatus_url_xml">https://data.riksdagen.se/dokumentstatus/HA021411</ref>
          <ref type="pdf">https://data.riksdagen.se/fil/87F692AC-975D-4BAE-8CB8-DADFB4B98AF0</ref>
          <ref type="docx">https://data.riksdagen.se/fil/0C472D08-7B97-44D4-916C-DEE09F38EBE0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SHQphcHcKCetdAB3y2aQYw" type="signed"/>
        <correspContext corresp="i-SHQphcHcKCetdAB3y2aQYw">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction type="submitted" xml:id="i-YHfeBaTAS2zD5v3RhELJdT">
          <date when="2022-11-22"/>
          <time when="16:28:11"/>
        </correspAction>
        <correspAction type="reviewed" xml:id="i-6gmbvP8A4vVf69zDF8CE6q">
          <date when="2022-11-22"/>
          <time when="20:28:00"/>
        </correspAction>
        <correspAction type="referred" xml:id="i-oj4GyiNTWcFojvVLMMLwo">
          <date when="2022-12-01"/>
        </correspAction>
        <correspAction type="assigned" xml:id="i-CqwXkYiZ1nFHw6QzB7Nddc">
          <date when="2023-09-18"/>
          <time when="15:19:04"/>
        </correspAction>
        <correspContext corresp="i-CqwXkYiZ1nFHw6QzB7Nddc">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-XKEGqvUxLEhnjupKHENK5Z"/>
        <correspContext corresp="i-XKEGqvUxLEhnjupKHENK5Z">
          <ref type="uppgift">2022/23:MJU14</ref>
          <ref type="ref_dok_id">HA01MJU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU14</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5ojr2z2S2XoM5xf2ev7PTj"/>
        <correspContext corresp="i-5ojr2z2S2XoM5xf2ev7PTj">
          <ref type="uppgift">2022/23:MJU17</ref>
          <ref type="ref_dok_id">HA01MJU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU17</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MjSCXmB6nB5uKRJfV9ug2y"/>
        <correspContext corresp="i-MjSCXmB6nB5uKRJfV9ug2y">
          <ref type="uppgift">2022/23:MJU18</ref>
          <ref type="ref_dok_id">HA01MJU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU18</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XmYcruoG6zC6nAG6e8P6Yg"/>
        <correspContext corresp="i-XmYcruoG6zC6nAG6e8P6Yg">
          <ref type="uppgift">2022/23:NU17</ref>
          <ref type="ref_dok_id">HA01NU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU17</ref>
          <ref type="ref_dok_titel">Kompletterande bestämmelser till EU:s gaslagringsförordning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LcKD6s1VhcRCjyt7N8c6km"/>
        <correspContext corresp="i-LcKD6s1VhcRCjyt7N8c6km">
          <ref type="uppgift">2022/23:NU9</ref>
          <ref type="ref_dok_id">HA01NU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU9</ref>
          <ref type="ref_dok_titel">Genomförande av elmarknadsdirektivet när det gäller leverans av el och aggregeringstjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1411 av Johan Hultberg (M) Åtgärder för ett mer hållbart och konkurrenskraftigt yrkesfiske</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-GWHrMrMKhYA3xV4e7zmQp5">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-JrR4Tx48tgaQzepzCsLC5w">
              Riksdagen ställer sig bakom det som anförs i motionen om att
              överväga att tillsätta en regelförenklingskommission för yrkesfisket
              och tillkännager detta för regeringen.
            </item>
            <item sortKey="Yrkande 2" xml:id="i-T9LY23sj3CMjPfbDfzqnNR">
              Riksdagen ställer sig bakom det som anförs i motionen om att
              överväga att ge Havs- och vattenmyndigheten i uppdrag att ta fram
              en handlingsplan i syfte att underlätta generations- och ägarskiften
              inom yrkesfisket och tillkännager detta för regeringen.
            </item>
            <item sortKey="Yrkande 3" xml:id="i-S19vcADTJ8HQtuaoDmLVPr">
              Riksdagen ställer sig bakom det som anförs i motionen om att
              överväga att se över dagens infiskningskrav och tillkännager detta
              för regeringen.
            </item>
            <item sortKey="Yrkande 4" xml:id="i-HbYGh9QZL1Vqfireq5Tind">
              Riksdagen ställer sig bakom det som anförs i motionen om att
              undersöka möjligheten att pröva att införa begränsade fisketillstånd
              och tillkännager detta för regeringen.
            </item>
            <item sortKey="Yrkande 5" xml:id="i-8kRsmh3pgortE2PFvmBaTf">
              Riksdagen ställer sig bakom det som anförs i motionen om att
              se över hur samverkan mellan för yrkesfisket berörda myndigheter
              kan utvecklas och tillkännager detta för regeringen.
            </item>
            <item sortKey="Yrkande 6" xml:id="i-VyzZZpYCgMR7wZKQCezd6p">
              Riksdagen ställer sig bakom det som anförs i motionen om hur
              utveckling av ett mer selektivt och skonsamt fiske långsiktigt
              kan stödjas och tillkännager detta för regeringen.
            </item>
            <item sortKey="Yrkande 7" xml:id="i-H7cqKCPZLKhHrRukeFi9iK">
              Riksdagen ställer sig bakom det som anförs i motionen om att
              se över möjligheten för att minimimåttet för havskräfta åter ska
              höjas till det tidigare minimimåttet på 13 centimeter och tillkännager
              detta för regeringen.
            </item>
            <item sortKey="Yrkande 8" xml:id="i-7t6LukcMDUgMy43989kG4Z">
              Riksdagen ställer sig bakom det som anförs i motionen om att
              överväga att förändra instruktionen till Havs- och vattenmyndigheten
              och tillkännager detta för regeringen.
            </item>
            <item sortKey="Yrkande 9" xml:id="i-Ffv3NQXeRGtvz6okPw6JNt">
              Riksdagen ställer sig bakom det som anförs i motionen om att
              pröva om staten kan ta ett större ansvar för yrkesfiskets och
              vattenbrukets infrastruktur och tillkännager detta för regeringen.
            </item>
            <item sortKey="Yrkande 10" xml:id="i-GTrhjxW3t2bRMH9sSf7ar1">
              Riksdagen ställer sig bakom det som anförs i motionen om att
              tillåta skyddsjakt på säl och skarv i fiskeområden även under
              fredningstider och tillkännager detta för regeringen.
            </item>
            <item sortKey="Yrkande 11" xml:id="i-4Jxopxt1GfwtuTVKd3Qtd5">
              Riksdagen ställer sig bakom det som anförs i motionen om att
              se över förutsättningarna för förvaltningen av säl och skarv och
              stärka incitamenten för jakt och tillkännager detta för regeringen.
            </item>
            <item sortKey="Yrkande 12" xml:id="i-RZoep6Xv5NsoMGXZNQxkz">
              Riksdagen ställer sig bakom det som anförs i motionen om att
              överväga ökade forskningsinsatser avseende skarvens påverkan på
              fiskbestånd och skarvförvaltning i praktiken och tillkännager
              detta för regeringen.
            </item>
            <item sortKey="Yrkande 13" xml:id="i-PM1vqqKDFydyctrQtZVWNu">
              Riksdagen ställer sig bakom det som anförs i motionen om att
              se över möjligheten att på ett tidigt plan involvera yrkesfisket
              i processer med att peka ut områden lämpliga för havsbaserad vindkraft
              och tillkännager detta för regeringen.
            </item>
            <item sortKey="Yrkande 14" xml:id="i-UJhE8HgTfAwyXqmGTPAzBj">
              Riksdagen ställer sig bakom det som anförs i motionen om att
              se över möjligheten till mer forskning avseende havsbaserad vindkraft
              och dess påverkan på havets ekologi och andra näringar och tillkännager
              detta för regeringen.
            </item>
            <item sortKey="Yrkande 15" xml:id="i-UVSGkvB1kZEBdt6BywbHWK">
              Riksdagen ställer sig bakom det som anförs i motionen om att
              se över möjligheten att utöka provtagningen och övervakningen
              av dioxin och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QaBxSDjp4oXyzo8JWabys5">
            Motivering
          </head>
          <p xml:id="i-TdUyH3KrRTigyU3J8Nn7wH">
            Svenskt yrkesfiske ligger i framkant när det gäller utvecklingen
            av ett miljömässigt hållbart fiske och har så gjort under lång
            tid. För detta arbete förtjänar Sveriges yrkesfiskare beröm och
            uppskattning. Tyvärr upplever många yrkesfiskare snarare att de
            misstänkliggörs och att de tyngs av orimlig byråkrati i form av
            regelkrångel och en besvärlig kontrollapparat. Dagens omfattande
            byråkrati och svårigheter att få fiskelicens är några av förklaringarna
            till varför så få personer väljer att bli yrkesfiskare. Den tunga
            regelbördan och omfattande byråkratin minskar också såväl arbetsglädjen
            som lönsamheten för befintliga yrkesfiskare. Om Sverige långsiktigt
            ska ha ett livskraftigt yrkesfiske måste bördan av regler och
            byråkrati lätta. Det är särskilt viktigt för att skapa förutsättningar
            för fortlevnaden av det småskaliga kustnära fisket. Nu är det
            mycket angeläget att göra insatser för att göra yrkesfisket mer
            attraktivt. Inte minst behöver det bli enklare att bli yrkesfiskare
            då medelåldern inom yrkesfisket, åtminstone inom det demersala
            fisket och insjöfisket, är hög och stigande. Därav följer behovet
            av att underlätta generations- och ägarskiften. Nu krävs regelförenklingar
            och åtgärder för att stärka yrkesfiskets konkurrenskraft.
          </p>
          <head type="h1" xml:id="i-SuM5peyyQe2EL5PertV17J">
            Minska regelbördan
          </head>
          <p xml:id="i-FkGTcG5KtbHiVdbHwWcWBF">
            Antalet yrkesfiskare och fiskefartyg i Sverige har minskat mycket
            drastiskt. För omkring tio år sedan hade exempelvis Bohuslän nära
            700 fiskefartyg. Idag är antalet fartyg färre än 400. Samtidigt
            är genomsnittsåldern hos dagens yrkesfiskare hög och stigande,
            med undantag av det pelagiska fisket dit nyrekryteringen varit
            mer framgångsrik. Enligt Sveriges Fiskares Producentorganisation
            (SFPO) är medelåldern i yrkesfiskarkåren nu över 55 år. En föryngring
            och en bättre återväxt av aktiva yrkesfiskare är nödvändig. För
            att möjliggöra detta krävs regelförenklingar. En regelförenklingskommission
            med representanter från branschen, Havs- och vattenmyndigheten
            (HaV), Kustbevakningen samt andra berörda aktörer bör tillsättas.
            Syftet med kommissionen bör vara att identifiera problem och föreslå
            konkreta förändringar för att minska regelbördan och de kostnader
            som hör samman med dagens omfattande byråkrati och kontroll. Riksdagens
            miljö- och jordbruksutskott har tidigare avfärdat detta förslag
            med hänvisning bland annat till uppdrag som getts till Havs- och
            vattenmyndigheten liksom pågående arbete hos myndigheten. Utskottet
            har bland annat anfört att ”regeringen har tydliggjort att Havs-
            och vattenmyndigheten ska arbeta kontinuerligt med att belysa
            hur myndigheten har beaktat fiskerinäringens förutsättningar och
            vilka effekter myndighetens arbete och förvaltningsbeslut har
            haft på näringens utveckling” (2018/19:MJU3 s. 27). Det är bra,
            men det behövs mer än belysningar. Vad som krävs är konkreta regelförenklingar.
            Mycket kan berörda myndigheter, och då särskilt HaV, göra inom
            ramen för befintliga uppdrag och bemyndiganden, men ska regelförenklingsarbetet
            ta fart behöver det prioriteras politiskt. Genom att tillsätta
            en regelförenklingskommission skulle regeringen visa att regelförenklingsarbetet
            är viktigt och prioriterat. I den precis framtagna handlingsplanen
            för utveckling av svenskt yrkesfiske 2021–2026 lyser dessvärre
            regelförenklingsarbetet med sin frånvaro, vilket understryker
            vikten av att politiskt nu prioritera det arbetet. En regelförenklingskommission,
            som också undersöker hur fiskerikontrollen kan förbättras, behövs.
          </p>
          <head type="h1" xml:id="i-L4MGrWEk1dYPNejbhf9kEe">
            Underlätta generationsskiften och nyrekrytering
          </head>
          <p xml:id="i-NE7AQcJDR7ddA9nY1N8hZX">
            Regeringen bör ge HaV i uppdrag att ta fram en handlingsplan
            i syfte att underlätta generations- och ägarskiften inom yrkesfisket
            och göra det enklare att bli yrkesfiskare. En sådan handlingsplan
            bör utöver regelförenklingar för fisket ta sikte på bland annat
            finansierings- och skattemässiga frågor. Jordbruksverket och Havs-
            och vattenmyndig­heten överlämnade i juni 2021 en ny gemensam
            strategi för yrkesfiske, vattenbruk, fritidsfiske och fisketurism.
            I denna konstateras att stora delar av det lokala kust- och insjöfisket
            har en åldrande yrkeskår, särskilt inom flera lokala kustfisken,
            liksom att nyrekryteringen är låg. Detta understryker vikten av
            att regeringen agerar och ger HaV ett tydligt uppdrag att inte
            bara beskriva utmaningarna utan också ta fram en handlings­plan
            för att underlätta generations- och ägarskiften liksom för att
            sänka instegströskeln. Det måste helt enkelt bli både enklare
            och mer attraktivt att bli yrkesfiskare.
          </p>
          <p xml:id="i-KwP1XPa3ci56sKmYtEkqdh">
            Till den gemensamma strategin för yrkesfiske, vattenbruk, fritidsfiske
            och fiske­turism har tre handlingsplaner kopplats, bland annat
            handlingsplanen för utveckling av svenskt yrkesfiske 2021–2026.
            Denna handlingsplan innehåller ett avsnitt om nyrekrytering av
            yngre till yrkesfisket. De konkreta förslagen och aktiviteterna
            i handlingsplanen för att underlätta för nyrekrytering är få,
            men ett exempel på aktivitet som nämns är att utreda möjligheten
            att göra tillägg i fiskelagen för att göra det möjligt att premiera
            yngre vid licensgivning. En sådan utredning vore välkommen men
            är samtidigt otillräckligt. Ett problem idag är att många tillstånd
            för yrkesfiske innehas av personer som i praktiken inte bedriver
            något egentligt yrkesmässigt fiske utan som snarare har fisket
            som en bisyssla eller sidoinkomst. Det kan exempelvis vara yrkesfiskare
            som uppnått pensionsålder men som fortsätter att fiska även efter
            pension men då i en mycket begränsad omfattning. Mot denna bakgrund
            bör dagens infiskningskrav ses över. Detta i syfte att skärpa
            kraven för att få fortsatt fisketillstånd. Genom att skärpa kraven
            skulle sannolikt färre fisketillstånd förnyas. Det hade i förlängningen
            kunnat göra det enklare för nya personer att erhålla fisketillstånd,
            vilket vore betydelsefullt för möjligheten att skapa bättre förutsättningar
            för nyrekrytering till, och föryngring av, kåren av yrkesfiskare.
            Samtidigt som en översyn av infisknings­kraven skulle också möjligheten
            att införa ett begränsat fisketillstånd kunna prövas. Ett begränsat
            fisketillstånd skulle exempelvis kunna innebära tillstånd för
            fiske av havskräfta med bur men med betydligt färre burar än vad
            ett normalt tillstånd medger. Ett sådant begränsat tillstånd skulle
            kunna vara en möjlighet för yrkesfiskare som vill trappa ned sin
            verksamhet att ändå fortsätta. Ett begränsat fisketillstånd skulle
            då förslagsvis vara förknippat med ett lägre infiskningskrav än
            ett normalt tillstånd.
          </p>
          <head type="h1" xml:id="i-7ADRcjYK1hvh4LUs8hccE9">
            Ge Havs- och vattenmyndigheten i uppgift att främja ett konkurrenskraftigt
            svenskt yrkesfiske
          </head>
          <p xml:id="i-3fMGpBnKrAz7wAUVw9vhiZ">
            HaV bör också få som klar och uttalad grundläggande uppgift att
            främja ett konkurrens­kraftigt svenskt yrkesfiske. I instruktionen
            till Jordbruksverket slås fast, redan i instruktionens första
            paragraf, att verket har i uppgift att arbeta för ”ett dynamiskt
            och konkurrenskraftigt näringsliv i hela landet och en livsmedelsproduktion
            till nytta för konsumenterna” (SFS 2019:712). HaV bör ges i uppgift
            att, likt Jordbruksverket, arbeta för ett konkurrenskraftigt näringsliv
            i hela landet. Det vore en förändring som skulle kunna göra stor
            skillnad för såväl yrkesfisket som vattenbruket. Regeringen bör
            därför i instruktionen till HaV införa en motsvarande skrivning
            som den som finns i 1 § förordningen (2009:1464) med instruktion
            för Statens jordbruksverk. Vidare bör regeringen se över hur samverkan
            mellan för yrkesfisket berörda myndigheter kan utvecklas. Främst
            rör detta samverkan och rollfördelningen mellan Havs- och vattenmyndigheten
            och Jordbruksverket.
          </p>
          <head type="h1" xml:id="i-W7sjY9P44FkKAVuEJ1HsEF">
            Fortsätt utvecklingen av ett selektivt och skonsamt fiske
          </head>
          <p xml:id="i-Vac3Uam3J64VJaJQqSZ7Jp">
            För att utveckla ett selektivt och skonsamt fiske och för att
            underlätta för omställningen till dagens landningsskyldighet gjorde
            dåvarande alliansregeringen en ekonomisk satsning på utvecklingen
            av selektiva och skonsamma fiskemetoder. En satsning som den rödgröna
            regeringen förlängde. Den nya moderatledda regeringen bör överväga
            hur utvecklingen av ett mer selektivt och skonsamt fiske långsiktigt
            kan stödjas. Det är positivt att det är möjligt att söka medel
            ur havs‑, fiskeri- och vattenbruksprogrammet 2021–2027 för att
            vidta åtgärder för ett mer hållbart fiske. Exempelvis finns möjlighet
            att söka stöd för investeringar i bland annat selektiva redskap
            liksom för innovations­projekt för att utveckla redskap. Inom
            trålfisket efter kräfta i Bohuslän utvecklades en rist för att
            sortera bort kräftor som är mindre än det tidigare minimimåttet
            på 13 centimeter. Dessvärre minskades minimimåttet inom EU för
            havskräfta från 13 centimeter till 10,5 centimeter. Den sänkningen
            gjorde användningen av en sådan rist ekonomiskt närmast omöjlig.
            Sänkningen av minimimåttet har i Sverige kritiserats av såväl
            forskare och miljöorganisationer som de svenska kräftfiskarna.
            Den svenska fiskarkåren har varit tämligen överens om att sänkningen
            medför både betydande ekologiska och ekonomiska risker. Skagerrak
            och Kattegatt har bland de absolut bästa kräftbestånden i världen,
            vilket skapar goda möjligheter till ett lönsamt, ekologiskt hållbart
            och således långsiktigt fiske. Sverige måste slå vakt om denna
            goda situation och bör därför verka för att minimimåttet för havskräfta
            höjs inom EU.
          </p>
          <head type="h1" xml:id="i-LmW3f97c9svNh9s6wd7JHi">
            Säkra nödvändig infrastruktur
          </head>
          <p xml:id="i-VLiKh6rnvjL2P42K8YNXZ5">
            Nätverket Fiskekommunerna, som bland annat har nio kommuner i
            Bohuslän som medlemmar, har påtalat behovet av ett större nationellt
            ansvarstagande för att den infrastruktur och beredningsindustri
            som är central för svenskt yrkesfiske ska kunna upprätthållas
            och stärkas. I sitt yttrande till förslaget till ny gemensam strategi
            för svenskt fiske och vattenbruk lyfter Fiskekommunerna att främjandet
            av större beredningsanläggningar och landningshamnar bör ses som
            ett nationellt snarare än kommunalt intresse. En synpunkt som
            dessvärre inte har omhändertagits i strategin eller i den tillhörande
            handlingsplanen.
          </p>
          <p xml:id="i-RoAMRMBB6NJoxRtq1ehXox">
            För små kommuner är det ofta svårt eller rent av omöjligt att
            göra erforderliga investeringar i landningshamnar, i reningsverk
            och annat som krävs för storskaliga beredningsanläggningar. Regeringen
            bör därför pröva om staten kan ta ett större ansvar för detta.
            Ska svenskt yrkesfiske och vattenbruk kunna utvecklas är det helt
            centralt med en livskraftig beredningsindustri och erforderlig
            infrastruktur i form av bland annat hamnar med tillhörande infrastruktur
            på land.
          </p>
          <head type="h1" xml:id="i-CnDjGYw8fuziHr7b8Zeq5b">
            Förvalta bestånden av säl och skarv
          </head>
          <p xml:id="i-SxPby8W2sVmDYpxYjSTrPi">
            Säl och skarv har en betydande påverkan på fiskbestånden. Därför
            är det bra att Naturvårdsverket sedan den 1 februari 2022 har
            ett bemyndigande att fatta beslut om licensjakt på såväl gråsäl
            som knubbsäl. Nu är det angeläget att licensjakt på säl kontinuerligt
            genomförs eftersom antalet sälar har ökat kraftigt och därmed
            vållar allt större problem för yrkesfisket. Vidare bör skyddsjakt
            på säl och skarv tillåtas i fiskeområden även under fredningstid.
          </p>
          <p xml:id="i-Xqju9hMTfThBZg88s3jgvP">
            För att skapa en aktiv och långsiktigt hållbar förvaltning av
            säl och skarv är det viktigt att se över de ekonomiska förutsättningarna
            för förvaltningen och stärka incitamenten för jakt. Konkret handlar
            det bland annat om att handel med sälprodukter behöver tillåtas
            igen. Det är dock en fråga som Sverige inte har egen rådighet
            över, men regeringen behöver ha en tydlig plan för hur man avser
            att driva frågan inom EU och Världshandelsorganisationen (WTO).
            Vidare bör regeringen arbeta för att öppna upp möjligheten att
            använda medel ur Europeiska havs- och fiskerifonden för att stimulera
            jakt på säl och skarv.
          </p>
          <p xml:id="i-5QCVFr2HBQk2KKoSnQTfWw">
            Antalet skarvar har ökat mycket kraftigt i Sverige. Idag finns
            det omkring 5 800 skarvpar bara i Bohuslän. Skarvens påverkan
            på fiskbestånden behöver beforskas mer, detsamma gäller hur en
            god förvaltning av skarv kan utformas. Området 8‑fjordar, som
            består av fjordarna mellan och innanför Tjörn och Orust (dvs.
            By‑, Havstens‑, Kalvö‑, Stig‑, Halse‑, Askerö‑, Hake- och Älgöfjorden),
            lämpar sig väl för olika forsknings­försök avseende skarv och
            skarvförvaltning. Regeringen bör ta initiativ till ökade forskningsinsatser
            avseende skarvens påverkan på fiskbestånd liksom om skarv­förvaltning
            i praktiken. I detta sammanhang bör regeringen överväga att ge
            Naturvårdsverket och HaV i uppdrag att inleda ett gemensamt forskningsprojekt
            i 8‑fjordarområdet med försök med exempelvis storskalig jakt på
            skarv i hela eller delar av området. Inom området har en hel del
            relevant forskning bedrivits om bland annat ekosystembaserad fiskeförvaltning
            i praktiken. Bland annat utifrån den relevanta forskning som redan
            bedrivits i området angående skarv, fiskefria områden med mera
            torde 8‑fjordarområdet lämpa sig väl för vidare forskning om skarv
            och skarvförvaltning.
          </p>
          <head type="h1" xml:id="i-BkQN1joQcHg4GLs2PxkA3N">
            Ge yrkesfisket inflytande över etableringen av havsbaserad vindkraft
          </head>
          <p xml:id="i-XqEbMMikU7W1kRNc7cTJJD">
            Ett växande hot mot yrkesfisket är planerna på många och mycket
            stora vindkrafts­parker till havs. Under våren 2021 inleddes exempelvis
            samråd kring två mycket stora projekt, Mareld och Poseidon, i
            havet mellan Danmark och Sverige. Bara dessa båda projekt skulle
            täcka ett område på många hundra kvadratkilometer, och båda projekten
            är planerade inom områden som är av riksintresse för yrkesfisket.
            Skulle projekten bli verklighet skulle det svenska yrkesfisket
            förlora stora fångstområden. Därtill skulle viktiga föryngringsområden
            riskera att påverkas negativt. Den nya regeringen behöver visa
            att de vackra orden i livsmedelsstrategin liksom i den maritima
            strategin för konkurrenskraftig livsmedelsproduktion och ökad
            produktion omsätts i handling. Regeringen måste säkerställa att
            de många och stora planerna på havsbaserad vindkraft inte äventyrar
            yrkesfiskets långsiktiga möjligheter och konkurrenskraft. Yrkesfisket
            bör därför på ett tidigt plan involveras i processen med att peka
            ut områden lämpliga för havsbaserad vindkraft. Vidare bör regeringen
            undersöka hur forskningen kring havsbaserad vindkraft och dess
            påverkan på havets ekologi, yrkesfisket och andra näringar kan
            förstärkas. Inte minst behövs fler långtidsstudier om vilken påverkan
            vindkraftsparker till havs har i allmänhet och på den marina ekologin
            i synnerhet.
          </p>
          <head type="h1" xml:id="i-69eGRCgRf5TCodRAikXdWw">
            Utöka provtagningen av dioxin i fisk
          </head>
          <p xml:id="i-6N21jQFom2cMW8XfGsf43k">
            Ett problem för delar av svenskt yrkesfiske är dioxinproblematiken.
            Fet fisk från Östersjön, men också från Vänern och Vättern, innehåller
            ofta dioxin i nivåer som överskrider EU:s gränsvärden. Det gör
            att mycket av fångsten av fisk i dessa vatten inte används till
            humankonsumtion. Sedan 2002 har Sverige dock ett undantag från
            EU:s strikta gränsvärden, vilket innebär att vissa fiskarter,
            däribland strömming/sill större än 17 cm, lax och röding, får
            säljas på den svenska marknaden liksom till länder med motsvarande
            undantag även om dioxinhalten skulle överskrida EU:s gränsvärden.
            Undantaget är villkorat med att Livsmedelsverket informerar om
            riskerna med fet fisk från Östersjöområdet samt ger ut kostråd
            avseende denna fisk. I syfte att kunna förbättra rådgivningen
            till konsument och i syfte att på ett säkert sätt kunna öka humankonsum­tionen
            av fisk från Östersjön, Vänern och Vättern bör dagens provtagning
            och övervakning av dioxin utökas. Dagens provtagning är mycket
            begränsad, vilket gör att kunskapen idag är dålig om hur dioxinhalten
            varierar mellan exempelvis olika områden och storlek på fisk.
            Regeringen bör därför ge uppdrag att utöka dagens provtagning
            och övervakning av dioxin. En ökad provtagning kan förhoppningsvis
            ge svar på frågor om när, var och hur dioxinhalten varierar liksom
            om källor till dioxin.
          </p>
        </div>
        <div type="motSignatures">
          <list>
            <item xml:id="i-8Cf2Ep2sdgEzy2ZxLvtph1">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
