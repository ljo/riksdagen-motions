<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-02197">
  <teiHeader>
    <fileDesc>
      <titleStmt>
        <title>Utgiftsområde 20 Allmän miljö- och naturvård</title>
        <author corresp="i-VxX8uLJ6VUnSdeyZcXucoU">av Stina Larsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2197 av Stina Larsson m.fl. (C)</title>
          <idno type="rdwebb">HA022197</idno>
          <rs type="number">2197</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA022197/text</ref>
          <ref type="dokument_url_html">https://data.riksdagen.se/dokument/HA022197</ref>
          <ref type="dokumentstatus_url_xml">https://data.riksdagen.se/dokumentstatus/HA022197</ref>
          <ref type="pdf">https://data.riksdagen.se/fil/7B29BC35-44F2-420F-856E-DB294384BEFF</ref>
          <ref type="docx">https://data.riksdagen.se/fil/982F4FA1-A758-43E6-A8FF-636CCBCB40E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HLCqjSRq98yjCtHZjCJ6Nf" type="signed"/>
        <correspContext corresp="i-HLCqjSRq98yjCtHZjCJ6Nf">
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction type="submitted" xml:id="i-S9g6dBVRJ3maUqWuqxpx9J">
          <date when="2022-11-23"/>
          <time when="16:00:23"/>
        </correspAction>
        <correspAction type="reviewed" xml:id="i-G4bbBKsbYco24DuDenB1c4">
          <date when="2022-11-23"/>
          <time when="19:40:57"/>
        </correspAction>
        <correspAction type="referred" xml:id="i-aFMTzrjuUZuksYNg95vKd">
          <date when="2022-12-01"/>
        </correspAction>
        <correspAction type="assigned" xml:id="i-7VCfidvionJB1xVrHxFx3R">
          <date when="2023-10-16"/>
          <time when="16:12:07"/>
        </correspAction>
        <correspContext corresp="i-7VCfidvionJB1xVrHxFx3R">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-GbL1VkcAVkSGrX5rUkuCCm"/>
        <correspContext corresp="i-GbL1VkcAVkSGrX5rUkuCCm">
          <ref type="uppgift">2022/23:MJU1</ref>
          <ref type="ref_dok_id">HA01MJU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2197 av Stina Larsson m.fl. (C) Utgiftsområde 20 Allmän miljö- och naturvård</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-BFSZ9MDmtKo1q8bQATdoTZ">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-YTUA22n1ihcfv6czuRAs6L">
              Riksdagen anvisar anslagen för 2023 inom utgiftsområde 20 Allmän
              miljö- och naturvård enligt förslaget i tabell 1 i motionen.
            </item>
          </list>
        </div>
        <div type="motContent">
          <head type="h1" xml:id="i-GjfKtESv8g3QWosK627ZEB">
            Motivering
          </head>
          <p xml:id="i-52ChSyR8bjMc8QFyvq4a6k">
            Sverige är ett fantastiskt land att bo i av många anledningar.
            Sverige rankas ofta i topp när det gäller levnadsstandard, innovationsklimat
            och klimat- och miljöhänsyn. Det ska vi vara stolta över. Men
            vi kan bättre. Det finns idag regler som försenar, försvårar och
            fördyrar klimatomställningen. I värsta fall riskerar det att leda
            till att klimatmålen inte nås. Den politiska ambitionen att påskynda
            klimatomställningen behövs nu mer än någonsin. Inte minst för
            att de globala utsläppen måste halveras fram till 2030 enligt
            FN:s klimatpanel, för att ha Parisavtalets mål inom räckhåll.
            Det förutsätter att vi skruvar upp takten, höjer ambitionerna
            inom alla samhällssektorer och genomför viktiga reformer – från
            det lokala till det globala.
          </p>
          <p xml:id="i-TSpUTUxA5TSyiog6V582cp">
            Centerpartiet vet att tydliga och skarpa mål har möjliggjort
            för svenska företag att bli världsledande inom grön teknik, vilket
            gynnar såväl Sverige ekonomiskt som företagens konkurrenskraft
            långsiktigt. De nationella klimatmål som slås fast i det klimatpolitiska
            ramverket ska värnas och efterlevas. Våra ambitiösa klimatmål
            skapar, tillsammans med ny teknik, affärsmöjligheter för innovativa
            företag. Det är dessa affärsmöjligheter som visar vägen för omställningen,
            inte en bakåtsträvande rädsla för det som är nytt.
          </p>
          <p xml:id="i-M23oCXa2PC589rMFWJVp4L">
            Lösningen för klimatet finns i framtidens innovationer, inte
            i gårdagens tekniker. Genom att tillvarata människans uppfinningsrikedom
            och innovationskraft att finna de lösningar som krävs, kan vi
            bryta fossilberoendet och öka resurseffektiviteten. För att bromsa
            och slutligen stoppa klimatförändringarna krävs ett genomgripande
            systemskifte i hur vi tillverkar och förbrukar produkter och råvaror
            samt hur vi konsumerar. De linjära materialflöden vi byggt upp
            samhället kring måste brytas och ersättas med cirkulära kretslopp,
            där produkter används betydligt längre och där allt material kan
            recirkuleras för att bli insatsvaror i nya produktionsled.
          </p>
          <p xml:id="i-Vn7PL2GvZqyhAGKMEPpTFh">
            Beroendet av fossila och jungfruliga råvaror behöver drastiskt
            minska och vi måste bli bättre på att utnyttja de resurser vi
            redan har i omlopp. Att på ett snabbt sätt minska beroendet av
            fossil energi innebär också att vi kan minska beroendet av rysk
            energi. Det är helt avgörande, både för klimatet och för vår säkerhet.
            Här behövs ytterligare styrmedel för att en gång för alla ersätta
            den fossila energin med hållbara alternativ. Bioekonomin och potentialen
            för materialsubstitution som finns i förnybara naturresurser här
            i Sverige måste få en mer framträdande plats. Det måste också
            kosta att släppa ut och slösa med våra resurser. Det driver på
            teknikutvecklingen mot mer hållbara alternativ. Utan en mer cirkulär
            och resurseffektiv ekonomi som bryter fossilberoendet kommer vi
            inte att kunna reducera vår klimatpåverkan i den utsträckning
            som krävs för att begränsa den globala uppvärmningen och det ohållbara
            användandet av naturresurser.
          </p>
          <p xml:id="i-P6nC8gskX741xGLGGxBYRn">
            För Centerpartiet är det en självklarhet att svenska teknikutvecklare
            och entreprenörer har en nyckelroll att spela i detta systemskifte.
            Miljö- och klimatinnovationer och nya cirkulära affärsmodeller
            som växer fram inom näringslivet är den riktiga motorn i omställningen,
            och politiken måste säkerställa att företagen har bästa möjliga
            förutsättningar att växla upp sitt arbete ytterligare. Vår teknik
            och våra smarta lösningar kan dessutom bidra till jobb och tillväxt
            i Sverige, samtidigt som det ger minskade utsläpp i omvärlden
            när de exporteras.
          </p>
          <p xml:id="i-653zHmxQHLzCBBZusTGC5a">
            Sverige har en ambitiös miljölagstiftning, men den bygger i flera
            hänseenden på gamla sanningar och föråldrade strukturer. Regelverken
            behöver ses över i ljuset av dagens samhällsstrukturer och nya
            tekniska landvinningar. Det som vi tidigare betraktade som avfall
            måste ses som en tillgång. Samhällskritiska anläggningar som vattenreningsverk
            behöver omvandlas till resursverk som i högre grad sluter kretsloppen.
            Som ett av världens mest innovativa länder har Sverige goda möjligheter
            att ta en global ledarroll i denna omställning. Sverige ska gå
            före, visa vägen och bli ett miljö- och klimatföredöme för resten
            av världen.
          </p>
          <p xml:id="i-QyvW5SrGBnn4LR7apV5f2s">
            Parallellt med att vi begränsar koldioxidutsläppen, ställer om
            våra energisystem och ökar samhällets cirkulära materialflöden
            är det angeläget att vi vårdar och förvaltar de naturliga ekosystemen
            på ett ansvarsfullt sätt åt kommande generationer. Den biologiska
            mångfalden – samspelet mellan olika typer av arter och ekosystem
            – är av fundamental betydelse för människans liv på jorden, våra
            samhällens välmående och klimatomställningen. Skogar, kuster,
            våtmarker och grundvatten är alla viktiga förutsättningar för
            livet och en hållbar utveckling. Den globala förlusten av arter
            och ekosystem är det mest brådskande miljöproblemet i världen
            idag vid sidan av klimatförändringarna.
          </p>
          <p xml:id="i-QBmk3DPF51JuwbvdHHTJYE">
            För att bryta den negativa utvecklingen föreslår Centerpartiet
            kraftfulla satsningar för att bevara och restaurera den biologiska
            mångfalden och Sveriges naturliga rikedom. Landets redan skyddade
            områden, såväl på land som till havs, behöver förvaltas bättre
            och dess livskraftiga ekosystem måste säkerställas. Känsliga områden
            som har förorenats genom mänsklig aktivitet ska saneras och återställas,
            ett långsiktigt arbete som måste intensifieras. Särskilt prioriterat
            är områden och vattentäkter som har kontaminerats av PFAS. Övergödningen
            av våra hav måste förebyggas genom kraftfullare insatser både
            vid utsläppskällan och direkt i haven. Invasiva främmande arter
            måste bekämpas mer aktivt och med mer inkludering av hela samhället.
          </p>
          <p xml:id="i-3oAVq4W3PW6xF7j73je85G">
            Centerpartiet vill se en större mångfald av aktörer involverade
            i arbetet med att förvalta och återställa våra naturliga ekosystem.
            Den enskilde markägaren som bedriver sin näringsverksamhet inom
            lantbruket eller längs kusten har en nyckelroll att spela och
            det behövs fler ekonomiska incitament, mer samverkan och mindre
            pekpinnar från myndigheterna. Insatser för den biologiska mångfalden
            behöver koppla in allmänheten och civilsamhället för att skapa
            en större lokal acceptans och ett engagemang i frågan från yngre
            generationer.
          </p>
          <head type="h2" xml:id="i-JKStBpWPJ78wioHJ39yKjF">
            Regeringens klimatpolitik räcker inte
          </head>
          <p xml:id="i-Tp3ZxC4jNaroswiagFrb5x">
            Centerpartiet ser med stor oro på de förslag som regeringen presenterar
            inom utgiftsområde 20. Inte minst förslaget om att avskaffa klimatbonusen
            för bilar är mycket olyckligt. I kombination med en uttalad ambition
            om att minska inblandningen av förnybart biodrivmedel och förslag
            om att sänka skatten på fossil bensin och diesel också i storstäderna
            samt förstärka reseavdraget i Stockholm, Göteborg och Malmö, är
            det tydligt att regeringen inte ämnar leva upp till Sveriges klimatmål.
          </p>
          <p xml:id="i-DHTUW1kyVxSgFoiuQ2nsPP">
            I budgetpropositionen för 2023 finns också ett antal förslag
            som är bra och som Centerpartiet har drivit länge, exempelvis
            förstärkningar av Industriklivet, satsningar på laddinfrastruktur,
            investeringar i teknik för minusutsläpp samt åtgärder för förenklade
            tillståndsprocesser. Dessa åtgärder kommer dock inte i närheten
            av att kompensera för de neddragningar som också föreslås. Naturvårdsverket
            bedömde innan valet att det var möjligt, med de då beslutade styrmedlen,
            att nå klimatmålen till 2030. Efter denna budget gör regeringen
            själva bedömningen, i budgetpropositionen, att utsläppen kommer
            öka och att målen inte nås.
          </p>
          <head type="h2" xml:id="i-XLJQ3KXbgoAquZq9axLdSv">
            Centerpartiets prioriteringar
          </head>
          <head type="h3" xml:id="i-9UCiQsJWAopk1946hDhFxZ">
            Förstärkning och breddning av Industriklivet
          </head>
          <p xml:id="i-3x93i84aHXoopMpAB2pAEk">
            För att nå klimatmålen krävs omfattande investeringar i grön
            teknik och klimatsmarta innovationer. Sverige är idag ledande
            i utvecklingen av morgondagens gröna lösningar som också bidrar
            till att sänka de globala utsläppen när de exporteras till andra
            länder. Så tycker vi att det ska förbli. I omställningen till
            en cirkulär och biobaserad ekonomi har industrin en stor roll.
            Därför vill vi ytterligare stärka Industriklivet och därmed näringslivets
            möjligheter att bidra till stora utsläppsminskningar i Sverige
            och internationellt. Vi vill införa riktade satsningar mot avancerade
            återvinningstekniker, insamling och användning av biologisk koldioxid
            (bio-CCS/U), grön vätgas, fossilfri gödsel samt klimatsmart biodrivmedelsproduktion.
          </p>
          <head type="h3" xml:id="i-Bgyp5G7VgsZAtEYubv6Xpt">
            Breddat grönt avdrag
          </head>
          <p xml:id="i-DKyZo1kAm26hJzFUFCc9de">
            Det gröna avdraget infördes i januari 2021 på initiativ av Centerpartiet
            och visar redan på stor framgång. Det gröna avdraget innebär en
            skattereduktion för arbete och material vid installation av grön
            teknik. Det gäller idag för installationer som omfattar energilagring,
            laddpunkter och solceller. Privatpersoner kan nu enklare vara
            med och bidra till omställningen genom att investera i teknik
            som stärker det egna hushållets hållbarhetsprofil. Centerpartiet
            vill fortsatt bredda det gröna avdraget för att inkludera en större
            bredd av grön teknik, för att påskynda omställningen och för att
            stärka hushållens egna möjligheter att minska sitt elpris. Vi
            vill därför inkludera investeringar i konvertering från direktverkande
            el eller gas, energieffektiviseringsåtgärder, vattensnåla produkter,
            smarta hem-applikationer, solvärme samt konvertering av bilar
            till gas eller etanol.
          </p>
          <head type="h3" xml:id="i-MzCA6m39Kjt7dr4JNKuaXG">
            Riktat laddningsstöd till den tunga vägtrafiken, flyg, sjöfart
            och fritidsbåtar
          </head>
          <p xml:id="i-WDoH3FBXNuqQKVxaLZwphJ">
            Försäljningen av elbilar ökar i snabb takt och infrastrukturen
            och laddmöjligheterna måste följa med i den positiva utvecklingen.
            Idag saknas tyvärr möjlighet att ladda sin elbil i många områden,
            inte minst i de norra delarna av Sverige. Stödet för att bygga
            ut laddningsinfrastrukturen i hela landet måste därför stärkas.
            Samtidigt bör krav ställas på att de installerade laddplatserna
            är kompatibla med att bilen kopplas upp mot elnätet, så kallad
            V2G, samt kunna hantera villkorade tillstånd från nätägaren som
            skapar möjlig­heter till lastbalansering både lokalt och mot nätet.
            Att uppföra laddningspunkter för de tunga transporterna går långsammare
            och är dyrare än för personbilarna, samtidigt som ett ökat utbud
            av elektrifierade tunga fordon börjar komma på plats. Samma krav
            som för personbilsladdare bör kunna ställas på dessa.
          </p>
          <p xml:id="i-92oTEnMXbAtPAh56gKmNqo">
            Vi vet också att elflyget börjar närma sig kommersialisering
            och att laddinfra­strukturen där är avgörande på våra flygplatser
            liksom i våra hamnar för att kunna ansluta till landström för
            fartyg eller ladda en elbåt. Centerpartiet vill därför att en
            stor del av stödet riktas till att bygga ut infrastrukturen för
            de tunga fordonen inklusive flyg, sjöfarten och fritidsbåtar.
          </p>
          <head type="h3" xml:id="i-GSz7SQVpwoDc65mPcDcNYs">
            Stärkt naturvård och insatser för stärkt äganderätt i skogen
          </head>
          <p xml:id="i-WcSF62ry8GQ2kYLGfXJhEq">
            För Centerpartiet är det viktigt att det finns kapacitet sköta
            de stora arealer på land och till havs som redan är skyddade områden.
            Att förvalta redan skyddade områden och säkerställa att de har
            livskraftiga ekosystem och en hög artrikedom gör ofta större nytta
            än att ägna stora resurser till att skydda nya arealer. Det är
            till exempel viktigt för frilufts­livet och besöksnäringen och
            för att förhindra spridningen av granbarkborren samt invasiva
            arter. Därför stärker vi anslagen till att vårda och restaurera
            landets befintliga skyddade områden. Centerpartiet anser också
            att markägare ska kompenseras ekonomiskt för inskränkningar i
            ägande- och brukanderätten samt att det ska finnas till­räckliga
            medel för att genomföra inriktningen i skogspropositionen från
            2021, som bland annat handlar om fler flexibla skyddsformer samt
            att gå över till formellt skydd på frivillig grund. Därför ökar
            vi anslagen för en stärkt äganderätt i skogen på utgifts­område
            23.
          </p>
          <head type="h2" xml:id="i-Abz76NDad6vW9Uu6gikthr">
            Centerpartiets överväganden
          </head>
          <p xml:id="i-Ecek6iSUnyrf5ZLLRBTxK8">
            Tabell 1 Anslagsförslag 2023 för utgiftsområde 20 Allmän miljö-
            och naturvård
          </p>
          <p xml:id="i-NC6EJSUjQFqJiqkDRAM7fZ">
            Tusental kronor
          </p>
          <table xml:id="i-PNtYdiXSfL5bRRXFf41yuK">
            <row style="label" xml:id="i-DWLjC1ZoQBfyXZjjoHXQBp">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-DEZiGbXck25RdjEaws37UR">
              <cell>
                1:1
              </cell>
              <cell>
                Naturvårdsverket
              </cell>
              <cell>
                620 648
              </cell>
              <cell>
                −1 651
              </cell>
            </row>
            <row xml:id="i-GpAZEeVFNEGQR9aZVae6TG">
              <cell>
                1:2
              </cell>
              <cell>
                Miljöövervakning m.m.
              </cell>
              <cell>
                391 714
              </cell>
              <cell>
                ±0
              </cell>
            </row>
            <row xml:id="i-Rwhod2o6JL5YSR2aaiLAER">
              <cell>
                1:3
              </cell>
              <cell>
                Åtgärder för värdefull natur
              </cell>
              <cell>
                1 130 035
              </cell>
              <cell>
                130 000
              </cell>
            </row>
            <row xml:id="i-QSH9uXFXjafSxVAUiQuwRx">
              <cell>
                1:4
              </cell>
              <cell>
                Sanering och återställning av förorenade områden
              </cell>
              <cell>
                1 087 568
              </cell>
              <cell>
                −240 000
              </cell>
            </row>
            <row xml:id="i-XMVQ2NvNx4P4r9TWvvVg86">
              <cell>
                1:5
              </cell>
              <cell>
                Miljöforskning
              </cell>
              <cell>
                96 825
              </cell>
              <cell>
                ±0
              </cell>
            </row>
            <row xml:id="i-SXtCm2cy29gHrHQUWrLUyy">
              <cell>
                1:6
              </cell>
              <cell>
                Kemikalieinspektionen
              </cell>
              <cell>
                311 404
              </cell>
              <cell>
                −627
              </cell>
            </row>
            <row xml:id="i-RCXGiY3NuBNNQe97G4C9gR">
              <cell>
                1:7
              </cell>
              <cell>
                Avgifter till internationella organisationer
              </cell>
              <cell>
                285 631
              </cell>
              <cell>
                ±0
              </cell>
            </row>
            <row xml:id="i-XCUfuoiU4UeKBomPAGRLnd">
              <cell>
                1:8
              </cell>
              <cell>
                Klimatbonus
              </cell>
              <cell>
                5 955 000
              </cell>
              <cell>
                2 300 000
              </cell>
            </row>
            <row xml:id="i-PRLCXoVJFk3tPP4tGKLQ67">
              <cell>
                1:9
              </cell>
              <cell>
                Sveriges meteorologiska och hydrologiska institut
              </cell>
              <cell>
                283 581
              </cell>
              <cell>
                −1 052
              </cell>
            </row>
            <row xml:id="i-LN27iHxaoNz84uFDLpSA1k">
              <cell>
                1:10
              </cell>
              <cell>
                Klimatanpassning
              </cell>
              <cell>
                140 000
              </cell>
              <cell>
                ±0
              </cell>
            </row>
            <row xml:id="i-UEvhBTyU7NfsU66ntCYvbf">
              <cell>
                1:11
              </cell>
              <cell>
                Åtgärder för havs- och vattenmiljö
              </cell>
              <cell>
                1 244 565
              </cell>
              <cell>
                ±0
              </cell>
            </row>
            <row xml:id="i-UYSqKba53TM9e6LLbjoCr8">
              <cell>
                1:12
              </cell>
              <cell>
                Insatser för internationella klimatinvesteringar
              </cell>
              <cell>
                169 100
              </cell>
              <cell>
                ±0
              </cell>
            </row>
            <row xml:id="i-4hWsNzNvb7RymZMEkzHK5r">
              <cell>
                1:13
              </cell>
              <cell>
                Internationellt miljösamarbete
              </cell>
              <cell>
                37 400
              </cell>
              <cell>
                ±0
              </cell>
            </row>
            <row xml:id="i-7gd86iVBy2nJdvuNFtxxo1">
              <cell>
                1:14
              </cell>
              <cell>
                Skydd av värdefull natur
              </cell>
              <cell>
                1 170 500
              </cell>
              <cell>
                ±0
              </cell>
            </row>
            <row xml:id="i-HQmFya5yPH5xKtZBjQ8aWq">
              <cell>
                1:15
              </cell>
              <cell>
                Havs- och vattenmyndigheten
              </cell>
              <cell>
                317 723
              </cell>
              <cell>
                −892
              </cell>
            </row>
            <row xml:id="i-NRBdrJddd3nbdYv6eFKiar">
              <cell>
                1:16
              </cell>
              <cell>
                Klimatinvesteringar
              </cell>
              <cell>
                3 055 000
              </cell>
              <cell>
                ±0
              </cell>
            </row>
            <row xml:id="i-RDb6Tfg82gPeqrVC9mzdat">
              <cell>
                1:17
              </cell>
              <cell>
                Klimatpremier
              </cell>
              <cell>
                462 000
              </cell>
              <cell>
                −100 000
              </cell>
            </row>
            <row xml:id="i-NbCrEcH9hmwif4PrDshRkE">
              <cell>
                1:18
              </cell>
              <cell>
                Industriklivet
              </cell>
              <cell>
                1 354 000
              </cell>
              <cell>
                150 000
              </cell>
            </row>
            <row xml:id="i-UbUUbTL9B2KaXpMUXCeeuV">
              <cell>
                1:19
              </cell>
              <cell>
                Åtgärder för ras- och skredsäkring längs Göta älv
              </cell>
              <cell>
                115 000
              </cell>
              <cell>
                ±0
              </cell>
            </row>
            <row xml:id="i-TpMTkskTSEY6TYixjLneRV">
              <cell>
                1:20
              </cell>
              <cell>
                Driftstöd för bio-CCS
              </cell>
              <cell>
                25 000
              </cell>
              <cell>
                ±0
              </cell>
            </row>
            <row xml:id="i-2yAAxhMVpxSUfgQGdXyRNT">
              <cell>
                1:21
              </cell>
              <cell>
                Kompetenslyft för klimatomställningen
              </cell>
              <cell>
                50 200
              </cell>
              <cell>
                ±0
              </cell>
            </row>
            <row xml:id="i-QDu2X7zUFhqbpfQTGDhcZN">
              <cell>
                2:1
              </cell>
              <cell>
                Forskningsrådet för miljö, areella näringar och samhällsbyggande
              </cell>
              <cell>
                132 389
              </cell>
              <cell>
                −1 295
              </cell>
            </row>
            <row xml:id="i-WTtDJbfcychjUrc6m3NfXp">
              <cell>
                2:2
              </cell>
              <cell>
                Forskningsrådet för miljö, areella näringar och samhällsbyggande: Forskning
              </cell>
              <cell>
                1 107 408
              </cell>
              <cell>
                ±0
              </cell>
            </row>
            <row xml:id="i-QbYTyrYEJHxdgwqNbofDS9">
              <cell>
                99:1
              </cell>
              <cell>
                Biopremie
              </cell>
              <cell>
                ±0
              </cell>
              <cell>
                1 000
              </cell>
            </row>
            <row xml:id="i-JumEmpzeE1yFtrvRxtPaGm">
              <cell>
                Summa
              </cell>
              <cell>
                19 542 691
              </cell>
              <cell>
                2 235 483
              </cell>
            </row>
          </table>
          <p xml:id="i-MmbtgKXu486xwBu4c9Dq4H">
            Anslag 1:3 föreslås öka med 130 miljoner kronor år 2023 till
            följd av Centerpartiets för­slag om förstärkta insatser för att
            sköta och vårda redan skyddade områden. Av samma anledning beräknas
            anslaget öka med 130 miljoner kronor per år från och med år 2024.
          </p>
          <p xml:id="i-WqDc12bz5mu8k99PJXC8zt">
            För att bland annat finansiera en satsning på bättre skötsel
            av skyddad natur samt för att finansiera förslag ämnade att stärka
            äganderätten i skogen föreslås anslag 1:4 minska med 240 miljoner
            kronor år 2023. Av samma anledning beräknas anslaget minska med
            290 miljoner kronor per år 2024–2025. Detta innebär fortsatt en
            diskretionär för­stärkning av anslaget, i förhållande till nu
            gällande regler, om 100 miljoner kronor år 2023 och 50 miljoner
            kronor per år 2024–2025.
          </p>
          <p xml:id="i-9wBDzrU3DjrsFVzkz5vbzu">
            Centerpartiet anser att Industriklivet bör förstärkas. Av denna
            anledning föreslås anslag 1:18 öka med 100 miljoner kronor år
            2023. Av samma anledning beräknas anslaget öka med 100 miljoner
            kronor per år från och med år 2024. Centerpartiet anser därutöver
            att det bör införas ett investeringsstöd för biodrivmedelsproduktion.
            För att möjliggöra införandet av ett sådant stöd föreslås anslaget
            öka med 50 miljoner kronor år 2023. Av samma anledning beräknas
            anslaget öka med 50 miljoner kronor per år från och med år 2024.
          </p>
          <p xml:id="i-S5UGy7fM7MHBJoTdiiAtP">
            Det är avgörande att omställningen av jordbruket snabbas på.
            Centerpartiet föreslår därför att en biopremie införs, i linje
            med vad som föreslås i SOU 2021:67. Nivån på premien bör anpassas
            till nu rådande skattenivåer. Av denna anledning föreslås att
            ett nytt anslag skapas inom utgiftsområdet, 99:1 Biopremie. Anslaget
            får användas för att betala den aktuella biopremien. Vidare föreslås
            att anslaget tillförs 1 miljon kronor år 2023. Av samma anledning
            beräknas anslaget komma att omfatta 81 miljoner kronor år 2024
            och 112 miljoner kronor år 2025.
          </p>
          <p xml:id="i-KNNVM1drcqMmSpuVNGgZ8C">
            Centerpartiet anser att klimatbonusen för bilar med låga utsläpp
            bör återinföras. Bonusen bör dock riktas till bilar som personer
            med låga och normala inkomster har råd med. Pristaket inom systemet
            föreslås därför sättas till 500 000 kronor. Nollutsläpps­fordon
            bör berättiga till en bonus om 50 000 kronor medan gasbilar bör
            ges en bonus om 10 000 kronor. Laddhybrider bör ges en maximal
            bonus om 10 000 kronor. Av denna anledning föreslås anslag 1:8
            öka med 2 300 miljoner kronor år 2023. Av samma anledning beräknas
            anslaget öka med 2 635 miljoner kronor år 2024 och med 3 272 miljoner
            kronor år 2025.
          </p>
          <p xml:id="i-L6wJo1sVaUxisjwcKb7oXy">
            För att finansiera andra prioriterade reformer, bland annat ämnade
            att påskynda klimatomställningen, föreslås att en tidigare beslutad
            förstärkning, gällande ekobonus, om 100 miljoner kronor avvisas.
            Anslaget föreslås därför minska med 100 miljoner kronor år 2023.
            Av samma anledning beräknas anslaget minska med 100 miljoner kronor
            år 2024.
          </p>
          <p xml:id="i-HYM1o3F5L3ZQCVH9yRrV3B">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div type="motSignatures">
          <list>
            <item xml:id="i-5qBQDmsSwV7HFAN7tdwYJf">
              Stina Larsson (C)
            </item>
            <item xml:id="i-FrNMMbjSNs6aL5ByqkqgUt">
              Rickard Nordin (C)
            </item>
            <item xml:id="i-BREKFXANCw1tNkMfjWRHS">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
