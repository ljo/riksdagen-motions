<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-02266">
  <teiHeader>
    <fileDesc>
      <titleStmt>
        <title>Utgiftsområde 20 Allmän miljö- och naturvård</title>
        <author corresp="i-FDkKvDMncsBnE8nzn8d1Re">av Emma Nohrén m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2266 av Emma Nohrén m.fl. (MP)</title>
          <idno type="rdwebb">HA022266</idno>
          <rs type="number">2266</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA022266/text</ref>
          <ref type="dokument_url_html">https://data.riksdagen.se/dokument/HA022266</ref>
          <ref type="dokumentstatus_url_xml">https://data.riksdagen.se/dokumentstatus/HA022266</ref>
          <ref type="pdf">https://data.riksdagen.se/fil/9E896B34-2999-4FB2-A50B-1332EB9AF6D0</ref>
          <ref type="docx">https://data.riksdagen.se/fil/6F375887-AA0E-4ED0-A907-BBE4DB2151C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JDd3G3miMyra3Ja6NFaSon</idno>
            <name>Marielle Lahti</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5iqPzdexFQFsDkc96nHo7r" type="signed"/>
        <correspContext corresp="i-5iqPzdexFQFsDkc96nHo7r">
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-JDd3G3miMyra3Ja6NFaSon"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-DAzwuDmrMCAk4CXBrm86y5"/>
        </correspContext>
        <correspAction type="submitted" xml:id="i-U15ptimtg9GxAw4hmfmycB">
          <date when="2022-11-23"/>
          <time when="16:55:07"/>
        </correspAction>
        <correspAction type="reviewed" xml:id="i-PNpuFfkrj59v7kaysZ2Gry">
          <date when="2022-11-23"/>
          <time when="19:40:08"/>
        </correspAction>
        <correspAction type="referred" xml:id="i-YQ1DDYkQJ8LjsKSD63uqXy">
          <date when="2022-12-01"/>
        </correspAction>
        <correspAction type="assigned" xml:id="i-9p6HqgeDuvKRdd5c6PsyUz">
          <date when="2023-11-03"/>
          <time when="12:11:21"/>
        </correspAction>
        <correspContext corresp="i-9p6HqgeDuvKRdd5c6PsyUz">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-2CoRgm5jy7wb3knP3ARXST"/>
        <correspContext corresp="i-2CoRgm5jy7wb3knP3ARXST">
          <ref type="uppgift">2022/23:MJU1</ref>
          <ref type="ref_dok_id">HA01MJU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2266 av Emma Nohrén m.fl. (MP) Utgiftsområde 20 Allmän miljö- och naturvård</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-AXvGVGSCuNyL5NLvGtjxzP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-CFCf8cSbNGjeBez1v226pR">
              Riksdagen anvisar anslagen för 2023 inom utgiftsområde 20 Allmän
              miljö- och naturvård enligt förslaget i tabell A i motionen.
            </item>
          </list>
        </div>
        <div type="motContent">
          <head type="h1" xml:id="i-FmcaqN2FHVBCxmTz1J36b">
            Satsa på klimatomställningen
          </head>
          <p xml:id="i-mPEdo5gZLuPYSziVPsNwP">
            Den vetenskapliga kunskapen är samlad, gedigen och tydlig: den
            globala medel­temperaturen stiger i allt snabbare takt och den
            främsta orsaken är mänsklig aktivitet. Sedan den industriella
            revolutionen har medeltemperaturen ökat med drygt 1,2 grader.
            Enbart denna ökning har orsakat omfattande klimatförändringar,
            framför allt genom att extremväder blivit vanligare. I Sverige
            är uppvärmningen dubbelt så snabb som det globala genomsnittet.
            Uppvärmningen går också snabbare i norra Sverige jämfört med de
            södra delarna av landet. Klimatförändringarna innebär enorma risker
            för våra eko­system och för Sveriges invånare och företag.
          </p>
          <p xml:id="i-7H9M1jW7Rzq7afQpdwqxqK">
            Det går fortfarande att undvika de allra mest katastrofala konsekvenserna
            av den globala uppvärmningen. Men för detta krävs en plan för
            att hejda klimatförändringen genom att minska växthusgasutsläppen
            och genom klimatanpassning minska samhällets sårbarhet inför klimatrelaterade
            risker.
          </p>
          <p xml:id="i-6poX4xe3TF2wcVkEFani2K">
            Miljöpartiet vill bygga ett nytt grönt folkhem, där Sveriges
            klimatarbete är världs­ledande, där välfärden finns till för alla
            och där jämlikhet är en självklarhet. Vi vill genomföra en historisk
            satsning med utgångspunkt i vetenskapen och göra vad som krävs
            för att nå vår del av Parisavtalet – nettonollutsläpp redan 2035.
          </p>
          <p xml:id="i-QNDQDLwUKHFU3XzM5mqQ9w">
            Detta kräver politiker som vågar att satsa stort. För att industrin
            ska kunna ställa om behövs ett långsiktigt politiskt ledarskap
            och statliga stöd. Men också investeringar i utbildning, elnät
            och energiproduktion. Andra företag kommer att behöva hjälp med
            investeringar i nya miljövänliga lastbilar och arbetsmaskiner.
            Privatpersoner kommer fortsatt att behöva hjälp för att köpa eller
            leasa en elbil.
          </p>
          <head type="h1" xml:id="i-Fod3CFcXVCwLwdfjC2fpjd">
            Öka anslagen till klimatanpassning
          </head>
          <p xml:id="i-SYMUJAdHVzyaKLNSkHVmGt">
            Samtidigt är det viktigt att vi inser att klimatet redan har
            förändrats och kommer att förändras ytterligare även om vi idag
            drastiskt minskar våra utsläpp. Arbetet med att anpassa våra samhällen
            till denna förändring måste därför löpa parallellt med en politik
            för utsläppsminskningar. Detta arbete handlar ytterst om att skydda
            människor och miljö och alla samhällsverksamheter från klimatrelaterade
            risker.
          </p>
          <p xml:id="i-SP7VQmDNfM6W44cQTFgYDd">
            Arbetet med klimatanpassning måste stärkas på flera fronter.
            Det handlar bland annat om att stötta specifika sektorer som kommer
            att vara särskilt utsatta för det för­ändrade klimatet. Inte minst
            handlar det om företag inom det svenska jordbruket och skogsbruket
            som redan idag är drabbade av klimatförändringarnas effekter,
            och fram­gent kommer dessa att öka. Klimatanpassning kommer att
            vara en förutsättning för lönsamhet för företag inom dessa sektorer.
          </p>
          <p xml:id="i-XzLa6S8My39dFYEh4FRPEJ">
            Miljöpartiet anser att resurserna till klimatanpassning kraftigt
            måste förstärkas. Samhällets insatser hittills har i mycket riktats
            mot att ta fram kunskaps- och planeringsunderlag. Detta arbete
            är centralt och måste fortsätta. Men det är också viktigt att
            insatserna blir mer konkreta. Miljöpartiet vill satsa 9 miljarder
            över tre år på för­stärkta resurser till relevanta myndigheter
            för konkreta åtgärder inom vattenhantering, livsmedelsförsörjning,
            klimatrelaterade översvämningar, ras, skred, värmeböljor och skogsbränder.
            Arbetet med samhällsskydd och beredskap behöver utvecklas och
            för­stärkas. Det behövs även fortsatt kunskapshöjande insatser,
            kartläggningar, karteringar och planeringsunderlag.
          </p>
          <p xml:id="i-8eGe12NCXnmA3xfEmWHGCR">
            En del av satsningen ska utgöras av ett klimatanpassningskliv
            som ska delfinansiera innovativa investeringar med stor klimatanpassningsnytta,
            i likhet med satsningen Klimatklivet som Miljöpartiet införde,
            som finansierar utsläppsminskande åtgärder.
          </p>
          <p xml:id="i-R1PTMwkeD9Ryf1N25cr89H">
            För att Sverige ska kunna bedriva ett effektivt arbete med klimatanpassning
            måste ansvaret olika aktörer emellan förtydligas. Länsstyrelser
            och kommunerna är nyckel­aktörer i klimatanpassningsarbetet och
            måste därför få tydligare ramar och de resurser som krävs. Vidare
            bör myndigheters arbete med att bistå med samordning och kunskapsspridning
            förstärkas.
          </p>
          <head type="h1" xml:id="i-7fak1scm7wRPD4dLJ8MiVe">
            Omfattande satsningar på starka ekosystem
          </head>
          <p xml:id="i-HidmySjqrXe1psvP5TVpP2">
            De nationella miljömålen, Agenda 2030 och miljölagstiftningen
            är centrala utgångs­punkter i arbetet med att säkra en god miljö
            som kan fortsätta att förse oss med livsviktiga ekosystemtjänster.
            EU:s gemensamma politik för klimat och miljö är nödvändig för
            att stärka arbetet med ren luft, rent vatten, biologisk mångfald
            och klimatomställning i hela EU. Klimat- och miljölagstiftningen
            behöver på många sätt skärpas och anpassas efter den kunskap vi
            har idag om klimat- och miljökrisens allvar. Svensk lagstiftning
            behöver i flera avseenden anpassas efter EU:s miljölagstiftning
            för att vi ska nå upp till gemensamma miljö- och klimatmål. Existerande
            globala och regionala miljörelaterade avtal och direktiv behöver
            fullt ut implementeras, exempelvis konventionen för biologisk
            mångfald och EU:s direktiv för arter, habitat och havsmiljö. Miljö-
            och klimatskadliga subventioner behöver tas bort och de ekonomiska
            incitamenten för beteenden med positiv inverkan på klimat och
            miljö behöver öka.
          </p>
          <p xml:id="i-Uo1PNECHB42TKJdtvr41o4">
            Omkring en halv till en miljon av planetens drygt åtta miljoner
            arter riskerar att utrotas inom några årtionden om inte kraftfulla
            åtgärder vidtas för att hejda den katastrofala utvecklingen. Forskare
            talar om att vi är inne i den sjätte massutrotningen. Utvecklingen
            är global men är tydlig också i Sverige. Orsakerna är förstörda
            livs­miljöer, exploatering av arter genom fiske-, jord- och skogsbruk,
            klimatförändringar, invasiva arter och miljöföroreningar.
          </p>
          <head type="h1" xml:id="i-HE2ZQeLQbNLdcRV6UJYbUb">
            Skydd av djur och natur
          </head>
          <p xml:id="i-APfmeRKh9NLEyt6xRnGNFw">
            Läget för den biologiska mångfalden i Sverige är på många sätt
            akut. Runt tusen skogslevande arter är hotade. Ett omfattande
            problem är bristen på större, samman­hängande områden med höga
            naturvärden, som är ett krav för många arter. Östersjöns ekosystem
            står inför en akut kris, och läget i Västerhavet är mycket allvarligt.
          </p>
          <p xml:id="i-JPsdt9XUfZ5maRKCtGUStT">
            För att vända artkrisen i skogen, säkra fungerande och motståndskraftiga
            ekosystem och nå miljömålen krävs därför omfattande satsningar
            på att bevara och återskapa värdefulla naturområden för framtiden.
            Avverkningstakten för värdefulla naturskogar är redan mycket hög,
            enligt myndigheternas utvärderingar. Det handlar nu om att säkra
            bevarandet av det sammanhängande bälte av fjällnaturskogar som
            pekats ut i proposi­tionen Stärkt äganderätt, flexibla skyddsformer
            och naturvård i skogen (prop. 2021/22:58) och som Sverige har
            ett internationellt ansvar att bevara. Det handlar också om annan
            värdefull natur över hela landet, som att bevara de sista resterna
            av kontinuitets­skogarna. Miljöpartiet vill därför satsa 15 miljarder
            över de närmaste tre åren på skydd av värdefull natur. Vi vill
            genomföra en satsning på att öka antalet nationalparker och förstärka
            arbetet med friluftsliv och allemansrätt.
          </p>
          <p xml:id="i-DerZpL5KSXeELTGpwuoGcB">
            Det behövs också omfattande insatser för skötsel av redan skyddade
            områden. I många områden hotas exempelvis naturvärdena av igenväxning
            och av att hävden upphört, det gäller exempelvis många gräsmarker.
            Det handlar också om fortsatta insatser mot invasiva arter och
            för hotade arter, som pollinatörer, och andra satsningar på att
            stärka den biologiska mångfalden. Det behövs också en förstärkt
            viltförvaltning och en genetisk förvaltning av vargstammen.
          </p>
          <p xml:id="i-Y5FE3jiJZApbMuitQpjMac">
            Naturbetesmarkerna är oerhört artrika, och skötseln av ängs-
            och betesmarker och slåtterängar har en nyckelroll för att nå
            miljömålen för kulturlandskapet. Det är oerhört viktigt att stödnivån
            är tillräckligt hög, omkring 300 miljoner kr/år.
          </p>
          <p xml:id="i-LnUYVK1VVvydS1mxYz6EUC">
            För att finansiera arbetet med skötsel, stärkt biologisk mångfald
            och olika åtgärder för värdefull natur vill vi satsa 9 miljarder
            över tre år.
          </p>
          <p xml:id="i-TNCVDPCNbPk5pAgRCoKGrv">
            Det är också fortsatt viktigt både att grundfinansieringen av
            våra miljövårdande myndigheter säkras och att denna också tillåts
            att öka för att finansiera nödvändiga satsningar.
          </p>
          <head type="h1" xml:id="i-M9dU5CZJxTktgEzZ3kBmBr">
            Återvätning av dikade torvmarker – en nyckelåtgärd för både klimat
            och miljö
          </head>
          <p xml:id="i-QY7EP3t8GM3jTLTA5gXVg5">
            Våtmarker som dikats ut läcker stora mängder växthusgaser, men
            dessa läckage kan stoppas genom att marken återvätas. Återvätning
            har också många positiva effekter för djur och växter. Den biologiska
            mångfalden stärks, näringstillförseln och över­gödningen i sjöar,
            vattendrag och hav kan minska och den vattenhållande förmågan
            i landskapet stärks, vilket bidrar till ökad klimatanpassning.
          </p>
          <p xml:id="i-5mNWG8wo3iH61pPd7Jhsht">
            Miljöpartiet föreslår en omfattande satsning på återvätning av
            utdikade våtmarker. Det är viktigt att denna satsning består och
            sträcker sig långt fram i tiden, eftersom ryckighet i finansieringen
            har identifierats som både en knäckfråga och ett hot mot att uppnå
            högre kolinlagring och klimatnytta. Under kommande mandatperioder
            måste Sverige öka kolinlagringen i landskapet markant, bland annat
            till följd av kraven i EU:s klimatlag. De närmaste tre åren vill
            vi därför satsa 3,6 miljarder kronor inom anslaget Åtgärder för
            värdefull natur.
          </p>
          <head type="h1" xml:id="i-H3NjzpHVyVPJ8mNduaP4St">
            Stärkt miljöövervakning – ryggraden i svenskt miljöarbete
          </head>
          <p xml:id="i-8NzxyKjDF2Z8RwAcGjJshE">
            Miljöövervakningen är ryggraden i svenskt miljöarbete och behöver
            få tillräckliga resurser. Arbetet med långa tidsserier är centralt
            för att kunna följa tillståndet för exempelvis våra dricksvattentäkter,
            fisken i hav och sjöar, skogarna och andra ekosystem över hela
            landet. Anslaget till miljöövervakning måste därför stärkas.
          </p>
          <p xml:id="i-PGsbUyiE2G542iiEGdACNv">
            Även anslagen till miljöforskning bör ökas för att vi ska kunna
            upprätthålla den höga nivån och fortsätta arbetet med att täcka
            kunskapsluckor som kan ligga till grund för ett stärkt åtgärdsarbete.
          </p>
          <head type="h1" xml:id="i-J8NdV8MT45nqyDjuftfrpW">
            Vänd krisen i haven
          </head>
          <p xml:id="i-GHVxap62Ni5h6n4Tq1AmsZ">
            Utvecklingen i våra hav är oerhört allvarlig, och tillståndet
            för ekosystemen i både Östersjön och Västerhavet är på många sätt
            akut. Kommande mandatperiod är kritisk för att vända utvecklingen
            och återuppbygga ekosystemen igen, och därför behövs omfattande
            satsningar och en bestående ökning av finansieringen. Även miljöarbetet
            för vattendrag och sjöar behöver förstärkas, bland annat för att
            finansiera arbetet med moderna miljövillkor för vattenkraften.
          </p>
          <p xml:id="i-75aVpb2MRMnWQ2AYJ2Dtkj">
            Hav och klimat är två sidor av samma mynt. Ett friskt levande
            hav är en förut­sättning för kolinlagring och motståndskraft mot
            klimatförändringarna. Kopplingen mellan hav, klimatförändringar
            och havsförsurning behöver inkluderas i havsmiljö­arbetet, och
            havsmiljöförvaltningen behöver få en större och tydligare roll
            i klimat­arbetet. En ekosystembaserad förvaltningsmodell ska genomsyra
            allt havsmiljöarbete och hela havspolitiken, inklusive fisket.
            En samlad proposition på hela Miljömåls­beredningens förslag,
            Havet och människan (SOU 2020:83), bör lämnas av regeringen snarast.
            Däribland ska en havsmiljölag införas och vara utgångspunkt för
            havsmiljö­arbetet. Likaså brådskar det att införa nya etappmål
            om skyddade områden.
          </p>
          <p xml:id="i-5M5Rgsgtu7sthVXwWKcFa4">
            Åtgärdstakten i vattenmiljöarbetet behöver öka för att vi ska
            nå vattendirektivets mål om god ekologisk och kemisk status. Åtgärdsprogrammen
            är viktiga verktyg för att nå målen och ändra normerna. Att minska
            övergödningen är oerhört centralt, inte minst i havsmiljöarbetet.
            Det behövs också ett helhetsgrepp om sjöfartens påverkan på havs­miljön.
            Det saknas forskning och kunskap inom flera områden som är väsentliga
            för att vidta rätt åtgärder för att kunna nå miljömålen Hav i
            balans samt levande kust och skärgård.
          </p>
          <p xml:id="i-Lha8L5SdXC8Y8C1Wygj2us">
            Miljöpartiet vill genomföra en omfattande och långsiktig höjning
            av Havs- och vattenmyndighetens anslag för havsmiljöarbetet; över
            tre år vill vi satsa drygt 10 miljarder kronor. Även länsstyrelserna
            har en central roll för att genomföra vattenarbetet, både i fråga
            om havsmiljöfrågor, den nationella planen för vatten samt arbete
            för skydd av dricksvattenresurser.
          </p>
          <head type="h1" xml:id="i-N7mRTVzhxfGcESLKy4mEB2">
            Ett giftfritt samhälle
          </head>
          <p xml:id="i-UWmMFKsLfvKbxMzeFHRtU7">
            Spridningen av olika gifter i miljön är allt mer omfattande,
            vilket är ett hot mot både fungerande ekosystem, djur och växter
            och alla de tjänster som ekosystemen producerar. Det är också
            ett hot mot människors hälsa. Barn är särskilt utsatta för den
            ökande mängden gifter; de är extra känsliga och på många sätt
            skyddslösa. Förstärkta insatser krävs för arbetet mot en mängd
            gifter i miljön. Det handlar bland annat om att förstärka arbetet
            mot PFAS, läkemedelsrester i dricksvatten och en mängd andra farliga
            miljögifter. Det behövs kunskapsspridande arbete och olika informationsinsatser
            för hur farliga ämnen kan bytas ut mot mindre farliga, spridningsvägar
            i miljön behöver kart­läggas och arbetet med att sanera förorenade
            områden behöver förstärkas. Sverige har en oerhört viktig roll
            i fråga om att driva dessa frågor internationellt, och resurser
            behövs också för att skala upp detta arbete. Ett förstärkt arbete
            med giftfritt från början är en central del i arbetet för en cirkulär
            ekonomi.
          </p>
          <head type="h1" xml:id="i-H8QEwfTxS5iKwrerqu2JGW">
            Internationellt miljö- och klimatsamarbete
          </head>
          <p xml:id="i-5BjxSq6p12wUWBdiHo82YB">
            Sverige har en oerhört viktig roll att spela i att driva på det
            internationella miljö- och klimatarbetet. Därför är också våra
            bilaterala miljösamarbeten viktiga. Det handlar delvis om samarbeten
            med andra länders regeringar. Men även om att stärka individer,
            organisationer och företag som arbetar i sina nationella kontexter
            med att stärka sina länders klimatarbete. Många av dessa individer
            och organisationer lever under hot och får betala ett högt pris
            för sitt arbete; det är viktigt att Sverige fortsätter att stötta
            deras viktiga arbete.
          </p>
          <head type="h1" xml:id="i-PSJmbd4Y7iqfrs84Gz91Ex">
            Stöd för gröna och trygga samhällen
          </head>
          <p xml:id="i-8bYQ5TL4DZBsQ1gi5DZoT7">
            För att öka tryggheten i samhället behöver vi skapa trygga miljöer
            att vistas i. Grön­områden har en positiv effekt på såväl luftkvaliteten
            som människors hälsa men kan samtidigt upplevas som otrygga. Samtidigt
            är fler grönområden viktiga för klimat­anpassning mot såväl skyfall
            som värmeböljor. Vi vill stödja skapandet av gröna och trygga
            samhällen, särskilt i politiskt eftersatta områden.
          </p>
          <head type="h1" xml:id="i-MD7Bv3pXNKEFkKbgL1sL6j">
            Intensifiera arbetet med att skapa en cirkulär ekonomi
          </head>
          <p xml:id="i-9VtXF9nRVtD1zaNKxmsdsJ">
            Vår ekonomi orsakar en betydande miljö- och klimatpåverkan genom
            de produkter som vi konsumerar. Det behövs mer regleringar för
            att produkter ska gå att återanvända och återvinna. Ansvaret för
            att ställa om till en ekonomi inom planetens gränser ska inte
            bara ligga på individen. Produkters miljö- och klimatpåverkan
            ska tydligt reflekteras i priset, så att det blir lätt och billigt
            att göra rätt. Det behövs en permanent höjd finansiering av insatser
            för cirkulär ekonomi till Naturvårdsverket. 5 miljoner i detta
            anslag (1:22) ska öronmärkas för ökad utsortering av plastfraktioner
            från avfall.
          </p>
          <head type="h1" xml:id="i-Qds7sSRRGdUSjwXTKvbmkT">
            Snabbare elektrifiering av transportsektorn med fortsatt bonus
            och skärpt malus
          </head>
          <p xml:id="i-FNswi3eC8m8HZvjwAU55Xr">
            Den kraftiga ökningen av elbilar och laddhybrider i nyförsäljningen
            har tagit fart efter införandet av bonus malus. Bonus malus har
            varit avgörande för elektrifieringen av fordonsflottan och gjort
            att Sverige fortfarande ligger i topp i fråga om försäljning av
            laddbara bilar. Men fortfarande utgör laddbara bilar bara 8 procent
            av personbilsflottan i Sverige. Även om nybilsförsäljningen ökat
            dramatiskt sedan bonus malus infördes finns det fortsatt behov
            av stöd för en ökad andel elbilar i nybilsförsäljningen. En sänkning
            av pristaket från 700 000 kronor till 550 000 kronor skulle innebära
            att stödet mer träffsäkert når inkomstgrupper med större behov
            av bonus. Fokus bör vara på att fasa ut förbränningsmotorer, varför
            stödet ska begränsas till nollutsläppsbilar. Därmed plockas laddhybrider
            bort från stödsystemet. Vi vill också införa en särskild bonus
            för den som bor på landsbygden och köper en klimatbonusbil, som
            då skulle vara 10 000 kronor högre än den generella bonusen. Systemet
            kommer successivt att behöva ses över i förhållande till utvecklingen.
            Vi står därför bakom den tidigare aviserade sänkningen av bonusen
            till 50 000 kronor.
          </p>
          <p xml:id="i-KCNRdXikWMwBbtkoFKHFG9">
            Tabell A Anslagsförslag 2023 för utgiftsområde 20 Allmän miljö-
            och naturvård
          </p>
          <p xml:id="i-Qr8GdABRd4gGZRTgnJeLkf">
            Tusental kronor
          </p>
          <table xml:id="i-XCGcrbDt2jgJYgb8p5huoZ">
            <row style="label" xml:id="i-Q5jZ6XDYKxNVQxGTWKTtqe">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-62cginXRmBhrKbPYmqFNop">
              <cell>
                1:1
              </cell>
              <cell>
                Naturvårdsverket
              </cell>
              <cell>
                620 648
              </cell>
              <cell>
                10 000
              </cell>
            </row>
            <row xml:id="i-5mxBASvgCs3rMu5tLNnzD5">
              <cell>
                1:2
              </cell>
              <cell>
                Miljöövervakning m.m.
              </cell>
              <cell>
                391 714
              </cell>
              <cell>
                128 286
              </cell>
            </row>
            <row xml:id="i-JiFd6Cmw9zUdr9ibX4j59J">
              <cell>
                1:3
              </cell>
              <cell>
                Åtgärder för värdefull natur
              </cell>
              <cell>
                1 130 035
              </cell>
              <cell>
                1 869 965
              </cell>
            </row>
            <row xml:id="i-FPjGtvXcSvL1ehbZTnzRCz">
              <cell>
                1:4
              </cell>
              <cell>
                Sanering och återställning av förorenade områden
              </cell>
              <cell>
                1 087 568
              </cell>
              <cell>
                118 432
              </cell>
            </row>
            <row xml:id="i-UyWEy4dYScbxwxze9bxuoy">
              <cell>
                1:5
              </cell>
              <cell>
                Miljöforskning
              </cell>
              <cell>
                96 825
              </cell>
              <cell>
                33 175
              </cell>
            </row>
            <row xml:id="i-HtvHmhyZ5vts9RvP18unxm">
              <cell>
                1:6
              </cell>
              <cell>
                Kemikalieinspektionen
              </cell>
              <cell>
                311 404
              </cell>
              <cell>
                8 596
              </cell>
            </row>
            <row xml:id="i-Pdag7JhTWTzpwV3KQPXyuR">
              <cell>
                1:7
              </cell>
              <cell>
                Avgifter till internationella organisationer
              </cell>
              <cell>
                285 631
              </cell>
              <cell>
                ±0
              </cell>
            </row>
            <row xml:id="i-247fbdJKxtUnrC6eBKvLZ8">
              <cell>
                1:8
              </cell>
              <cell>
                Klimatbonus
              </cell>
              <cell>
                5 955 000
              </cell>
              <cell>
                50 000
              </cell>
            </row>
            <row xml:id="i-E4XdBde4kqzVYFwrNHCN98">
              <cell>
                1:9
              </cell>
              <cell>
                Sveriges meteorologiska och hydrologiska institut
              </cell>
              <cell>
                283 581
              </cell>
              <cell>
                81 562
              </cell>
            </row>
            <row xml:id="i-WpTfCMyNAfFL6iPF5VX1jH">
              <cell>
                1:10
              </cell>
              <cell>
                Klimatanpassning
              </cell>
              <cell>
                140 000
              </cell>
              <cell>
                2 860 000
              </cell>
            </row>
            <row xml:id="i-W5ojz18QXqzsRuQnQgCXPz">
              <cell>
                1:11
              </cell>
              <cell>
                Åtgärder för havs- och vattenmiljö
              </cell>
              <cell>
                1 244 565
              </cell>
              <cell>
                1 000 000
              </cell>
            </row>
            <row xml:id="i-A83bcJVbfzJa2cAS9nqwHB">
              <cell>
                1:12
              </cell>
              <cell>
                Insatser för internationella klimatinvesteringar
              </cell>
              <cell>
                169 100
              </cell>
              <cell>
                30 900
              </cell>
            </row>
            <row xml:id="i-BA86qNZ7pJeU53gBv9XKs9">
              <cell>
                1:13
              </cell>
              <cell>
                Internationellt miljösamarbete
              </cell>
              <cell>
                37 400
              </cell>
              <cell>
                37 600
              </cell>
            </row>
            <row xml:id="i-N2btsnj1Kmdpgr58ZbsUL8">
              <cell>
                1:14
              </cell>
              <cell>
                Skydd av värdefull natur
              </cell>
              <cell>
                1 170 500
              </cell>
              <cell>
                3 829 500
              </cell>
            </row>
            <row xml:id="i-Nv3S1KEu7kGRDXeK9ueUPG">
              <cell>
                1:15
              </cell>
              <cell>
                Havs- och vattenmyndigheten
              </cell>
              <cell>
                317 723
              </cell>
              <cell>
                54 758
              </cell>
            </row>
            <row xml:id="i-5mR94aq2ajacMaBtGhdr8x">
              <cell>
                1:16
              </cell>
              <cell>
                Klimatinvesteringar
              </cell>
              <cell>
                3 055 000
              </cell>
              <cell>
                945 000
              </cell>
            </row>
            <row xml:id="i-7igLPU8FH8GFvoGparLF72">
              <cell>
                1:17
              </cell>
              <cell>
                Klimatpremier
              </cell>
              <cell>
                462 000
              </cell>
              <cell>
                1 538 000
              </cell>
            </row>
            <row xml:id="i-9c4wuzj3wc3omH6em4F64o">
              <cell>
                1:18
              </cell>
              <cell>
                Industriklivet
              </cell>
              <cell>
                1 354 000
              </cell>
              <cell>
                646 000
              </cell>
            </row>
            <row xml:id="i-9fKq9RgciyAesfqq4CMngo">
              <cell>
                1:19
              </cell>
              <cell>
                Åtgärder för ras- och skredsäkring längs Göta älv
              </cell>
              <cell>
                115 000
              </cell>
              <cell>
                100 000
              </cell>
            </row>
            <row xml:id="i-7fKpK1WQtuxXdrfZ1fnBjm">
              <cell>
                1:20
              </cell>
              <cell>
                Driftstöd för bio-CCS
              </cell>
              <cell>
                25 000
              </cell>
              <cell>
                ±0
              </cell>
            </row>
            <row xml:id="i-Q4JR1T4jHNcCD7aYCwDitQ">
              <cell>
                1:21
              </cell>
              <cell>
                Kompetenslyft för klimatomställningen
              </cell>
              <cell>
                50 200
              </cell>
              <cell>
                50 000
              </cell>
            </row>
            <row xml:id="i-HPfv9jkPB9849VD6xoj9hm">
              <cell>
                2:1
              </cell>
              <cell>
                Forskningsrådet för miljö, areella näringar och samhällsbyggande
              </cell>
              <cell>
                132 389
              </cell>
              <cell>
                ±0
              </cell>
            </row>
            <row xml:id="i-WJzKx9oUpwf1KW7ZjdjyY8">
              <cell>
                2:2
              </cell>
              <cell>
                Forskningsrådet för miljö, areella näringar och samhällsbyggande: Forskning
              </cell>
              <cell>
                1 107 408
              </cell>
              <cell>
                ±0
              </cell>
            </row>
            <row xml:id="i-EgT83xMj5cfSR7nd9qCP9A">
              <cell>
                99:1
              </cell>
              <cell>
                Cirkulär ekonomi (1:23)
              </cell>
              <cell>
                ±0
              </cell>
              <cell>
                15 000
              </cell>
            </row>
            <row xml:id="i-FnJZGfess7dg1enExTv4FS">
              <cell>
                99:2
              </cell>
              <cell>
                Stöd till gröna och trygga samhällen (1:23)
              </cell>
              <cell>
                ±0
              </cell>
              <cell>
                300 000
              </cell>
            </row>
            <row xml:id="i-FXFiLy4A1XPZq1KCPMvKv5">
              <cell>
                Summa
              </cell>
              <cell>
                19 542 691
              </cell>
              <cell>
                13 706 774
              </cell>
            </row>
          </table>
        </div>
        <div type="motSignatures">
          <list>
            <item xml:id="i-LJRdZTsF1eB9pJm5XfjkuU">
              Emma Nohrén (MP)
            </item>
            <item xml:id="i-9MvvgTtqzJdEbWJvbA83pv">
              Daniel Helldén (MP)
            </item>
            <item xml:id="i-LsWsU7Mj1VXzE8Umt7hHif">
              Marielle Lahti (MP)
            </item>
            <item xml:id="i-XBKXjZ6uBsC9y1hQWCb8jw">
              Rebecka Le Moine (MP)
            </item>
            <item xml:id="i-V8TFWXzL1GrLYBuYCeQybX">
              Katarina Luhr (MP)
            </item>
            <item xml:id="i-Q96fGuYcHJpzxvEd459c5c">
              Elin Söderberg (MP)
            </item>
          </list>
        </div>
      </div>
    </body>
  </text>
</TEI>
