<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00938">
  <teiHeader>
    <fileDesc>
      <titleStmt>
        <title>Kapitalförsörjning och riskkapital</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:938 av Tobias Andersson m.fl. (SD)</title>
          <idno type="rdwebb">HA02938</idno>
          <rs type="number">938</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA02938/text</ref>
          <ref type="dokument_url_html">http://data.riksdagen.se/dokument/HA02938</ref>
          <ref type="dokumentstatus_url_xml">http://data.riksdagen.se/dokumentstatus/HA02938</ref>
          <ref type="pdf">http://data.riksdagen.se/fil/6435B353-6953-42F9-8B71-7FA81141261D</ref>
          <ref type="docx">http://data.riksdagen.se/fil/E70D9B34-181D-4D9F-B97B-921E8BD98D2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2s1uNokv6wcbDvVKtsZ1Lm" type="signed"/>
        <correspContext corresp="i-2s1uNokv6wcbDvVKtsZ1Lm">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction type="submitted" xml:id="i-Fpm84iUftYCCmSYYsD5kPB">
          <date when="2022-11-22"/>
          <time when="12:01:08"/>
        </correspAction>
        <correspAction type="reviewed" xml:id="i-Hcrw4ueUFqTCL7uES7Sd9F">
          <date when="2022-11-22"/>
          <time when="18:26:12"/>
        </correspAction>
        <correspAction type="referred" xml:id="i-82RtuTZhkn2Je66dWW8r7M">
          <date when="2022-12-01"/>
        </correspAction>
        <correspAction type="assigned" xml:id="i-5QmHBAUqMne49BKvcUTaHi">
          <date when="2023-07-10"/>
          <time when="08:58:44"/>
        </correspAction>
        <correspContext corresp="i-5QmHBAUqMne49BKvcUTaHi">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-ByZBd6w3gU5mX3y97ZQaQn"/>
        <correspContext corresp="i-ByZBd6w3gU5mX3y97ZQaQn">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3qbxuvHxzsYpy1TTgaX6t1"/>
        <correspContext corresp="i-3qbxuvHxzsYpy1TTgaX6t1">
          <ref type="uppgift">2022/23:NU4</ref>
          <ref type="ref_dok_id">HA01NU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU4</ref>
          <ref type="ref_dok_titel">2022 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FnCZH9w9QBaKfZ6GyfVV6e"/>
        <correspContext corresp="i-FnCZH9w9QBaKfZ6GyfVV6e">
          <ref type="uppgift">2022/23:SkU11</ref>
          <ref type="ref_dok_id">HA01SkU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XAGtvUYxdbXVaMCegQMLEw"/>
        <correspContext corresp="i-XAGtvUYxdbXVaMCegQMLEw">
          <ref type="uppgift">2022/23:SkU12</ref>
          <ref type="ref_dok_id">HA01SkU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:938 av Tobias Andersson m.fl. (SD) Kapitalförsörjning och riskkapital</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-iaCecDNGDgNrscTtY7k7r">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9gUGA8kKnatawcfePEk9FX">
              Riksdagen ställer sig bakom det som anförs i motionen om inriktningen
              för den statliga riskkapitalfinansieringen med högre grad av prioritering
              av mindre, nystartade tillväxtföretag samt styrning mot de förkommersiella
              faserna och tillkännager detta för regeringen.
            </item>
            <item sortKey="Yrkande 2" xml:id="i-8PGHqECGX5BS5fharpvS5e">
              Riksdagen ställer sig bakom det som anförs i motionen om en översikt
              och kartläggning av de näringspolitiska insatserna och tillkännager
              detta för regeringen.
            </item>
            <item sortKey="Yrkande 3" xml:id="i-9uUC7o1ovok68QMo7b7fWR">
              Riksdagen ställer sig bakom det som anförs i motionen om att
              säkerställa att offentligt stöd till näringslivet inte konkurrerar
              med privat riskkapital och tillkännager detta för regeringen.
            </item>
            <item sortKey="Yrkande 4" xml:id="i-SPWZ2dVcU2uJ2PNYaXKyeD">
              Riksdagen ställer sig bakom det som anförs i motionen om att
              effektutvärdera det offentligas stöd till näringslivet och tillkännager
              detta för regeringen.
            </item>
            <item sortKey="Yrkande 5" xml:id="i-F8v3DffSa2AXDwuexcTjLk">
              Riksdagen ställer sig bakom det som anförs i motionen om att
              begränsa förekomsten av bidragsentreprenörer och tillkännager
              detta för regeringen.
            </item>
            <item sortKey="Yrkande 6" xml:id="i-9RMxfYvfGevtzyQy78gBLN">
              Riksdagen ställer sig bakom det som anförs i motionen om att
              förbättra förutsättningarna för personaloptioner i nystartade
              företag och tillkännager detta för regeringen.
            </item>
            <item sortKey="Yrkande 7" xml:id="i-DtveJ4qBNSmwv1XSAq4HjH">
              Riksdagen ställer sig bakom det som anförs i motionen om att
              utreda möjligheten för juridiska personer att använda investeraravdraget
              och tillkännager detta för regeringen.
            </item>
            <item sortKey="Yrkande 8" xml:id="i-DUxUZE7XB8znvkPHMkvR6F">
              Riksdagen ställer sig bakom det som anförs i motionen om nivån
              på investeraravdraget och tillkännager detta för regeringen.
            </item>
            <item sortKey="Yrkande 9" xml:id="i-WL2g9Nf9KvRuFi7FwgU9xG">
              Riksdagen ställer sig bakom det som anförs i motionen om att
              låta det statligt ägda företaget Almi Företagspartner AB i större
              omfattning bjuda in allmänheten att investera i de företag man
              avser att investera i och som därmed medför rätt till investeraravdrag
              och tillkännager detta för regeringen.
            </item>
            <item sortKey="Yrkande 10" xml:id="i-GjxU8skSUCn2Ks7hvFwUwv">
              Riksdagen ställer sig bakom det som anförs i motionen om att
              beräkningen av avgiftsunderlaget för investeringssparkonton ska
              återställas till den ursprungliga nivån vid införandet och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-M4K4sKbKq4S4mspZmBQJhc">
            Statlig riskkapitalfinansiering
          </head>
          <p xml:id="i-MS6d82bC6M6dBFFnqwVb9h">
            Den statliga riskkapitalfinansieringen bör i högre grad än vad
            som nu är fallet prioritera mindre, nystartade tillväxtföretag
            och överlag styras mot de förkommersiella faserna. Det är samtidigt
            av vikt att alla former av statlig riskkapitalfinansiering följs
            upp och utvärderas för att säkerställa att de genererar resultat
            utan att snedvrida konkurrensen på marknaden – annars ska de avskaffas.
            Detta behov förstärks av att flertalet rapporter påpekat uppenbara
            brister i diverse offentliga stöd till näringslivet. Tillväxtanalys
            har i olika rapporter belyst brister på området genom att bland
            annat kritisera det stora antalet myndigheter som är involverade
            i administrationen, och vid en särskild granskning av två av Vinnovas
            stödprogram kunde man inte säkerställa några positiva effekter
            av stöden.
          </p>
          <p xml:id="i-23nK48duRuhEwEQFQtMuKA">
            Mot denna bakgrund fick Tillväxtanalys i uppdrag att ta fram
            förslag för förbättrade utvärderingsmetoder för näringspolitiken,
            vilket slutrapporterades 2018. I slutrapporten föreslogs att en
            översikt, en löpande kartläggning, av näringspolitiska insatser
            i Sverige skulle tas fram för att bland annat identifiera överlapp
            av näringspolitiska insatser. Detta är välkommet; regeringen behöver
            genomföra en sådan översikt och kartläggning av de näringspolitiska
            insatserna i Sverige. I den utsträckning som olika former av offentliga
            stöd till näringslivet ska återfinnas måste de med andra ord komplettera,
            inte konkurrera med, det privata kapitalet. Därutöver krävs att
            det går att mäta och fastställa deras effekt – forskningsinstitutet
            Ratio med flera har konstaterat att företagsstöd genererar en
            låg eller oklar utväxling. En ytterligare problematik på området
            är att alternativkostnaden för att söka offentliga stöd är lägst
            i bolagen med lägst produktivitet, varför det finns incitament
            för just dessa att söka offentliga medel. Därför behöver åtgärder
            vidtas för att säkerställa att inte rena bidragsentreprenörer
            finansieras genom offentliga stöd till näringslivet. Detta kan
            motarbetas genom effektutvärderingar och kartläggningar, vilket
            vi förespråkat ovan, men även av en tydligare samordning av de
            stöd som idag kommer från olika aktörer.
          </p>
          <head type="h2" xml:id="i-8QYoH2bJ4CA5C6vb4nntp4">
            Sverige äger
          </head>
          <p xml:id="i-TrBB4tyKxjcnu7Zphk9khs">
            Svenska folket ska vara ett ägande folk. En betydande del av
            svenskarnas förmögenhet är uppbunden i offentliga och privata
            fonder inom främst pensionssystemen. För gemene man är dessa tillgångar
            deras främsta finansiella tillgång och de flesta har i övrigt
            ett relativt begränsat finansiellt kapital. Sverige skiljer sig
            här från andra länder i fråga om att en så stor del av kapitalet
            är bundet i olika fonder, vars investeringar inte är tillgängliga
            för de mindre företagen. För företagandet i Sverige utgör detta
            ett hinder då det finns ett samband mellan den privata förmögenhetsbildningen
            och volymen av egenföretagande.
          </p>
          <p xml:id="i-BBbG6xLuWKN2o4jt2CPC9t">
            I en rapport från Företagarna framkommer att nästan 70 procent
            av finansieringen vid företagsstarter och expansion av nya företag
            utgörs av eget kapital. Sverige­demokraterna vill därför genom
            informationsåtgärder och ekonomiska incitament stimulera till
            ökat ägande av svenska företag samt ökade investeringar i nystartade
            och befintliga mindre bolag.
          </p>
          <head type="h2" xml:id="i-4Sb59EYw4MZJCmLb65v1Cs">
            Bättre villkor för personaloptioner
          </head>
          <p xml:id="i-TuFyDgWcbDPwzmBxkHgwiu">
            Villkoren för personaloptioner behöver förbättras, främst i nya
            innovativa företag med hög risk, vilket kan förbättra kapitalförsörjningen.
            I ett företags tidiga skede kan det vara svårt att knyta till
            sig rätt kompetens, vilket ofta är intimt sammankopplat med lönebildningen
            och således ytterligare ökar behovet av finansiering.
          </p>
          <p xml:id="i-Gh4XaRqo8YhtvGRmufQdsR">
            Kapitalförsörjningen i nystartade företag innebär redan idag
            ofta ett hinder som resulterar i att många potentiella innovationer
            inte når ända fram. Finansierings­problemen i bolagens tidiga
            faser skulle dock delvis kunna avhjälpas av bättre villkor för
            personaloptioner, där den anställde får ta del av eventuella framtida
            vinster. Sålunda behöver företagen inte erbjuda lika hög lön,
            men anställda får ett extra incitament att bidra till företagets
            framgångar. Vi vill därför att förutsättningarna för personaloptioner
            förbättras i nystartade företag.
          </p>
          <head type="h2" xml:id="i-QbjZgFN7QC4uPgqYPwoWD4">
            Investeraravdraget
          </head>
          <p xml:id="i-EwbVg19fZ8jNQbgYhB9PRr">
            Det utvecklade investeraravdraget syftar till att öka tillgången
            på riskvilligt kapital i mindre bolag och riktar sig idag enbart
            till fysiska personer. Det innebär att den som köper aktier i
            mindre företag i enlighet med vissa förutsättningar vid bildandet
            eller i en nyemission får göra ett avdrag för hälften av den summa
            som investeras upp till 1,3 miljoner kronor. Investeringar leder
            till sysselsättning och utveckling. En viktig komponent i detta
            är att det ska vara lönsamt att investera i nya idéer och industriella
            koncept. Investeraravdraget är ett bra verktyg för att styra riskkapital
            mot mindre företag som det annars troligen hade varit mindre intressant
            att investera i utan avdraget.
          </p>
          <p xml:id="i-7R1QgGmTZNWTjsLJAdNuMo">
            Investeraravdraget ska utvecklas med beaktande av nivån på avdraget,
            möjligheten för juridiska personer att nyttja avdraget och att
            låta allmänheten använda sig av det för investeringar i riskkapitalfonder
            som satsar på småföretag. För att även öka intresset för och användandet
            av avdraget så bör Almi i större omfattning bjuda in allmänheten
            att investera i de företag som man avser att investera i, vilket
            i nästa steg medför rätt till investeraravdrag.
          </p>
          <head type="h2" xml:id="i-57zhu9GPWZfr9fQ8uf14bd">
            Investeringssparkonto
          </head>
          <p xml:id="i-AJ9hrPMj5DvnpmzyFsVqN4">
            Investeringssparkontot (ISK) infördes som en schablonbeskattad
            sparform 2012. Det är angeläget att skattereglerna underlättar
            för enskilda småsparare att ha ett aktivt sparande, vilket kan
            minska byråkratin vid deklaration. Det finns många moment vid
            direkta investeringar som utgör ett hinder eller svårigheter vid
            exempelvis aktie­sparande, såsom nyemissioner, fondemissioner
            och inlösenförfarande. Det är bra med ett brett aktiesparande
            i befolkningen, delvis för att stärka privat finansiellt kapital
            men även för landet som helhet med ett högt inhemskt ägande av
            bolag som främst verkar i Sverige. När investeringssparkontot
            infördes var det inget av de åtta nuvarande partierna i riksdagen
            som hade någon annan uppfattning om hur schablonintäkten från
            investe­ringssparkontot skulle beräknas. Detta lär ha varit en
            tydlig signal till de småsparare som öppnade kontot om att det
            fanns långsiktiga förutsägbara regler för hur deras innehav skulle
            beskattas och under vilka former det skulle ske.
          </p>
          <p xml:id="i-5sapmmSrp83gW68fhNDVAN">
            I budgetpropositionen för 2016 valde däremot den rödgröna regeringen
            att endast fyra år efter införandet ändra förutsättningarna för
            sparformen och tillförde ett strafftillägg om 0,75 procent av
            hela avgiftsunderlaget. Något som får betraktas som ett direkt
            svek mot landets småsparare då man kort efter införandet ändrar
            förutsättningarna för sparformen. De småsparare som exempelvis
            nu skulle vilja återgå med sitt sparande till en vanlig aktiedepå
            som en konsekvens av att långsiktiga förutsättningar saknas, tvingas
            nu att avyttra samtliga värdepapper då värdepapper inte kan flyttas
            ut från investeringssparkontot. Skattereglerna kring beräkningen
            av avgiftsunderlaget ska återställas då statsfinanserna tillåter
            det till de regler som gällde vid införandet 2012 och som även
            utgjort grundförutsättningen för de flesta som öppnat ett investerings­sparkonto.
            En åtgärd som är angelägen för att uppvisa trovärdighet kring
            långsiktiga förutsättningar i denna investeringsform inför landets
            småsparare.
          </p>
        </div>
        <div type="motSignatures">
          <list>
            <item xml:id="i-PKw69Vb7dPa53hga8HeaX9" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-Vp2punh9M6dHoPBVLDABeb" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
            <item xml:id="i-AArhC4qgErERp8UJzm1Ss1" who="i-TMwpsik9bguNXgjB4GcxTS">
              Jessica Stegrud (SD)
            </item>
            <item xml:id="i-YbgqQ6d9TSnSV6BsyF7P9R" who="i-Y6pV2kmHmseFnW9xv9t8yX">
              Eric Palmqvist (SD)
            </item>
            <item xml:id="i-MhrzLateSnhHtwecVwPSNE" who="i-5cQcZgMfPXLpKbuzTtzgn6">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
