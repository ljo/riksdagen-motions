<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-01122">
  <teiHeader>
    <fileDesc>
      <titleStmt>
        <title>Regelförenkling för bättre styrning och service och ökat företagande</title>
        <author corresp="i-AmkEPQHyLbWFNYdCQzmzAu">av Elisabeth Thand Ringqvist m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1122 av Elisabeth Thand Ringqvist m.fl. (C)</title>
          <idno type="rdwebb">HA021122</idno>
          <rs type="number">1122</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA021122/text</ref>
          <ref type="dokument_url_html">https://data.riksdagen.se/dokument/HA021122</ref>
          <ref type="dokumentstatus_url_xml">https://data.riksdagen.se/dokumentstatus/HA021122</ref>
          <ref type="pdf">https://data.riksdagen.se/fil/8906BFD5-BC7B-4DA5-86D2-34BB55D30035</ref>
          <ref type="docx">https://data.riksdagen.se/fil/D7468786-12DE-4A6D-8EB7-6FB82C650E38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bx2omnd1HqVSyeezSx6DdB" type="signed"/>
        <correspContext corresp="i-Bx2omnd1HqVSyeezSx6DdB">
          <note type="signatory" corresp="i-AmkEPQHyLbWFNYdCQzmzAu"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-PYk1FHT5xHTWNczRYuGRJg"/>
        </correspContext>
        <correspAction type="submitted" xml:id="i-7afYi24iyh9fxGnwAJ4NJJ">
          <date when="2022-11-22"/>
          <time when="13:04:57"/>
        </correspAction>
        <correspAction type="reviewed" xml:id="i-TosFoKyjF6oAyVjQBSL7Ky">
          <date when="2022-11-23"/>
          <time when="10:46:00"/>
        </correspAction>
        <correspAction type="referred" xml:id="i-2GCE5eJx9Lc22CHPm7AhfL">
          <date when="2022-12-01"/>
        </correspAction>
        <correspAction type="assigned" xml:id="i-XPhp4xS5LDaKZ19ncAjJKV">
          <date when="2023-08-09"/>
          <time when="12:26:58"/>
        </correspAction>
        <correspContext corresp="i-XPhp4xS5LDaKZ19ncAjJKV">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-Le7THumHdrPaELYexksxab"/>
        <correspContext corresp="i-Le7THumHdrPaELYexksxab">
          <ref type="uppgift">2022/23:AU7</ref>
          <ref type="ref_dok_id">HA01AU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU7</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5eDXMLQnbwp2aL3xwwbq88"/>
        <correspContext corresp="i-5eDXMLQnbwp2aL3xwwbq88">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7GxNLSpngDp27TmFiKq2wX"/>
        <correspContext corresp="i-7GxNLSpngDp27TmFiKq2wX">
          <ref type="uppgift">2022/23:CU13</ref>
          <ref type="ref_dok_id">HA01CU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Xiadwegkc5XyrTW9UR7fJe"/>
        <correspContext corresp="i-Xiadwegkc5XyrTW9UR7fJe">
          <ref type="uppgift">2022/23:KU24</ref>
          <ref type="ref_dok_id">HA01KU24</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU24</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5WmnYiWRZeM8bGHvGQpEkH"/>
        <correspContext corresp="i-5WmnYiWRZeM8bGHvGQpEkH">
          <ref type="uppgift">2022/23:NU13</ref>
          <ref type="ref_dok_id">HA01NU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU13</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9SnE9Dut94GAaukudZJeu4"/>
        <correspContext corresp="i-9SnE9Dut94GAaukudZJeu4">
          <ref type="uppgift">2022/23:NU15</ref>
          <ref type="ref_dok_id">HA01NU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU15</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1122 av Elisabeth Thand Ringqvist m.fl. (C) Regelförenkling för bättre styrning och service och ökat företagande</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-vSK1JyngYKurUUHKDVR27">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PqzhunXxZmMbhgrRbL7Vt4">
              Riksdagen ställer sig bakom det som anförs i motionen om en mer
              sammanhållen, transparent regelförenklingsprocess och tillkännager
              detta för regeringen.
            </item>
            <item sortKey="Yrkande 2" xml:id="i-9wrQFmS7AjjajpJ8jLYuMZ">
              Riksdagen ställer sig bakom det som anförs i motionen om att
              se över om Regelrådet ska bli en egen myndighet med mandat att
              komma in tidigare i lagstiftningsprocessen och ges utökat uppdrag
              att följa upp både de avgifter som företagen åläggs för olika
              typer av tillstånd och handläggningstider hos myndigheter och
              tillkännager detta för regeringen.
            </item>
            <item sortKey="Yrkande 3" xml:id="i-HWzhwVvri8ZGZbLCv2EiH2">
              Riksdagen ställer sig bakom det som anförs i motionen om att
              regeringen i sin styrning och ledning av myndigheter bör tydliggöra
              arbetet med regelförenklingar och tillkännager detta för regeringen.
            </item>
            <item sortKey="Yrkande 4" xml:id="i-BvjvVVczqKaeeZekhg3ogU">
              Riksdagen ställer sig bakom det som anförs i motionen om att
              regeringen bör återkomma till riksdagen med en sammanställning
              av utredda och genomförda regelförenklingar och tillkännager detta
              för regeringen.
            </item>
            <item sortKey="Yrkande 5" xml:id="i-RSMcP9ovD7URhL7jaCr7qU">
              Riksdagen ställer sig bakom det som anförs i motionen om att
              fungerande regellättnader som införts under coronapandemin bör
              permanentas och tillkännager detta för regeringen.
            </item>
            <item sortKey="Yrkande 6" xml:id="i-FCqMaq46hce3KXi22TbxD9">
              Riksdagen ställer sig bakom det som anförs i motionen om att
              säkerställa att det finns kontrollstationer för regelförenklingsarbetet
              så att systematiska utvärderingar och uppföljningar görs och tillkännager
              detta för regeringen.
            </item>
            <item sortKey="Yrkande 7" xml:id="i-9rCj5nMarzGh6AEx7oYn6v">
              Riksdagen ställer sig bakom det som anförs i motionen om att
              regelbördan för småföretag och mikroföretag bör minskas kraftigt
              och tillkännager detta för regeringen.
            </item>
            <item sortKey="Yrkande 8" xml:id="i-PL5oMyFEdG8NzY7MxeR62Z">
              Riksdagen ställer sig bakom det som anförs i motionen om att
              en översyn av systemet med regelverket kring konsekvensbeskrivningar
              som infördes år 2008 bör göras och tillkännager detta för regeringen.
            </item>
            <item sortKey="Yrkande 9" xml:id="i-MPwuDLWwQbtpPS9EPdWSXX">
              Riksdagen ställer sig bakom det som anförs i motionen om att
              ta fram index och nyckeltal inspirerat av det arbete SKR gör med
              kommunerna i syfte att kunna mäta och utvärdera förenklingsarbetet
              hos myndigheterna och tillkännager detta för regeringen.
            </item>
            <item sortKey="Yrkande 10" xml:id="i-HzsRy7Y6XTUqTy7d4b6Lrv">
              Riksdagen ställer sig bakom det som anförs i motionen om att
              förenkla och minimera företagens uppgiftslämnande och tillkännager
              detta för regeringen.
            </item>
            <item sortKey="Yrkande 11" xml:id="i-MaWCH1m32BzTjkkYjM7PYs">
              Riksdagen ställer sig bakom det som anförs i motionen om att
              offentliga handläggningsavgifter bör minska om handläggningen
              går utöver tidsfristen och tillkännager detta för regeringen.
            </item>
            <item sortKey="Yrkande 12" xml:id="i-WwJVNxSP958rk1bswWFKJD">
              Riksdagen ställer sig bakom det som anförs i motionen om att
              regeringen ska tillsätta en utredning om att se över hur lagstiftningen
              kan differentieras utifrån storleken på företaget och tillkännager
              detta för regeringen.
            </item>
            <item sortKey="Yrkande 13" xml:id="i-EHVuwv4oMJPGJjurf6zZ4X">
              Riksdagen ställer sig bakom det som anförs i motionen om att
              Sverige bör övergå till direktimplementering av EU-direktiv med
              EU:s miniminivå som standard och tillkännager detta för regeringen.
            </item>
            <item sortKey="Yrkande 14" xml:id="i-A14qBJGZiRt92MfnLASVna">
              Riksdagen ställer sig bakom det som anförs i motionen om att
              införa en maximal handläggningstid vid överklaganden och tillkännager
              detta för regeringen.
            </item>
            <item sortKey="Yrkande 15" xml:id="i-QgAxXeDMzpiVBwaXQtNxxa">
              Riksdagen ställer sig bakom det som anförs i motionen om att
              begränsa sakägarkretsen vid överklaganden och tillkännager detta
              för regeringen.
            </item>
            <item sortKey="Yrkande 16" xml:id="i-MPqZ6QpAXmNe6wvsGkKDbe">
              Riksdagen ställer sig bakom det som anförs i motionen om att
              införa solnedgångsklausuler som syftar till att fasa ut regler
              om de inte har använts under en viss tidsperiod och tillkännager
              detta för regeringen.
            </item>
            <item sortKey="Yrkande 17" xml:id="i-dSfwik3iTF3maJ1Zs26ZJ">
              Riksdagen ställer sig bakom det som anförs i motionen om att
              riksintressena återkommande bör aktualiseras samt att en solnedgångsklausul
              för riksintressen bör införas och tillkännager detta för regeringen.
            </item>
            <item sortKey="Yrkande 18" xml:id="i-9Uye6RBisu31FCV43HKFsT">
              Riksdagen ställer sig bakom det som anförs i motionen om minskade
              kostnader för regelkrångel och tillkännager detta för regeringen.
            </item>
            <item sortKey="Yrkande 19" xml:id="i-2vwtYnJDh3qq18K7CLAdnK">
              Riksdagen ställer sig bakom det som anförs i motionen om att
              jämföra Sverige med andra länder avseende regelförenklingsarbetet
              i syfte att identifiera utvecklingsområden och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-WTxHSsedZhAT3u9NVn3Kp2">
            Motivering
          </head>
          <p xml:id="i-FUMjuxhT6uZofsxFNTqLy">
            Att minska regelbördan för det svenska näringslivet är A och
            O för Centerpartiet. Servicekulturen hos svenska myndigheter är
            på många ställen god men måste utvecklas och förbättras. Inställning,
            bemötande och kundfokus är lika viktigt som regelverk, processer
            och handläggningsrutiner. Regelförenkling handlar mycket om ledarskap,
            styrning och tillämpning. Det handlar om att tillämpa lagar och
            föreskrifter på ett sätt som minskar väntetider. Viktigt är också
            att se möjligheter i stället för problem i varje ärende och där
            så är möjligt hantera olika delar i en ansökan parallellt i olika
            myndig­heter, men med ett fungerande samarbete berörda myndigheter
            emellan så att inte oklar­heter uppstår för de berörda företagen.
            Detta synsätt bör gälla för såväl stora industri­investeringar
            som säsongsberoende tillstånd.
          </p>
          <head type="h2" xml:id="i-Ti9Rw5JX9gcDU3dT7hujAL">
            En sammanhållen och transparent regelförenklingsprocess
          </head>
          <p xml:id="i-PaLU3RFyETU6Ly1M3aNME">
            Arbetet med regelförenkling är grundläggande för att Sverige
            ska kunna erbjuda ett gott företagsklimat. Regelrådet ska bli
            en egen myndighet med mandat att komma in tidigare i lagstiftningsprocessen
            och ges utökat uppdrag att både följa upp de avgifter som företagen
            åläggs för olika typer av tillstånd och handläggningstider hos
            myndigheter.
          </p>
          <p xml:id="i-K7ukgtEknSEDUu8kjRBC1D">
            Medborgare och företagare har rätt att kräva att varje myndighet
            arbetar med servicekulturen och genom ständiga förbättringar anpassar
            verksamheten till kundens behov. Digitaliseringen är central i
            regelförenklingsprocessen – dels genom att avlasta handläggare
            och annan personal, och dels genom att skapa transparens och skapa
            för­troende för verksamheten och de beslut som fattas. Varje myndighet
            har sina särskilda förutsättningar men det finns också mycket
            som förenar. Exakt hur regelförenklings­arbetet ska bedrivas i
            respektive organisation lämnas bäst till ledning och styrelse
            vid myndigheterna. Dock kan regeringen genom sina regleringsbrev
            få myndigheterna att prioritera en utveckling av servicekulturen
            i myndigheten – det kan handla om utbild­ning, incitament, mätningar,
            med mera. Det är angeläget att myndigheterna arbetar med ständiga
            förbättringar i sin verksamhet avseende service och kundfokus.
            Som regel ska myndigheter ha skrivningar om regelförenkling, särskilt
            och främst de myndigheter som i sitt arbete hanterar näringslivsfrågor
            av olika slag.
          </p>
          <p xml:id="i-X4PKRx8ecPjetCH9YDR2uK">
            Det har under de senaste 10–15 åren genomförts en rad olika utredningar
            och kart­läggningar angående hur myndigheterna kan regelförenkla.
            Det saknas dock en över­blick av resultaten avseende hur och om
            de har implementerats och med vilken effekt. En sådan sammanställning
            skulle behövas och vi anser att regeringen skyndsamt bör återkomma
            till riksdagen med en sådan. Utifrån en sådan sammanställning
            skulle man sedan via modern sökteknik – Machine-learning, AI eller
            motsvarande – kunna identi­fiera de olika lager och nivåer av
            regler som skapar byråkratiska hinder.
          </p>
          <p xml:id="i-BLxnQesspsnBoYB5XALdou">
            Tillväxtverket har i rapporten Förenklingsresan – sammanställda,
            analyserade och konkretiserade förenklingsförslag till regeringen
            lämnat förslag på steg för ytterligare förenklingar. Det är ett
            förtjänstfullt arbete med många viktiga och användbara iakttagelser,
            bland annat angående personalliggare och hotelltillstånd, frågor
            som Centerpartiet uppmärksammat länge. Vad vi kan se så adresserar
            dock inte Tillväxt­verket frågor som styrning, ledning, ledarskap
            och regelförenkling som en hållbarhets- och kulturfråga i sin
            rapport.
          </p>
          <head type="h2" xml:id="i-Wuq6KwZcQHziXUkHKGe9u7">
            Utredningen om regelförenkling måste omsättas i handling
          </head>
          <p xml:id="i-WJ5WqpyBWZZrA6BGj32A9c">
            Inom ramen för JA-samarbetet så var Centerpartiet drivande i
            att tillsätta en utredning för att belysa hur regelförenklingen
            kan öka i våra företag. Utredningen ”Enklare regel­verk för mikroföretag
            och en modernisering av bokföringslagen” är nu klar. Den inne­håller
            flera positiva förslag som om de genomförs kan minska regelbördan
            för mindre företag. En stor del av utredningen tar fasta på behovet
            av en mer transparent och sam­manhållen regelprocess för att skapa
            förutsättningar för mer kostnadseffektiva regelverk och ett fungerande
            regelförbättringsarbete. Ska regelbördan minska är det viktigt
            att regering och riksdag i samverkan med myndigheter tar till
            sig dessa förslag i syfte att minska regelbördan.
          </p>
          <p xml:id="i-NhRU1NZWofL7exiAmb6eUW">
            Centerpartiet har aktivt bidragit till att göra det lättare att
            starta företag, startkapitalet för ett aktiebolag behöver i dag
            bara vara 25 000 kronor. Men det finns delar av lagstift­ningen
            som skulle kunna bättre anpassas till de mindre företagens behov.
            Det kan handla om frekvens på uppföljning av tillstånd eller utökade
            möjligheter till schabloner. Det bör utredas och regeringen föreslå
            hur dessa aspekter, samt andra delar av relevant lagstiftning,
            bättre kan anpassas till småföretagens behov.
          </p>
          <head type="h2" xml:id="i-8UeA8dp1k37aznk7p8tHf4">
            Permanenta fungerande förenklingar som gjorts under pandemin
          </head>
          <p xml:id="i-V1F73S5Ww89TuFPLxRvcAX">
            Coronapandemin gjorde att det uppstod nya rutiner och samverkansformer
            mellan enskilda näringsidkare, kommuner och myndigheter. De ”undantagstillstånd”
            som etablerades – inte minst mellan tillståndsenheter på lokal
            nivå, mellan företag och kommun – har visat sig vara positivt
            och pragmatiskt för båda parter. Det är viktigt att man nu i återställningsfasen
            utvärderar de effektiviserade rutinerna och tar vara på det som
            varit positivt. Om det krävs ny lagstiftning för detta så ställer
            sig Centerpartiet positivt till en sådan översyn. Vår grundinställning
            är att de under pandemin införda regelförenklingarna i normalfallet
            ska behållas.
          </p>
          <head type="h2" xml:id="i-ubdhsCKFVCQ9vPLyjJiMD">
            Inför kontrollstationer för regelförenklingsarbetet
          </head>
          <p xml:id="i-SpKwcuw9HCFfQZKeoStm5">
            Att minska regelbördan handlar både om konkreta förändringsförslag
            men också om att från lagstiftarens sida, liksom på myndighetsnivå,
            följa upp vad som fungerar och vad som måste ses över på nytt.
            Detta kräver överblick, samordning och resurser, samt politisk
            vilja. Centerpartiet anser att det bör införas kontrollstationer
            så att systematiska utvärderingar och uppföljningar kring regelförenkling
            görs. Utredningen ”Enklare regelverk för mikroföretag och en modernisering
            av bokföringslagen” ger exempel på en del lösningar, men det viktiga
            är att resurser fördelas dit de gör mest nytta och att styrningsfunktionen
            blir funktionell. I linje med resonemanget ovan vill därför också
            Centerpartiet att en översyn görs av det system med regelverket
            kring konsekvens­beskrivningar som infördes år 2008.
          </p>
          <head type="h2" xml:id="i-Rf25zu9gxSVdaiMCDFhjhV">
            Konsekvensutredningar bör föregå nya regler
          </head>
          <p xml:id="i-PbHFjTneqp49Ft4Y3oUM4J">
            Statliga ingripanden, i form av regleringar eller andra åtgärder,
            sker i syfte att antingen korrigera ett problem, förebygga att
            problem uppstår eller i syfte att uppnå en, ur ett samhällsperspektiv,
            önskvärd situation. Men även om en åtgärd medför nytta kan den
            också innebära en belastning. Regler påverkar olika aktörer och
            förhållanden i samhället på olika sätt, såväl medborgare, företag,
            myndigheter och miljön som ekonomin i stort. Regler kan också
            medföra både direkta och indirekta effekter. Konsekvensutredningen
            är ett verktyg för att bedöma hur och i vilken omfattning ett
            förslag påverkar olika aktörer, hälsan, miljön, ekonomin eller
            samhället i stort.
          </p>
          <p xml:id="i-Qw8aMqxie1JHfH9vRgp9xP">
            Av förordning (2007:1244) om konsekvensutredning vid regelgivning
            framgår att lagstiftaren vill att till exempel myndigheter konsekvensprövar
            beslut som innebär nya regler. Innan en myndighet beslutar om
            föreskrifter eller allmänna råd, ska myndigheten så tidigt som
            möjligt: 1. utreda föreskrifternas eller de allmänna rådens kostnadsmässiga
            och andra konsekvenser i den omfattning som behövs i det enskilda
            fallet och dokumen­tera utredningen i en konsekvensutredning,
            och 2. ge statliga myndigheter, kommuner, regioner, organisationer,
            näringslivet och andra som kostnadsmässigt eller på något annat
            betydande sätt berörs tillfälle att yttra sig i frågan och om
            konsekvensutredningen.
          </p>
          <p xml:id="i-TcxcWQ3XweqwpY1CqPYpS6">
            Tillväxtverket har i rapporten ”Förslag och genomförda åtgärder
            för att konsekvens­utredningarnas kvalitet ska höjas” konstaterat
            att kvaliteten på de konsekvensutred­ningar som medför effekter
            av betydelse för företag är fortsatt alltför låg. Myndigheten
            lämnar också förslag på hur dessa kan förbättras bland annat genom
            att Regelrådet involveras tidigare i processen.
          </p>
          <head type="h2" xml:id="i-Sc1myoYkSTwqd1Y1Vru7Xz">
            Att skapa jämförelseindex och incitament
          </head>
          <p xml:id="i-PJCvTcWcBKTVnoy7Sifjg6">
            All verksamhet utvecklas om det finns möjlighet att mäta och
            följa upp arbetet. Det blir också meningsfullare för medarbetare
            i organisationen om de känner att deras insats blir mätbar och
            därmed utvecklingsbar. När det gäller regelförenkling så har Sveriges
            kom­muner och regioner (SKR) sedan många år arbetat för att hjälpa
            kommunsektorn att hitta index att mäta servicenivån utifrån. Det
            handlar om myndighetsområden som brand­skydd, bygglov, markupplåtelse,
            miljö- och hälsoskydd, livsmedelskontroll och server­ingstillstånd.
            Kommunerna skickar själva in svar på enkäter som SKR tillhandahåller
            och sammanställer. Av sammanställningen framgår hur nöjda kommunmedborgarna
            och företagen i respektive kommun är med bemötande och service
            från sin kommun. Svaren och sammanställningen är helt öppen och
            sporrar, enligt SKR, kommunerna att utveckla sitt arbete ytterligare.
            En del av förbättringspotentialen ligger givetvis i olika regel­förenk­lingsåtgärder.
          </p>
          <p xml:id="i-THNQLfKAGtPuXzda2zHkCC">
            Centerpartiet tror att en liknande metodik skulle kunna tillämpas
            gentemot myndig­heter. Vi ser det som möjligt att hitta index
            och nyckeltal att mäta utifrån som gör att erfarenheter och kunskap
            från olika myndigheter blir tillgängliga och att myndigheterna
            själva kan bedömas enligt kriterier de själva har förtroende för.
            Här finns också inspira­tion att hämta från Svenskt Näringslivs
            företagsranking som kommunerna noga följer och ger akt på, liksom
            tidskriften Fokus som varje år utser Årets kommun utifrån en rad
            olika kriterier.
          </p>
          <head type="h2" xml:id="i-5v4uA5xXjBkx18HNE88Vk5">
            Regelförenkling avgörande för besöksnäring och företagande
          </head>
          <p xml:id="i-TEsNX2onacKY15HfAabYNj">
            Att driva företag inom besöksnäringen medför återkommande kontakter
            med många olika myndigheter och innebär ett omfattande uppgiftslämnande.
            Att behöva lämna samma uppgifter flera gånger är betungande för
            företagen. Det tar tid och kostar pengar som i stället skulle
            kunna läggas på verksamheten. Lagar, regler och myndigheternas
            verksamheter måste utformas och tillämpas på ett sätt som minimerar
            företagens admi­nistrativa börda och gör det enkelt. Företag ska
            inte behöva lämna samma uppgifter till myndigheter flera gånger
            och till flera olika ställen.
          </p>
          <p xml:id="i-SJfREjFTfg67Zu8TQSqhJv">
            Överlag finns det stora vinster för besöksnäringen vid omfattande
            regelförenkling. Det handlar bland annat om att avskaffa dans-
            och hotelltillstånd, se över lagstiftning kring personalliggare
            och att tillåta gårdsförsäljning av alkoholhaltiga drycker.
          </p>
          <p xml:id="i-F7Szame15TZJhJs1kThntb">
            Regelförenkling kommer att gynna inte minst små företag och särskilt
            inom besöks- och servicenäringen. I besöksnäringen arbetar fler
            kvinnor än män inom områden som turistservice, hotell och resebyråer.
            Det är fler kvinnor som inom denna sektor får sitt första jobb.
            Av detta följer att besöksnäringen är viktig för kvinnors sysselsättning.
            Ett aktivt regelförenklingsarbete på detta område är därmed också
            viktigt ur ett jämställd­hets­perspektiv.
          </p>
          <head type="h2" xml:id="i-C5oQUYLDr9a7zBPc7NPyWT">
            Förenkla och minimera företagens uppgiftslämnande
          </head>
          <p xml:id="i-Xi62cGfcy31ewttxYdRYM1">
            Det finns idag goda initiativ från myndigheterna för att förenkla
            för företagen. Ett sådant är Serverat. Syftet med Serverat är
            att minska och förenkla företagens uppgifts­lämnande och förenkla
            kontakterna med myndigheter. Serverat bidrar även till att hand­läggningen
            av ärenden blir effektivare. Inom Serverat utvecklas digital information,
            guidning och tjänster som utgår från företagens förutsättningar
            och behov. Tillstånd och liknande förfaranden där företag måste
            lämna uppgifter till myndigheter för att kunna starta eller utveckla
            sin verksamhet är i fokus. På sajten verksamt.se erbjuds dessa
            digitala tjänster.
          </p>
          <p xml:id="i-dK3fmuYJkMFbjGgNVJcMH">
            Företag inom besöksnäringen betalar många olika avgifter till
            myndigheter i sam­band med ansökningar och tillstånd. Exempel
            på sådana är avgifterna för tillsyn enligt alkohol-, livsmedels-
            och miljölagstiftningen. Att en avgift ska motsvaras av en mot­prestation
            måste anses vara en självklarhet rent allmänt, men det är också
            en laglig förutsättning för att avgiften inte ska utgöra en otillåten
            beskattning. Således måste det också vara huvudregel att myndigheterna
            tar ut avgifter från berörda företag först när motprestationen
            – i detta fall tillsynen – faktiskt är utförd. Centerpartiet förespråkar
            därför en ordning som tillämpas exempelvis inom ramen för ”Tillväxt
            &amp; tillsyn” eller ”Rättviksmodellen” och anser att det i gällande
            regelverk bör göras till en tydlig grund­princip att tillsynsavgifter
            ska debiteras företagen i efterhand. Efterhandsbetalning av tillsynsavgifter
            bör göras till regel och införas av alla myndigheter i Sverige.
          </p>
          <p xml:id="i-2QJG9BaX9LUmsw28S2JkX6">
            Centerpartiet anser att också statliga myndigheter bör ta lärdom
            av denna typ av goda exempel. En normal del i ett ansökningsförfarande
            är att sökande erlägger en avgift i väntan på myndighetens handläggning.
            I de fall myndigheten inte klarar av att leverera sitt besked
            inom utsatt tid anser Centerpartiet att en del av eller hela avgiften
            ska återbetalas. Detta dels för att myndigheten ska se över sina
            rutiner och erbjuda och fullfölja den service den kommunicerat
            till sökanden, dels utgöra ett incitament för myndigheten själv.
            Detta tangerar den så kallade Rättviksmodell som Centerpartiet
            redan driver, nämligen att sökanden ska erlägga en avgift hos
            kommunen när tjänsten redan är utförd. I andra kommuner finns
            liknande exempel med servicegarantier.
          </p>
          <head type="h2" xml:id="i-Xqt5vWkkSSc7hG1yc1GZzd">
            Anpassa regler för små företag
          </head>
          <p xml:id="i-4xQn5mPWAPNsYKkJiohG8n">
            Lagar och regler behöver anpassas för att fungera för alla typer
            av företag. Det finns stora skillnader mellan att driva mikro-
            eller enmansföretag, växande mindre företag, eller stora bolag
            och koncerner. Regelbördan påverkar inte sällan de små företagen
            allra tydligast, eftersom de inte har en organisation som är anpassad
            för att hantera kompli­cerade regelverk. Bland annat hindras tillväxten
            i de mindre företagen när kraven är desamma oavsett om man har
            en eller 100 anställda. Ett exempel är kravet på att ha en plan
            för att motverka diskriminering. Med endast en anställd så är
            det inte rimligt med långtgående, detaljerade planer. Likväl är
            det ett krav som ställs på företaget. Å andra sidan är den sortens
            planer fullt relevanta i organisationer med många anställda. Det
            behövs en utredning av den lagstiftning som berör företagen som
            gör en differentiering av vilken storlek på företagen som ska
            beröras av den aktuella lagstiftningen.
          </p>
          <head type="h2" xml:id="i-KdgvJa6toUxFBjE3LmNudG">
            Överimplementering ett problem
          </head>
          <p xml:id="i-XD1LeurestTPGH3rmALXh3">
            Implementeringen av EU-direktiv utgör ofta ett problem för svenska
            företag – i synner­het för små företag med begränsade förutsättningar
            att hantera invecklad byråkrati. Sverige utmärker sig ofta genom
            att överimplementera EU:s regelverk. För att minska dessa problem
            menar vi att Sverige bör övergå till att i normalfallet direktimplementera
            EU-direktiv. Som regel bör detta ske på miniminivå, och endast
            när starkt vägande skäl finns bör detta uttryckas i särskild lagstiftning.
            För att hantera denna problematik har Danmark infört ett implementeringsråd.
            Det finns skäl för Sverige att ta inspiration av den danska modellen,
            exempelvis genom att utveckla Regelrådet, som sedan år 2008 arbetat
            med just regelförenkling. Skäl finns också för ett nära samarbete
            mellan de nordiska länderna för att på så sätt minimera risken
            för att nya gränshinder inom Norden uppstår vid implementering
            av EU-regler.
          </p>
          <head type="h2" xml:id="i-2ZgHifF2a7ySH5Yviqxgc6">
            Se över upphandlingslagstiftningen
          </head>
          <p xml:id="i-NuoGsKGLW69xyYHaXcAkGY">
            I dag ser vi att det på sina håll är satt i system att överklaga
            offentliga upphandlingar, vilket leder till friktion och förseningar
            och fördyringar. För att komma till rätta med denna problematik
            krävs en bred översyn av upphandlingslagstiftningen som skulle
            syfta till smidigare och mer förutsägbara processer. Centerpartiet
            vill därför att systemet ses över för att bli mindre resurskrävande
            för alla inblandade parter.
          </p>
          <head type="h2" xml:id="i-9az6AJ9f3XGX7bWKgprsTo">
            Begränsa sakägarkretsen vid överklaganden av byggprojekt
          </head>
          <p xml:id="i-J7682novRbBYng4xsf6bBh">
            Centerpartiet vill begränsa okynnesöverklaganden inom byggsektorn.
            Många och långa överklagandeprocesser leder till att förlänga
            och försvåra byggprocesserna. Det hindrar företag inom byggbranschen
            från att utvecklas. Ibland ser vi också hur möjligheten att överklaga
            missbrukas i syfte att försvåra och försena. När detta sker är
            risken över­hängande att byggherrarna hellre väljer att avstå
            från att bygga snarare än att invänta och slösa tid och resurser
            på en utdragen rättsprocess.
          </p>
          <p xml:id="i-3Ry7StzZjbnvoioEraFvLD">
            När det gäller överklaganden bör en maximal handläggningstid
            införas. Sakägar­kretsen vid ett överklagande bör begränsas. Införandet
            av en avgift för den som över­klagar beslut om bygglov och detaljplan
            bör utredas.
          </p>
          <head type="h2" xml:id="i-GqixZ6jY972r1Ahj2As2sZ">
            Inrätta solnedgångsklausuler
          </head>
          <p xml:id="i-W2hbhYo5bSyD5Ntqo9LGLo">
            En del regler kan fasa ut sig själva, genom att myndigheter tillämpar
            en så kallad ”solnedgångsklausul” som innebär att regler och föreskrifter
            som till exempel inte har åberopats under en viss tid helt enkelt
            försvinner från regelverket. Centerpartiet ser positivt på utarbetande
            av principer kring detta.
          </p>
          <p xml:id="i-DuZS8Q4bNNmeW2S9mFQUuh">
            Ett exempel på ett område där solnedgångsklausuler skulle vara
            användbara handlar om byggsektorn. Ungefär halva Sverige är i
            dag klassat som statligt riksintresse. Ofta är detta skydd befogat,
            men omfattningen är för stor och ingriper på ett orimligt sätt
            mot angelägna behov, exempelvis av bostadsbyggande. Det är viktigt
            att riksintressena återkommande aktualiseras. Centerpartiet har
            därför bidragit till att krav ställs på detta. Helst vill vi se
            att detta görs regelbundet, förenat med en solnedgångsklausul
            som gör att riksintresseanspråket förfaller om så inte sker, eller
            om marken inte tas i anspråk inom en viss tid.
          </p>
          <head type="h2" xml:id="i-2k8beNKNhRzj1UwEK34wrQ">
            Minska kostnaderna för regelkrångel
          </head>
          <p xml:id="i-9aEPdU1hwvv8ZnasxQA7e5">
            Regeringen arbetar i dag med regelförbättringsmål. Det är i grunden
            bra att denna fråga finns på den politiska agendan, men mer måste
            göras. Några av de mål som finns i dag handlar om att de administrativa
            kostnaderna för företagen ska minska; det ska vara enklare att
            lämna uppgifter (förenkling genom digitalisering); servicen ska
            öka och handläggningstiderna ska minska. Ytterligare mål handlar
            om bättre konsekvensutred­ningar samt förenkling på EU-nivå.
          </p>
          <p xml:id="i-9AtzERyWC6n7578PyHE9yM">
            Det är i sig inget större fel med regelförenklingsmålen. De har
            dock inte uppfyllts eftersom det har saknats målstyrning, uppföljning
            och tydliga uppdrag till relevanta myndigheter. Vi ser det som
            att det har saknats politisk prioritering. Framgent behövs en
            tydligare styrning där man kan överväga att sätta till exempel
            kvantifierade mål när det gäller kostnader för administration,
            eller tid för handläggning av ett visst slag. Allt detta bygger
            såklart på att frågan drivs och får resurser och att det utvecklas
            en trovärdig metod, med mera. Här skulle man sikta på den ökning
            av regelkostnader som skett de senaste åren i administration och
            fullgörandekostnader som Tillväxtverket mätt. Detta för att få
            ner bördan.
          </p>
          <head type="h2" xml:id="i-NU2oPnhUAvcRjQNRM9sMgN">
            Internationell utblick viktigt
          </head>
          <p xml:id="i-LRYCTdZr47djtDH7s8VMvQ">
            Industri och näringsliv vill gärna se reformer på regelförenklingsområdet
            och en idé som förs fram är att jämföra Sverige med andra länder.
            Genom internationell bench­marking – till exempel att Sverige
            ska bli bättre och/eller få en högre ranking i OECD:s Regulatory
            policy outlook – kan det bli enklare för Sverige att driva igenom
            nödvändiga förändringar. Överlag delar Centerpartiet bedömningen
            att framgång i regelförbättrings­arbetet kräver bättre politisk
            styrning och organisation av arbetet.
          </p>
        </div>
        <div type="motSignatures">
          <list>
            <item xml:id="i-CW1psv5mmc6t9XcgQW6Zhp">
              Elisabeth Thand Ringqvist (C)
            </item>
            <item xml:id="i-LKHWZNndsnjMkRRDssYVB1">
              Rickard Nordin (C)
            </item>
            <item xml:id="i-AwAD1SYGZsA3eXQUipNnaB">
              Niels Paarup-Petersen (C)
            </item>
            <item xml:id="i-MBqibco1JJ4F4fNu9eYZTn">
              Martin Ådahl (C)
            </item>
            <item xml:id="i-91JRQ2x3YBmagng53YPppU">
              Alireza Akhondi (C)
            </item>
            <item xml:id="i-JRGKY2VWGYe3urzMVyFTVc">
              Ulrika Heie (C)
            </item>
            <item xml:id="i-N8Xw1UFiKsBjkMiiMeVThf">
              Stina Larsson (C)
            </item>
            <item xml:id="i-Y6EjVyqXQsnTFSvUSwXvtY">
              Helena Lindahl (C)
            </item>
            <item xml:id="i-Exs9TD1bBTsGHCsRkb8xHR">
              Daniel Bäckström (C)
            </item>
            <item xml:id="i-XKYRhJ58tv4EvcV4FM4uYU">
              Helena Vilhelmsson (C)
            </item>
            <item xml:id="i-KWnEViVCG6cqHibwKmoP1o">
              Anders Ådahl (C)
            </item>
          </list>
        </div>
      </div>
    </body>
  </text>
</TEI>
