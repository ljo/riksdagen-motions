<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-00916">
  <teiHeader>
    <fileDesc>
      <titleStmt>
        <title>Krafttag mot illegal migration för ett säkrare Sverige</title>
        <author corresp="i-4wsP6LwQoWWj732ozhmgSc i-PjV5Vqo4cAe2QPui6MKgGm">av Ludvig Aspling och Nima Gholam Ali Pour (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:916 av Ludvig Aspling och Nima Gholam Ali Pour (båda SD)</title>
          <idno type="rdwebb">HA02916</idno>
          <rs type="number">916</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/HA02916/text</ref>
          <ref type="dokument_url_html">http://data.riksdagen.se/dokument/HA02916</ref>
          <ref type="dokumentstatus_url_xml">http://data.riksdagen.se/dokumentstatus/HA02916</ref>
          <ref type="pdf">http://data.riksdagen.se/fil/B70CEDC2-2F1E-460C-A6A1-2C7A44BFFE1B</ref>
          <ref type="docx">http://data.riksdagen.se/fil/A6FF3A13-570A-430F-8F5C-0E911FB1F7FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PjV5Vqo4cAe2QPui6MKgGm</idno>
            <name>Nima Gholam Ali Pour</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Lgqnq6vMiBgfBHgnNZ3aao" type="signed"/>
        <correspContext corresp="i-Lgqnq6vMiBgfBHgnNZ3aao">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PjV5Vqo4cAe2QPui6MKgGm"/>
        </correspContext>
        <correspAction type="submitted" xml:id="i-RmWMJMV4mWG4gPjx8Grdaw">
          <date when="2022-11-22"/>
          <time when="11:57:03"/>
        </correspAction>
        <correspAction type="reviewed" xml:id="i-Nz3hK2fq48SusztktdupGv">
          <date when="2022-11-22"/>
          <time when="20:05:00"/>
        </correspAction>
        <correspAction type="referred" xml:id="i-BGRBbfLA9yYE3CEoJFkVwb">
          <date when="2022-12-01"/>
        </correspAction>
        <correspAction type="assigned" xml:id="i-USdTomH6D2U5fLGBtF3kL8">
          <date when="2023-07-05"/>
          <time when="15:36:47"/>
        </correspAction>
        <correspContext corresp="i-USdTomH6D2U5fLGBtF3kL8">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-SYaPNqnHaqzJSiCCpw97zQ"/>
        <correspContext corresp="i-SYaPNqnHaqzJSiCCpw97zQ">
          <ref type="uppgift">2022/23:SfU15</ref>
          <ref type="ref_dok_id">HA01SfU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU15</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:916 av Ludvig Aspling och Nima Gholam Ali Pour (båda SD) Krafttag mot illegal migration för ett säkrare Sverige</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-TDMKM7R5e2z7q7k8w3eKb8">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-CKko2jQPiyUBphCsA9opiW">
              Riksdagen ställer sig bakom det som anförs i motionen om att
              bestraffa illegal migration och tillkännager detta för regeringen.
            </item>
            <item sortKey="Yrkande 2" xml:id="i-E5QbU7caNRjmZ9kyBSKfaS">
              Riksdagen ställer sig bakom det som anförs i motionen om att
              kriminalisera undangömmandet av illegala migranter och tillkännager
              detta för regeringen.
            </item>
            <item sortKey="Yrkande 3" xml:id="i-X9HeBrEgi7GwMTnjeLispM">
              Riksdagen ställer sig bakom det som anförs i motionen om att
              begränsa möjligheten att ansöka om prövning av verkställighetshinder
              och tillkännager detta för regeringen.
            </item>
            <item sortKey="Yrkande 4" xml:id="i-Ay9kJz2gtoHGqGjN7t67q3">
              Riksdagen ställer sig bakom det som anförs i motionen om avtal
              för utvisningar av utlänningar till säkra tredjeländer och tillkännager
              detta för regeringen.
            </item>
            <item sortKey="Yrkande 5" xml:id="i-H91yCgxzRwzUxrwN9zW4J7">
              Riksdagen ställer sig bakom det som anförs i motionen om att
              avskaffa obligatorisk domstolsprövning av förvarstagning och tillkännager
              detta för regeringen.
            </item>
            <item sortKey="Yrkande 6" xml:id="i-LBkqHogpqm4QbkcTHEJRsv">
              Riksdagen ställer sig bakom det som anförs i motionen om begränsningar
              kring främlingspass och resedokument och tillkännager detta för
              regeringen.
            </item>
            <item sortKey="Yrkande 7" xml:id="i-4Z3eTiY1i8nJ9fKWv9fXDf">
              Riksdagen ställer sig bakom det som anförs i motionen om skärpta
              krav för att erhålla ställning som varaktigt bosatt och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2sjkRBnMPPEqtDzUzW2eTa">
            Motivering
          </head>
          <p xml:id="i-XJoS98bydEvpNgBsEoxAzB">
            I takt med att migrationen till Sverige har ökat, har även utlänningars
            tendens att stanna kvar i Sverige efter ett beslut om avslag och
            utvisning ökat. Särskilt bland asylsökande är det många som väljer
            att gå under jorden för att bli en del av ett snabbt växande skuggsamhälle.
          </p>
          <p xml:id="i-GPoguPHJjyPDAW1L4NWKDU">
            Det finns ingen exakt siffra över hur många som uppehåller sig
            illegalt i Sverige, men trots uppåt 180 000 ärenden om utvisning
            och avvisning som Polismyndigheten fått i uppdrag att verkställa
            sedan 2012, har blott 50 000 kunnat verkställas. Enligt Migra­tions­verkets
            prognos från juli 2022 väntas ytterligare uppåt 30 000 personer
            avvika under de kommande tre åren. Utöver detta finns det redan
            i dag drygt 16 000 personer i Polismyndighetens balans för verkställighet,
            vilket inte innefattar EES‑medborgare som de facto saknar rätt
            att vistas i landet. Det står klart att Sverige har ett stort
            problem med illegal migration och ett växande skuggsamhälle.
          </p>
          <p xml:id="i-JRM1se1nKqu1hGKVGYnvo">
            Att uppehålla sig illegalt i landet innebär att stå utanför rättssystemet
            och utan sociala skyddsnät. Som illegal invandrare kan man i princip
            enbart livnära sig på olika typer av kriminalitet, såsom prostitution,
            droghandel, inbrott eller rån, eller i bästa fall på svartjobb
            utan kollektivavtal, försäkringar eller möjligheten att vända
            sig till myndig­heter om man blir utnyttjad.
          </p>
          <p xml:id="i-556wUYaDKYnAFmjjnwYD7R">
            Skuggsamhället är till stor skada för såväl det svenska samhället
            som berörda individer. Det svenska samhället måste stå enigt och
            göra det omöjligt att vistas här som illegal. Om vi skall stå
            för principen om reglerad invandring så krävs det att utlänningar
            som nekats rätten att stanna i Sverige också lämnar landet, i
            enlighet med svensk lag. Det måste också innebära att personer
            som beviljats ett uppehållstillstånd fråntas det när skälet för
            tillståndet inte längre föreligger. Kontrollerna av vem som reser
            in i Sverige måste öka och särskilda insatser genomföras mot dem
            som vistas illegalt på våra gator. Förvarsverksamheten måste fungera
            bättre, och återvändandeverksamheten måste effektiviseras.
          </p>
          <p xml:id="i-MoLp62ZnXFjCDZk1GSGjA">
            Åtgärder måste vidtas för att krympa ovan beskrivna skuggsamhälle,
            såväl för att upprätthålla det svenska samhällskontraktet som
            för att skydda de människor som far illa.
          </p>
          <p xml:id="i-9XxzJGTJkxhM6X85zmNFcY">
            Efter riksdagsvalet 2022 tillträde en ny regering med stöd av
            Sverigedemokraterna utifrån den gemensamma överenskommelsen i
            Tidöavtalet. Detta avtal omfattar ett stort antal nödvändiga reformer
            på migrationsområdet, inklusive när det gäller skugg­sam­hället,
            illegal migration och gränskontroller. Sverigedemokraterna kommer
            att följa upp avtalet men lägger nedan fram ett antal förslag
            som inte direkt omfattas av avtalet.
          </p>
          <head type="h2" xml:id="i-XbWEtieFJrqNXpVAsGowW9">
            Skuggsamhället
          </head>
          <head type="h3" xml:id="i-WCfAL9hg7jJm2zGBjAF2kE">
            Bestraffa illegal migration
          </head>
          <p xml:id="i-6FYHCFfgogzoCHkL3dCF5K">
            En utlänning som vistas i Sverige utan tillstånd kan redan i
            dagsläget dömas till bötes­straff. Om brottet betraktas som ringa
            skall dock åtal inte väckas. På samma sätt är det straffbart att
            vistas i Sverige för den som enligt ett utvisningsbeslut inte
            har rätt att återvända till Sverige eller den som korsar en yttre
            gräns, exempelvis via ett fartyg eller flygplan. I praktiken används
            dock dessa regleringar knappt. Under 2021 var det exempelvis endast
            72 utlänningar som dömdes för att ha vistats illegalt i Sverige.
            Detta skall ställas mot att över 95 000 uppehållstillstånd beviljades
            och att Sveriges gränser trots coronapandemin korsades flera miljoner
            gånger.
          </p>
          <p xml:id="i-3x65XKU39VoGJ1SgpaBoxD">
            Uppgifter från medarbetare på Migrationsverket gör också gällande
            att det finns en intern kultur av att avstå från att upprätta
            en polisanmälan i dessa fall. Detta gäller såväl utlänningar som
            överskridit sin lagliga vistelsetid i Sverige som asylsökande
            som med­vetna om ett stundande avslagsbeslut går under jorden
            eller illegala migranter som näst­intill från första dagen i Sverige
            anslutit sig till skuggsamhället.
          </p>
          <p xml:id="i-EaHvtvdkdPFweq5Wanj1aq">
            Det måste betraktas som orimligt att en utlänning kan bryta mot
            svensk lag men ändå slippa någon som helst bestraffning, ens i
            form av böter. Principen om den regler­ade invandringen kräver
            att missbruk beivras. Sverigedemokraterna föreslår därför att
            bestämmelserna om straff för illegal vistelse i Sverige skärps
            och att myndigheterna åläggs att beivra sådan brottslighet.
          </p>
          <head type="h3" xml:id="i-N7ey8zFKEwqK9WagZWd4NR">
            Kriminalisera undangömmande av illegala
          </head>
          <p xml:id="i-F1W9uVcCpUAsmTYKGSGR1r">
            Av utlänningslagen framgår att det är tillåtet att gömma utlänningar
            som befinner sig i Sverige utan tillstånd, under förutsättning
            att detta inte görs för egen vinning. Sverige­demokraterna menar
            att detta är orimligt. Att aktivt bidra till ett växande skuggsamhälle
            där människor tvingas att leva utan skyddsnät och möjlighet till
            legal försörjning är en ogärning. Det skapar också en dragningsfaktor
            som gör att fler väljer att resa till Sverige eftersom de vet
            att de ändå kan stanna här illegalt. Det står dessutom i strid
            mot basala rättsprinciper; personer som har fått sin sak prövad
            i flera led och inte har laglig rätt att vistas i Sverige skall
            också lämna landet. Huruvida det görs med eller utan vinning är
            i sammanhanget irrelevant.
          </p>
          <p xml:id="i-PGDEpFuLiGixvT35tSo97X">
            Vi vill därför göra det olagligt i samtliga fall att gömma eller
            på liknande sätt under­lätta för illegala invandrare att hålla
            sig undan från den svenska rättsskipningen på ett sätt som motsvarar
            vad som anges i brottsbalken om skyddande av brottsling. Häri
            ingår även att straffet för undangömmandet av illegala migranter
            skall skärpas.
          </p>
          <head type="h2" xml:id="i-9iNhoCoxqAnVvwqtdsQvhr">
            Avlägsnande av utlänningar
          </head>
          <head type="h3" xml:id="i-TqfrXQewAugNFiKjKD3tGz">
            Begränsa möjligheten att ansöka om verkställighetshinder
          </head>
          <p xml:id="i-B2fFELypSvqtt3NXaDdGUh">
            Under den fyraåriga preskriptionstiden behandlas eventuella nya
            ansökningar enligt ovan som en ansökan om verkställighetshinder
            (V-UT). Tanken är att skapa en säkerhetsventil så att eventuella
            förändrade omständigheter skall kunna komma fram.
          </p>
          <p xml:id="i-2ayemSCxTke6rzy8sf4ntz">
            Efter de senaste årens kaos inom migrationspolitiken är det rutin
            att Migrations­verk­et efter ett avslagsbeslut tvingas att hantera
            upprepade V-UT, ofta helt utan grund. Detta innebär ett stort
            slöseri av resurser och i vissa fall att verkställigheter av utvisningar
            har behövt avbrytas, trots att exempelvis planet precis landat
            i utlandet. Reglerna kring V-UT bör därför förenklas så att uppenbart
            ogrundade ansökningar kan avvisas direkt.
          </p>
          <head type="h3" xml:id="i-31Rr71tZ4z4xPjGvNQGWjk">
            Avtal för utvisningar till säkra tredjeländer
          </head>
          <p xml:id="i-Pfz6CXGsGCaczjsmAqWTLr">
            I vissa fall är det inte möjligt att utvisa utlänningar till
            deras hemländer, exempelvis för att de riskerar omänsklig behandling
            i hemländerna. Det kan också vara så att det inte går att avgöra
            vilket land som en utlänning skall utvisas till. I sådana fall
            bör särskilda avtal slutas med säkra tredjeländer, dit utlänningar
            kan utvisas. Huruvida utlänningarna har en anknytning till tredjelandet
            i fråga skall inte vara avgörande, så länge det inte uppenbarligen
            strider mot Sveriges internationella åtaganden.
          </p>
          <p xml:id="i-NZRTKeBexHssmUKHHHGpy6">
            I och med hur viktig denna fråga är för upprätthållandet av reglerad
            invandring måste regeringen anstränga sig för att få till dessa
            avtal. Vid behov skall regeringen använda sig av dels internationellt
            bistånd, dels handelsrelationer för att få till ett fungerande
            samarbete. Detta kan också med fördel genomföras på EU-nivå, där
            flera länder, däribland Danmark och Österrike, föreslagit liknande
            modeller. Inspiration kan i viss mån också hämtas från Australiens
            framgångsrika arbete mot illegal migration över havet, där avtal
            slutits med andra stater om mottagande av migranter.
          </p>
          <head type="h2" xml:id="i-eff261sYAiB7PandiNWDW">
            Förvarsverksamheten
          </head>
          <head type="h3" xml:id="i-9swrZRWBRZga2X4x5BpHVL">
            Avskaffa den obligatoriska domstolsprövningen av förvarstagning
          </head>
          <p xml:id="i-LT4VSJqwYpmtnbobmAY5jz">
            I enlighet med det lagförslag som riksdagen antog i november
            2018 gäller sedan den 1 april 2019 en ny prövningsgång när utlänningar
            tas i förvar. Enlig denna skall migra­tionsdomstolarna pröva huruvida
            en utlänning får fortsätta att hållas i förvar när tiden i förvar
            överstiger två veckor. Därefter skall en ny prövning göras regelbundet,
            med inter­vall på mellan två veckor och två månader.
          </p>
          <p xml:id="i-WcXDviMAbysDuK6cEgfjCd">
            Sverigedemokraterna motsatte sig detta förslag redan då det antogs,
            med motiver­ingen att det dels skulle öka belastningen för domstolarna,
            dels är en överflödig och onödig reform i och med att förvarstagna
            redan i dagsläget har rätt till ett offentligt ombud och kan överklaga
            förvarstagandet vid behov. Dessutom går det emot generella förvaltningsrättsliga
            principer, eftersom tyngdpunkten i förvaltningsprocessen skall
            ligga så långt ner i instanskedjan som möjligt. Vi noterar också
            att förslaget kritiserades av flera remissinstanser av dessa skäl.
          </p>
          <p xml:id="i-X66Pn58nt5WovrzoEGGjow">
            Vi anser alltjämt att omprövning av förvarsbeslut endast bör
            ske ifall omständig­heterna förändras, och inte mot bakgrund av
            den tid som en utlänning hållits i förvar. Riksdagen bör därför
            tillkännage detta för regeringen.
          </p>
          <head type="h2" xml:id="i-XhrfZUpkbAvbNjKsA88Nn8">
            Tillståndsprövningen
          </head>
          <head type="h3" xml:id="i-KAaHq1E13x1hzLa3DcUk2x">
            Begränsningar kring främlingspass och resedokument
          </head>
          <p xml:id="i-2Dt2nkgQoPh7wFLpnYUX44">
            Främlingspass och resedokument är två passhandlingar som Sverige
            kan bevilja en utlänning, normalt sett en skyddsbehövande. Medan
            främlingspass är någonting som Sverige infört på nationell nivå,
            regleras resedokument i flyktingkonventionen. Dessa handlingar
            är internationella resehandlingar, och ett särskilt resedokument
            accepteras av nästintill alla stater. Återvändandeutredningen
            (Ju 2017:09) visade i sitt betänkande Klarlagd identitet – om
            utlänningars rätt att vistas i Sverige, inre utlänningskontroller
            och missbruk av identitetshandlingar (SOU 2017:93) att svenska
            resehandlingar är åtråvärda på den svarta marknaden, och mycket
            fusk förekommer kring utfärdandet och användandet av dessa handlingar.
          </p>
          <p xml:id="i-2ttVGWhRCnnznpExadxcor">
            Den nämnda utredningen föreslog därför vissa nya strängare bestämmelser
            kring främlingspass och resedokument, som regeringen sedan förelagt
            riksdagen genom proposition (prop. 2020/21:159). Förslagen var
            dock i huvudsak meningslösa. Rätten till resedokument begränsades
            endast för en extremt liten grupp, och även när det gäller främlingspass
            omfattas endast en mindre grupp av de strängare reglerna. Konsekvensen
            är i praktiken att en utlänning skulle kunna ansöka om och erhålla
            exempelvis ett nytt resedokument i veckan om utlänningen skulle
            vilja det, utan att det går att neka utlänningen detta. En sökande
            skulle rentav kunna angiva i ansökan att han personligen förstört
            sitt resedokument, utan anledning, och ändå beviljas ett nytt.
          </p>
          <p xml:id="i-UHBJgVHMNiK9U7gaEEo6W">
            Allt detta förefaller orimligt, nästintill stötande mot rättskänslan.
            Det måste finnas en rimlig gräns. Rätten att erhålla såväl resedokument
            som främlingspass måste begränsas, så att Sverige inte längre
            blir ett nyckelland i internationell handel med resehandlingar.
            Att erhålla en resehandling måste betraktas som ett privilegium,
            och det kan inte anses acceptabelt att en enskild behöver ansöka
            om flera nya sådana på ett fåtal år. Även andra bestämmelser kring
            resehandlingarna måste göras strängare, så att det blir lättare
            att vid behov bevilja handlingar med kortare giltighetstid, eller
            med begränsningar i giltighetsområde, exempelvis endast vissa
            länder.
          </p>
          <p xml:id="i-L7peKKd7QkY5VT2EbBdLp3">
            Allt detta bör skyndsamt utredas, i synnerhet förenligheten med
            EU-rätten och folkrätten.
          </p>
          <head type="h2" xml:id="i-KvchvZ9hxeTLKFeXHT4vdV">
            EES
          </head>
          <head type="h3" xml:id="i-AY3NUBwHWuCuygdjAXoJM5">
            Skärpta krav för VABO
          </head>
          <p xml:id="i-6CF4ZBcz4BK8J1yT3jbm2W">
            Den rättsliga figuren ställning som varaktigt bosatt (VABO) infördes
            i Sverige 2006 efter ett EU-direktiv. En tredjelandsmedborgare
            med VABO erhåller rätt till fri rörlighet på ungefär samma sätt
            som en EU-medborgare. Utöver detta skall VABO förenas med ett
            uppehållstillstånd om minst fem år, samtidigt som ställningen
            i sig gäller utan tidsgräns. I Sverige beslutade regeringen att
            förena VABO med permanent uppehålls­tillstånd (PUT).
          </p>
          <p xml:id="i-9FJTmndoKAfTtFwzFotJhu">
            I och med de nya regler i utlänningsrätten som trädde i kraft
            den 20 juli 2021 om­fattas nu möjligheten att erhålla PUT genom
            bestämmelserna om VABO av samma krav som PUT i övrigt, alltså
            vissa krav på främst försörjningsförmåga.
          </p>
          <p xml:id="i-U8NNTH8DqpSGHYSPzqPpSA">
            Sverigedemokraterna motsätter sig förekomsten av permanenta uppehållstillstånd
            överhuvudtaget, i enlighet med Tidöavtalet, och föreslår istället
            att en ställning som varaktigt bosatt skall förenas med ett tidsbegränsat
            uppehållstillstånd. Dess varaktighet skall efter EU-rättens minimikrav
            vara fem år. Regeringen bör i det fortsatta arbetet på EU-nivå
            arbeta för att VABO-direktivet förändras, så att medlemsstaterna
            får större möjlighet att tidsbegränsa denna rättsliga figur.
          </p>
        </div>
        <div type="motSignatures">
          <list>
            <item xml:id="i-JR2EeydLiQX9hD5E46p9Ki" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-DZUKkG4DYDsAJ5KbTgZTg5" who="i-PjV5Vqo4cAe2QPui6MKgGm">
              Nima Gholam Ali Pour (SD)
            </item>
          </list>
        </div>
      </div>
    </body>
  </text>
</TEI>
