<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-02340">
  <teiHeader>
    <fileDesc>
      <titleStmt>
        <title>med anledning av skr. 2022/23:63 Riksrevisionens rapport om spårbyte i migrationsprocessen – kontroller och uppföljning</title>
        <author corresp="i-WEvWjktyzaNccceUjywVYE">av Frida Tånghag m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2340 av Frida Tånghag m.fl. (V)</title>
          <idno type="rdwebb">HA022340</idno>
          <rs type="number">2340</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HA022340/text</ref>
          <ref type="dokument_url_html">https://data.riksdagen.se/dokument/HA022340</ref>
          <ref type="dokumentstatus_url_xml">https://data.riksdagen.se/dokumentstatus/HA022340</ref>
          <ref type="pdf">https://data.riksdagen.se/fil/B38DB313-CEB2-4CD6-A606-936615C405C4</ref>
          <ref type="docx">https://data.riksdagen.se/fil/E9427110-A916-4ECD-8817-94F2808F296C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-5brpyerkyeGQoXRDcBt1W9"/>
        <correspContext corresp="i-5brpyerkyeGQoXRDcBt1W9">
          <ref>Skrivelse 2022/23:63</ref>
        </correspContext>
        <correspAction xml:id="i-Dik3eTpQNh1NqPEBFR9fHo" type="signed"/>
        <correspContext corresp="i-Dik3eTpQNh1NqPEBFR9fHo">
          <note type="signatory" corresp="i-WEvWjktyzaNccceUjywVYE"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-VYwUYLg6AQTgqTjKmu35CM">
          <date when="2023-03-07"/>
          <time when="11:58:56"/>
        </correspAction>
        <correspAction type="reviewed" xml:id="i-mWGAbSTfUqyQBxANgEEFo">
          <date when="2023-03-08"/>
          <time when="18:32:22"/>
        </correspAction>
        <correspAction type="dismissed" xml:id="i-RDozR6b338kmVkw7ag2fKD">
          <date when="2023-03-09"/>
        </correspAction>
        <correspAction type="referred" xml:id="i-G6ejBjo22BBKDTjov5Zt8j">
          <date when="2023-03-10"/>
        </correspAction>
        <correspAction type="assigned" xml:id="i-HsG8QJ83dBda4bqg9SueJH">
          <date when="2023-05-24"/>
          <time when="16:38:51"/>
        </correspAction>
        <correspContext corresp="i-HsG8QJ83dBda4bqg9SueJH">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-BGZQReaT1uJVuoXujiStf8"/>
        <correspContext corresp="i-BGZQReaT1uJVuoXujiStf8">
          <ref type="uppgift">2022/23:SfU13</ref>
          <ref type="ref_dok_id">HA01SfU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU13</ref>
          <ref type="ref_dok_titel">Riksrevisionens rapport om spårbyte i migrationsprocessen - kontroller och uppföljning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2340 av Frida Tånghag m.fl. (V) med anledning av skr. 2022/23:63 Riksrevisionens rapport om spårbyte i migrationsprocessen – kontroller och uppföljning</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-3DthWNFHnMVwcFS6s3Nan2">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-5gGs7GfyvDQoTAMsusAYwh">
              Riksdagen ställer sig bakom det som anförs i motionen om att
              regeringen bör behålla systemet med spårbyte och återkomma med
              förslag om stärkta kontroller inom systemet och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-XvLV7ApKiDiijoN7jjcr87">
            2 Inledning
          </head>
          <p xml:id="i-311u8g7VTxDqHRbHZvc9Hk">
            I skrivelsen redovisar regeringen sin bedömning utifrån Riksrevisionens
            rapport Spårbyte i migrationsprocessen – kontroller och uppföljning
            (RiR 2022:21). Riksrevisionen har granskat om systemet med spårbyte
            från asyl- och arbetskraftsinvandring fungerar effektivt. Riksrevisionens
            övergripande slutsats är att systemet med spårbyte överlag förefaller
            nå rätt målgrupp. Riksrevisionen bedömer dock att spårbyte kan
            utnyttjas för att kringgå lagstiftningen för asyl- och arbetskraftsinvandring.
            Slutsatsen bygger främst på förekomsten av brister i Migrationsverkets
            rutiner och kontrollverksamhet men får även stöd i den analyserande
            statistiken.
          </p>
          <p xml:id="i-3rvTyqHJ3WEpRb4tc5TxHJ">
            Riksrevisionen rekommenderar regeringen att se till att Migrationsverket
            kan utbyta nödvändiga uppgifter med samverkande myndigheter, och
            att myndigheten kan använda uppgifterna i ärendehandläggningen.
            Riksrevisionen rekommenderar vidare regeringen att säkerställa
            att Migrationsverket kan sammanställa nödvändiga uppgifter om
            arbets­givare för att utreda och kontrollera spårbytesärenden.
          </p>
          <p xml:id="i-DZBUhDLu8Qu9KDuuBeKSGd">
            Regeringen instämmer i bedömningen att spårbyte kan utnyttjas
            för att kringgå lag­stiftningen för asyl- och arbetskraftsinvandring.
            Vidare anser regeringen att spårbyte innebär en sammanblandning
            av systemen för asyl- och arbetskraftsinvandring och ett avsteg
            från principen om en tydlig början och ett tydligt slut i asylprocessen.
            Mot denna bakgrund avser regeringen att utmönstra den aktuella
            ordningen. En utredare har fått i uppdrag att ta ställning till
            hur systemet med spårbyte kan avskaffas. Syftet är, enligt regeringen,
            att komma till rätta med missbruket av det befintliga systemet
            för arbets­kraftsinvandring och utnyttjandet av utländska arbetstagare.
          </p>
          <head type="h1" xml:id="i-XK3GpJCdbJYDFa3NcNmxZy">
            3 Behåll möjlighet till spårbyte
          </head>
          <p xml:id="i-KFHGAGHUUzR9DBvdJLKLya">
            Riksrevisionen kommer alltså till slutsatsen att systemet med
            spårbyte överlag förefaller nå rätt målgrupp. Vidare bedömer Riksrevisionen
            att spårbyte kan utnyttjas för att kringgå lagstiftningen för
            asyl- och arbetskraftsinvandring och riktar därför en rad rekommendationer
            till såväl regeringen som Migrationsverket för att åtgärda de
            brister som finns. Ingen av dessa rekommendationer går ut på att
            avskaffa möjligheten till spårbyte. Ändå bedömer regeringen att
            granskningen ger stöd för en utmönstring av systemet för spårbyte.
            Vänsterpartiet delar inte regeringens bedömning. En mer rimlig
            bedömning vore att följa Riksrevisionens rekommendationer om att
            åtgärda de brister som finns inom systemet med spårbyte – inte
            att avskaffa systemet i sig. De brister som Riksrevisionens rapport
            belyser handlar om bristande kontroll från Migrationsverket, som
            delvis har sin grund i bristande resurser. Granskningen visar
            att Migrationsverkets rutiner och kontrollverksamhet brister i
            flera delar. Det gäller framför allt att Migrations­verket inte
            alltid kontrollerar om den sökande har arbetat före asylansökan,
            genom en avstämning mot Skatteverkets uppgifter. Riksrevisionen
            konstaterar även att Migra­tionsverket under de senaste åren inte
            har genomfört efterkontroller av beviljade spår­byten på grund
            av resursbrist, vilket innebär att det finns risk för att fel
            eller missbruk av regelverket inte upptäcks förrän personen eventuellt
            ansöker om att förlänga arbets­tillståndet.
          </p>
          <p xml:id="i-G3bgCQ3siyKGbmaSfxqtsN">
            Enligt Riksrevisionen kan konsekvenserna av bristande kontrollverksamhet
            vara risk för lönedumpning, att skenanställningar inte upptäcks,
            att utsatta människor utnyttjas på arbetsmarknaden och att personer
            som inte uppfyller villkoren för spårbyte ändå kan beviljas uppehålls-
            och arbetstillstånd. I förlängningen finns även risk för att människor
            tappar förtroendet för systemet.
          </p>
          <p xml:id="i-2Zy279Pi6VEyjun2cigQ1C">
            Riksrevisionen föreslår därför att regeringen ska säkerställa
            att Migrationsverket kan utbyta nödvändiga uppgifter med samverkande
            myndigheter, och att myndigheten kan använda uppgifterna i ärendehandläggningen
            samt att Migrationsverket ska kunna sammanställa nödvändiga uppgifter
            om arbetsgivare för att utreda och kontrollera spårbytesärenden.
          </p>
          <p xml:id="i-64s6y6QA9SGMUzgnpZr8MQ">
            Riksrevisionen föreslår också bl.a. att Migrationsverket ska
            prioritera och stärka arbetet med efterkontroller av beviljade
            spårbyten, utreda möjligheterna att automatisera kontroller av
            om villkoren för spårbyten är uppfyllda samt utreda möjligheterna
            att ta fram ett handläggarstöd för att bedöma vilka arbetsgivare
            som bör kontrolleras mer utförligt i spårbytesärenden.
          </p>
          <p xml:id="i-3SDUe3SuF1grKofxyx7QKH">
            Vänsterpartiet anser att möjligheten till spårbyte bör behållas.
            Det ger personer som fått avslag på sin asylansökan, men som under
            ansökningstiden skaffat sig ett arbete och kommit in i samhället,
            en möjlighet att stanna kvar i Sverige. Det gynnar såväl samhället
            som individen. Vi kan samtidigt konstatera att systemet med spårbyte
            är förknippat med ett antal brister, vilket framgår av Riksrevisionens
            rapport. Dessa brister bör åtgärdas i enlighet med Riksrevisionens
            rekommendationer.
          </p>
          <p xml:id="i-AUiYs1Jb7ukJxxtPx83Pty">
            Vänsterpartiet anser, i likhet med Riksrevisionen, att regeringen
            bör säkerställa att Migrationsverket kan utbyta nödvändiga uppgifter
            med samverkande myndigheter, och att myndigheten kan använda uppgifterna
            i ärendehandläggningen. Detta kräver en förändring av sekretesslagstiftningen.
            Att ändra sekretesslagstiftningen så att myndig­heter kan utbyta
            information med varandra är helt avgörande för att kunna förhindra
            fusk och utnyttjande. Vänsterpartiet har drivit detta under flera
            år i syfte att motverka arbetslivskriminalitet (se bl.a. mot.
            2021/22:469). Vi kan konstatera att en utredning lade fram förslag
            på området i augusti 2022 (Ds 2022:13). Om förslagen genomförs
            är det ett steg i rätt riktning. Vänsterpartiet kan dock konstatera
            att regeringen ännu inte aviserat huruvida man avser att gå vidare
            med förslagen. Det är mycket anmärknings­värt. Regeringen bör
            skyndsamt återkomma med förslag om att ändra sekretesslagstift­ningen
            så att myndigheter kan utbyta information med varandra i syfte
            att stävja fusk och utnyttjande.
          </p>
          <p xml:id="i-16fAsk64m3xFAdXLDXRwmf">
            Vänsterpartiet anser, i likhet med Riksrevisionen, att Migrationsverket
            bör prioritera och stärka arbetet med efterkontroller av beviljade
            spårbyten m.m. Det förutsätter att Migrationsverket ges tillräckliga
            resurser. Vänsterpartiet har återkommande lyft problemet med den
            alltför hastiga neddragningen av Migrationsverkets resurser från
            2017 och framåt och de konsekvenser den fått för kvaliteten på
            myndighetens verksam­het, bl.a. i motion 2021/22:4383. I stället
            för att minska Migrationsverkets resurser och avskaffa systemet
            med spårbyte bör myndigheten få de resurser som krävs för att
            kunna utöva lämplig kontroll över spårbytessystemet.
          </p>
          <p xml:id="i-MR4DYE9VhjagXHEfxVeJxe">
            Att, som regeringen vill, helt avskaffa möjligheten till spårbyte
            är fel väg att gå. Det innebär att den som tvingats vänta längre
            på att få sin asylansökan avgjord, och under tiden skaffat sig
            ett arbete och kommit in i samhället, inte kommer att få möjlighet
            att stanna kvar i landet. Det drabbar såväl individen som samhället.
            Riskerna som Riksrevi­sionen identifierar går att åtgärda på andra
            sätt.
          </p>
          <p xml:id="i-9hZ6gtNK65Vhe2JZYGUCVB">
            Regeringen menar att syftet med att avskaffa möjligheten till
            spårbyte är att komma till rätta med missbruket av det befintliga
            systemet för arbetskraftsinvandring och utnyttjandet av utländska
            arbetstagare. Om regeringen på allvar vill komma till rätta med
            dessa problem krävs helt andra åtgärder. Ett första steg vore
            att införa ett rättvist system för arbetskraftsinvandring – ett
            system där de som kommer till Sverige för att jobba inte utnyttjas
            av skrupelfria arbetsgivare och inte heller används för att dumpa
            löne- och arbetsvillkoren på den svenska arbetsmarknaden. Ett
            sådant system förutsätter återinförd arbetsmarknadsprövning, krav
            på heltidsanställning, vandelsprövning av arbetsgivare, stärkta
            rättigheter för arbetskraftsinvandrare som träder fram och berättar
            om missförhållanden hos arbetsgivaren, hårda straff för arbetsgivare
            som utnyttjar arbetskraftsinvandrare och skadestånd till den som
            drabbas – samt möjlighet till spårbyte.
          </p>
          <p xml:id="i-V5J6QntkL3ZgwFUrK82Uje">
            Att regeringen väljer att avskaffa möjligheten till spårbyte
            visar bara att den inte är förmögen att bygga sin politik på kunskap
            och fakta, samt att det övergripande målet för denna regering
            är att minska invandringen till vilket pris som helst.
          </p>
          <p xml:id="i-VDcX1DbdRrdfcrAiVA3pxG">
            Regeringen bör behålla systemet med spårbyte och återkomma med
            förslag om stärkta kontroller inom systemet. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-6seuWX4XQK3PgaMekY5guD">
              Frida Tånghag (V)
            </item>
            <item xml:id="i-4aMoaoE1eJTQSkUiFSFnve">
              Nadja Awad (V)
            </item>
            <item xml:id="i-9ooyGwq7tioGVMmXnNGenE">
              Gudrun Nordborg (V)
            </item>
            <item xml:id="i-RneCgjfii3SESVpKgJrRwL">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
