<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00926">
  <teiHeader>
    <fileDesc>
      <titleStmt>
        <title>Folkhälsan i fokus</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:926 av Linda Lindberg m.fl. (SD)</title>
          <idno type="rdwebb">HA02926</idno>
          <rs type="number">926</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02926/text</ref>
          <ref type="dokument_url_html">https://data.riksdagen.se/dokument/HA02926</ref>
          <ref type="dokumentstatus_url_xml">https://data.riksdagen.se/dokumentstatus/HA02926</ref>
          <ref type="pdf">https://data.riksdagen.se/fil/41B3FB66-D15E-4BE6-B19F-AE8BE34DE441</ref>
          <ref type="docx">https://data.riksdagen.se/fil/30C64514-5177-4F43-940E-5B503B6731FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3sWANYcrP4dzCBqkXqrJRu</idno>
            <name>Johnny Svedin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Blomkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DxvCcpjE792xcu3UTLTu31" type="signed"/>
        <correspContext corresp="i-DxvCcpjE792xcu3UTLTu31">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-3sWANYcrP4dzCBqkXqrJRu"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-2HFQhchqUWZTJKFYz4PjBu"/>
        </correspContext>
        <correspAction type="submitted" xml:id="i-JZfLWAi8uAv8sDP1DpcHEq">
          <date when="2022-11-22"/>
          <time when="11:57:55"/>
        </correspAction>
        <correspAction type="reviewed" xml:id="i-RnJS9ECttP16uTEGnzxQFk">
          <date when="2022-11-22"/>
          <time when="15:31:13"/>
        </correspAction>
        <correspAction type="referred" xml:id="i-HjadttZAkS8b2mPHnaft9w">
          <date when="2022-12-01"/>
        </correspAction>
        <correspAction type="assigned" xml:id="i-N11qwYqcNnN7CLy7vUtcbg">
          <date when="2023-07-05"/>
          <time when="10:25:59"/>
        </correspAction>
        <correspContext corresp="i-N11qwYqcNnN7CLy7vUtcbg">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-TTe7e2HuwDN3qRhyWJJxqP"/>
        <correspContext corresp="i-TTe7e2HuwDN3qRhyWJJxqP">
          <ref type="uppgift">2022/23:SoU20</ref>
          <ref type="ref_dok_id">HA01SoU20</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU20</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:926 av Linda Lindberg m.fl. (SD) Folkhälsan i fokus</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-V2jhf3qJe5k97pxHpujocC">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-NQB9akhWkfb1K5QrDb2rWD">
              Riksdagen ställer sig bakom det som anförs i motionen om att
              regeringen bör arbeta för att uppmuntra människor att äta hälsosammare,
              röra sig mer samt minska användningen av alkohol, droger och tobak,
              och detta tillkännager riksdagen för regeringen.
            </item>
            <item sortKey="Yrkande 2" xml:id="i-K3yVhSVayqZd3oRbmoGt4B">
              Riksdagen ställer sig bakom det som anförs i motionen om att
              regeringen bör se över hur medier påverkar vår hälsa och undersöka
              särskilda åtgärder för att den negativa inverkan ska kunna hanteras
              mer effektivt och tillkännager detta för regeringen.
            </item>
            <item sortKey="Yrkande 3" xml:id="i-8Nqe2qtMZYN2n21k9Q9zSx">
              Riksdagen ställer sig bakom det som anförs i motionen om att
              regeringen bör se över lagstiftningen för en tuberkulosplan med
              tillhörande nödvändiga kontroller och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UwBnwuHNSSWCq58LrCmdP6">
            Motivering
          </head>
          <p xml:id="i-L1tmBdSWbgmEySMvwzkhZ9">
            Folkhälsan spelar en viktig roll för ett gott välmående och har
            inte minst hamnat i fokus under covid-19-pandemin. Inte minst
            eftersom vissa folkhälsorelaterade faktorer visat sig bidra till
            en ökad risk att drabbas av ett svårare sjukdomsförlopp vid covid-19.
            Det handlar exempelvis om övervikt, fetma, högt blodtryck, diabetes
            typ två och rökning. Det är viktigt att ta vara på de positiva
            folkhälsoeffekter som har uppmärksammats under pandemin och många
            vittnar om en ökad motivation till att sluta röka eller till att
            vara mer fysiskt aktiva. Det är dock inte alltid så enkelt att
            ändra på invanda levnads­mönster.
          </p>
          <p xml:id="i-Bk61Jr55kX5LuugpoDEZBM">
            I pandemins spår ser vi att naturen har blivit extra viktig.
            Allt fler har sökt sig utomhus och väljer att upptäcka den svenska
            naturen. En undersökning som Naturvårds­verket gjort bland aktörer
            som möter besökare i naturen visar att rekordmånga besökte den
            svenska naturen under sommaren. Friluftslivet har aldrig varit
            viktigare och efter­frågan på aktiviteter är stor.
          </p>
          <p xml:id="i-Q36TMLadpo8iuMRiQfg84">
            Pandemin har visat att vi framöver kommer att behöva rikta mycket
            större uppmärk­samhet mot människors livsstil och levnadsvanor.
            Det är därför viktigt att man skynd­samt och på ett effektivt
            sätt uppmuntrar människor att äta hälsosammare, röra sig mer och
            minska användningen av alkohol, droger och tobak. Folkhälsopolitik
            syftar till att stödja den enskilde i att göra hälsosamma val,
            och genom att tidig upptäcka och person­anpassa behandlingsupplägg
            kan många folkhälsoproblem förebyggas. En fortsatt restriktiv
            alkoholpolitik och ett förebyggande arbete i frågor om rökning
            är i detta sammanhang viktigt.
          </p>
          <head type="h2" xml:id="i-Kfg2rVhssKt3UDPqZ5HnXd">
            Barn och unga i rörelse
          </head>
          <p xml:id="i-FHB1a4J417kD6wPRwYNEfL">
            80 procent av ungdomarna rör sig för lite, enligt en ny rapport
            från Världshälso­organisationen WHO. Rapporten bygger på en stor
            studie som genomförts i 146 länder, där 1,6 miljoner ungdomar
            mellan 11 och 17 år fått svara på frågor om hur mycket de rör
            på sig. Ungdomar bör röra på sig minst en timme om dagen, och
            då handlar det inte bara om idrott och sport, utan också om hushållssysslor
            och om att gå till och från till exem­pel skolan. En stillasittande
            livsstil ger många negativa effekter på barnets muskler, bentäthet,
            hjärta, motorik, balans, BMI, sömnkvalitet och koncentrationsförmåga.
            Alla delar av samhället behöver mobiliseras för att bidra till
            en mer positiv utveckling. Det kan handla om mer fysisk aktivitet
            på schemat, säkrare gång- och cykelvägar och fler platser där
            unga kan leka. Sverigedemokraterna ser även att föräldrarna behöver
            engagera sig mer i barnens fysiska aktivitetsnivå.
          </p>
          <head type="h2" xml:id="i-JXHGsUNCzN8pUSTbc84167">
            Sociala medier
          </head>
          <p xml:id="i-9SQcHDXyrqTpp4fqJdEQKb">
            Vi lägger allt mer tid på sociala medier. Genom avancerade algoritmer
            och förståelse för psykologi kan de sociala medieföretagen få
            oss att spendera mer tid på deras tjänster än vi avser och de
            kan på så vis få ett stort inflytande över vilken information
            vi tar del av. Förmågan att göra detta är en förutsättning för
            bolagens riktade reklamfinansiering och utgör således en grund
            i många av dessa företags affärsmodeller. Företagens målsätt­ningar
            är att få konsumenterna att spendera så mycket tid som möjligt
            på plattformarna. I takt med att dessa tjänster blir bättre och
            bättre kan det i vissa fall leda till att konsu­menterna blir
            beroende av tjänsterna genom samma mekanismer som en person kan
            bli beroende av till exempel lotterier och vadslagning.
          </p>
          <p xml:id="i-6TBJyrKVxtDHiiivLPqN1Z">
            Samtidigt framkommer det forskningsrön som ser en korrelation
            mellan psykisk ohälsa och spenderad tid på sociala medier. Socialstyrelsen
            har rapporterat om att den psykiska ohälsan hos barn i åldern
            10–17 år har ökat med över 100 procent på tio år. Forskning visar
            dessutom att ju fler timmar vi spenderar framför en skärm, desto
            större är risken för depression, ångest och självmordstankar.
            Inte minst bland unga människor. Även om dessa samband ännu inte
            är helt klarlagda finns det skäl att studera och se över hur sociala
            medier påverkar vår hälsa, och om de kan konstrueras så att denna
            eventuella påverkan upphör.
          </p>
          <head type="h2" xml:id="i-2ooYNmdEUuygiwTkZKTiJ9">
            Handlingsplan mot tuberkulos
          </head>
          <p xml:id="i-g5mZTg3LGGfVQiF77paKw">
            För inte så länge sedan kunde vi skryta med att Sverige var ett
            land som var fritt från tuberkulos (tbc). Så är det dessvärre
            inte längre. Sakta men säkert har tbc-fall uppstått som en följd
            av att människor flyttat till Sverige från framför allt fattigare
            delar av världen där tuberkulos är mer vanligt förekommande. Trots
            detta faktum saknas det idag kontroller, och när så sker och smitta
            upptäcks krävs handling. Faktum är att vi idag har nått en punkt
            där läget är så allvarligt att Världshälsoorganisationen (WHO)
            aktivt uppmanar Sverige att ta fram en nationell krisplan för
            att bekämpa sjukdomens sprid­ning. Normalt sett brukar WHO rikta
            in sig på de länder som klassas som högincident­länder men nu
            inkluderas också Sverige eftersom vi inte bara har en bristande
            kontroll av dem som väljer att flytta till Sverige, utan även
            har en stor invandring till Sverige från länder där smittan är
            mer utbredd.
          </p>
          <p xml:id="i-PMjrAzN478DYC9PTHCZMVn">
            Antalet smittade av tbc påverkas i stor utsträckning av resande
            och migrations­strömmar, och vi har lyckligtvis sett en minskning
            de senaste åren. Det är däremot fortfarande ett folkhälsoproblem
            som inte existerade i Sverige för ett antal år sedan. Att ta fram
            en nationell krisplan för att säkerställa tillgången till adekvat
            vård och hantering av tuberkulos i hela landet behövs därför.
            WHO påtalar i sin uppmaning till Sveriges regering särskilt vikten
            av en skärpt epidemiologisk övervakning. Vad de menar med detta
            är obligatoriska hälsoundersökningar av personer i riskgrupper
            samt uppföljande kontroller av personer som sedan tidigare konstaterats
            smittade för att säkerställa att påbörjad behandling slutförs.
            Ansvaret för att ta fram en nationell tuberkulosplan, organisera
            smittspårning, identifiera riskgrupper för sjukdomen och ta fram
            strategier för att nå dessa grupper faller idag på Folkhälsomyndigheten.
            Sverigedemokraterna anser att regeringen bör se över lagstiftning
            som möjliggör en önskad tuberkulosplan samt nödvändiga kontroller.
          </p>
          <head type="h2" xml:id="i-GsG6q7cnfvqqKMF8Qv6WXe">
            Ofrivillig ensamhet
          </head>
          <p xml:id="i-Busj6ACnWA8RudYhRoDULq">
            De allra flesta upplever ensamhet någon gång i livet. Forskning
            visar att omkring var tjugonde svensk känner sig ensam, vilket
            gör ofrivillig ensamhet till ett samhälls­problem. Detta har förvärrats
            i samband med coronapandemin när bl.a. äldre personer, som räknas
            som en riskgrupp, har isolerat sig för att undvika smitta. Den
            som väljer att vara själv upplever sällan samma problem som den
            som är ofrivilligt ensam. Det är den ofrivilliga ensamheten som
            leder till störst lidande och hälsoproblem.
          </p>
          <p xml:id="i-K36E9TYnZy1egFBnNRftpL">
            Ofrivillig ensamhet påverkar kroppen på liknande sätt som när
            vi blir utsatta för fara, och nivåerna av stresshormon ökar. Forskning
            visar att ofrivillig ensamhet är lika farligt som att röka 15
            cigaretter om dagen eller som stillasittande och ohälsosam övervikt.
          </p>
          <p xml:id="i-HeZdAwTTNZDPR955uTPVTY">
            Nedstämdhet och ångest är exempel på psykiska symtom på ensamhet,
            och ensam­heten kan därför förväxlas med depression. Det kan kännas
            lättare och mer socialt accepterat att säga att man är deprimerad
            än att erkänna för sig själv och för andra att man är ensam. Stigmat
            som fortfarande finns kring ensamhet leder dessutom till en negativ
            spiral då vi skäms över vår ensamhet och därför drar oss undan
            från sociala sammanhang, vilket gör att vi känner oss ännu mer
            ensamma.
          </p>
          <head type="h2" xml:id="i-XeRj2WjEJ6MnjD3gcDcPnz">
            Vårdens bemötande av kvinnor
          </head>
          <p xml:id="i-V2AjAMHMMviUu4xKg3JSJg">
            Det finns en rad olyckliga och samtida exempel på hur kvinnor
            tolkas till deras nackdel i den svenska vården. I en studie som
            genomfördes 2016 på ett sjukhus i Västra Götalandsregionen intervjuades
            700 patienter där de bland annat fick redogöra för sina smärtupplevelser.
            I studien framkom att kvinnor måste rapportera svårare smärta,
            kraftigare illamående och ett större psykiskt lidande än män för
            att detta skulle skrivas in i patientjournalen. I studien redovisas
            även att kvinnor behövde skatta sin upplevda psykiska ohälsa över
            sex på en tiogradig skala för att det skulle bli dokumenterat
            i journalen. När det gällde män var drygt tre tillräckligt för
            dokumentation. I en rapport från Inspektionen för socialförsäkringen
            som presenterades 2016 påvisade man med ett underlag på 700 000
            läkarintyg att män fick längre sjukskrivningar än kvinnor för
            liknande åkommor.
          </p>
          <p xml:id="i-TYYz6m7Sjx7FAGyqhPt9sd">
            I september 2019 kom Sveriges Kommuner och Regioner (SKR) med
            en rapport som visade att kvinnor missgynnas inom flera vårdområden.
            Enligt de nationella riktlinjerna för hjärt-kärlsjukvård behandlas
            exempelvis kvinnor i lägre grad än män och får i lägre grad läkemedelsbehandling
            med påvisad nytta för sina besvär. Trots att behovet är lika stort
            får kvinnor inte implanterbar hjärtstimulerare tillsammans med
            pacemaker för hjärtsvikt i samma utsträckning som män.
          </p>
          <p xml:id="i-K2RKJeQPhCtwWTDFoh1v1d">
            I Sverige får kvinnor med en typ av rubbningar i hjärtrytmen
            vänta i 15 år på rätt diagnos och tillhörande behandling, och
            män får vänta 6 år mindre på samma diagnos och behandling. Detta
            sker trots det faktum att kvinnor ofta har mer symptom som bland
            annat hjärtrusning, extra hjärtslag, andningssvårigheter och trötthet.
            Ett återkommande mönster är att kvinnor med medicinska besvär
            inte tas på lika stort allvar och besvären blir istället tolkade
            som psykiska problem. Av den anledningen menar Sverigedemo­kraterna
            att regeringen bör överväga en utredning för att granska orsakerna
            till den ojämställda vården i fråga om män och kvinnor i Sverige.
            Likaså bör nationella rikt­linjer för en jämställd vård arbetas
            fram, och dessa bör sedan implementeras i vården. Vi ser behov
            av att en nationell handlingsplan för att stärka och förbättra
            bemötandet av kvinnor inom hälso- och sjukvården arbetas fram.
            Efter det att riktlinjer och en hand­lingsplan har implementerats
            är det viktigt med kontinuerlig uppföljning för att analysera
            och säkerställa att detta ger en önskvärd effekt.
          </p>
        </div>
        <div type="motSignatures">
          <list>
            <item xml:id="i-8jZcH1TD7HQ6v1yt8RTNUE">
              Linda Lindberg (SD)
            </item>
            <item xml:id="i-6gCKZhwNGeiJMkZfV5fhz4">
              Carina Ståhl Herrstedt (SD)
            </item>
            <item xml:id="i-QGyH2VeA7oj59MB3sjdBsz">
              Johnny Svedin (SD)
            </item>
            <item xml:id="i-BjPJwVJgX4P4kpFw3sBaMs">
              Anna-Lena Blomkvist (SD)
            </item>
            <item xml:id="i-NTft58CRjMCLRoDJrGPoG3">
              Carita Boulwén (SD)
            </item>
          </list>
        </div>
      </div>
    </body>
  </text>
</TEI>
