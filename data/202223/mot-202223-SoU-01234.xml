<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-01234">
  <teiHeader>
    <fileDesc>
      <titleStmt>
        <title>En hälso- och sjukvård för jämlikhet och jämställdhet i hela landet</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1234 av Nooshi Dadgostar m.fl. (V)</title>
          <idno type="rdwebb">HA021234</idno>
          <rs type="number">1234</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA021234/text</ref>
          <ref type="dokument_url_html">https://data.riksdagen.se/dokument/HA021234</ref>
          <ref type="dokumentstatus_url_xml">https://data.riksdagen.se/dokumentstatus/HA021234</ref>
          <ref type="pdf">https://data.riksdagen.se/fil/36232BAB-E29E-4613-8322-A918D6321AAA</ref>
          <ref type="docx">https://data.riksdagen.se/fil/EC6C0C17-3B0D-4393-9C8A-F4FFCA0C351B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Uz7yZYvQsui4h8pyDPpE6n" type="signed"/>
        <correspContext corresp="i-Uz7yZYvQsui4h8pyDPpE6n">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction type="submitted" xml:id="i-34sPeu15bfRWUYKg4ASnju">
          <date when="2022-11-22"/>
          <time when="15:12:03"/>
        </correspAction>
        <correspAction type="reviewed" xml:id="i-L6QH8C5Fo8NHLx7bWpCiD9">
          <date when="2022-11-23"/>
          <time when="14:43:35"/>
        </correspAction>
        <correspAction type="referred" xml:id="i-NJcnVpc5N4kZ6wQDywRemD">
          <date when="2022-12-01"/>
        </correspAction>
        <correspAction type="assigned" xml:id="i-WM2iNxdfLcn4GVcMa5c3p">
          <date when="2023-09-13"/>
          <time when="15:26:30"/>
        </correspAction>
        <correspContext corresp="i-WM2iNxdfLcn4GVcMa5c3p">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-DQi6qAzVAze87AFT1gjAfz"/>
        <correspContext corresp="i-DQi6qAzVAze87AFT1gjAfz">
          <ref type="uppgift">2022/23:KU26</ref>
          <ref type="ref_dok_id">HA01KU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU26</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Kzoh6diT7e3mpRSP48K3FH"/>
        <correspContext corresp="i-Kzoh6diT7e3mpRSP48K3FH">
          <ref type="uppgift">2022/23:SoU1</ref>
          <ref type="ref_dok_id">HA01SoU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-E3tWGqdEtbxhMnSTvt9XFe"/>
        <correspContext corresp="i-E3tWGqdEtbxhMnSTvt9XFe">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-X5cMCDg6YoUfdxgbDo6hm6"/>
        <correspContext corresp="i-X5cMCDg6YoUfdxgbDo6hm6">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SXrXJdQnvr1ZX3uJc3LJVC"/>
        <correspContext corresp="i-SXrXJdQnvr1ZX3uJc3LJVC">
          <ref type="uppgift">2022/23:SoU14</ref>
          <ref type="ref_dok_id">HA01SoU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1234 av Nooshi Dadgostar m.fl. (V) En hälso- och sjukvård för jämlikhet och jämställdhet i hela landet</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-XUwHcKns5xVBmw2RtxDrmy">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Stärkt krisberedskap
            </item>
            <item style="indent-level: 1">
              5 Långsiktig planering av kompetensförsörjning och vårdplatser
            </item>
            <item style="indent-level: 2">
              5.1 Satsningar på anställda inom hälso- och sjukvården
            </item>
            <item style="indent-level: 2">
              5.2 Ökat antal vårdplatser
            </item>
            <item style="indent-level: 1">
              6 Rätt till jämlik vård
            </item>
            <item style="indent-level: 2">
              6.1 Förbud mot privata sjukvårdsförsäkringar i den offentligt
              finansierade vården
            </item>
            <item style="indent-level: 2">
              6.2 Återupprättad behovsprincip
            </item>
            <item style="indent-level: 1">
              7 Primärvård
            </item>
            <item style="indent-level: 2">
              7.1 Ett nationellt basuppdrag
            </item>
            <item style="indent-level: 2">
              7.2 En enhetlig digital plattform i hela landet
            </item>
            <item style="indent-level: 2">
              7.3 Uppsökande och förebyggande arbete
            </item>
            <item style="indent-level: 2">
              7.4 Vaccinationsprogrammens utveckling
            </item>
            <item style="indent-level: 2">
              7.5 Primärvårdens uppdrag för psykisk hälsa
            </item>
            <item style="indent-level: 1">
              8 Privata utförare inom vården
            </item>
            <item style="indent-level: 1">
              9 Avgiftsfri mammografi utan övre åldersgräns
            </item>
            <item style="indent-level: 1">
              10 En värdig och trygg förlossningsvård
            </item>
            <item style="indent-level: 1">
              11 Statligt stöd för dyra behandlingar och läkemedel
            </item>
            <item style="indent-level: 1">
              12 Stärkt skydd för aborträtten
            </item>
          </list>
        </div>
        <div type="motProposal" subtype="förslag">
          <head xml:id="i-PKb4R5in7gLKMvguFaczE9">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-5vvrUyadMandvTm3DP2aVx">
              Riksdagen ställer sig bakom det som anförs i motionen om att
              regeringen bör vidta åtgärder för att införa ett nationellt lager
              av medicinsk utrustning och relevanta läkemedel som en del av
              krisberedskapen och tillkännager detta för regeringen.
            </item>
            <item sortKey="Yrkande 2" xml:id="i-UjZyUd8wkYeRApVP33Esi5">
              Riksdagen ställer sig bakom det som anförs i motionen om att
              regeringen bör utreda behovet av lagstiftning om att regionerna
              ska ha pandemilager med skyddsutrustning för tre månaders förbrukning
              och tillkännager detta för regeringen.
            </item>
            <item sortKey="Yrkande 3" xml:id="i-Dc8N8KD74nRWkTqjBJduTa">
              Riksdagen ställer sig bakom det som anförs i motionen om att
              regeringen bör vidta åtgärder för att samtliga privata vårdföretag
              med avtal från regionen enligt lag ska ingå i regionerna och statens
              krisberedskap och tillkännager detta för regeringen.
            </item>
            <item sortKey="Yrkande 4" xml:id="i-7uVEQZKB5Di3t8DPQxcMAL">
              Riksdagen ställer sig bakom det som anförs i motionen om att
              regeringen bör vidta åtgärder för att staten ska ha det övergripande
              ansvaret vid pandemier, olyckor eller andra kriser och tillkännager
              detta för regeringen.
            </item>
            <item sortKey="Yrkande 5" xml:id="i-LTKSyy7wMstP9RzUX9eoij">
              Riksdagen ställer sig bakom det som anförs i motionen om att
              regeringen bör skapa förutsättningar för att förbättra arbetsmiljön,
              stärka kompetensen och förbättra villkoren för de anställda inom
              hälso- och sjukvården och tillkännager detta för regeringen.
            </item>
            <item sortKey="Yrkande 6" xml:id="i-MjB5hbBwEMhTy6YdDXeTdd">
              Riksdagen ställer sig bakom det som anförs i motionen om att
              regeringen bör ta fram en nationell plan för undersköterskors
              möjligheter att utbilda sig till sjuksköterskor och tillkännager
              detta för regeringen.
            </item>
            <item sortKey="Yrkande 7" xml:id="i-Hvp5dXGbVbDoY93iz2meMX">
              Riksdagen ställer sig bakom det som anförs i motionen om att
              regeringen bör ta initiativ till en nationell plan för fler vårdplatser,
              specialistvård och verksamhetsnära forskning utifrån bl.a. demografiska
              behov, krisberedskap och långsiktiga kompetensbehov och tillkännager
              detta för regeringen.
            </item>
            <item sortKey="Yrkande 8" xml:id="i-55hxAoYBmLtcsn6ZosjgEx">
              Riksdagen ställer sig bakom det som anförs i motionen om att
              regeringen bör tillse att Sverige hamnar på ett europeiskt genomsnitt
              vad gäller antal vårdplatser och tillkännager detta för regeringen.
            </item>
            <item sortKey="Yrkande 9" xml:id="i-Mt4TkVFNffs4St9u6GVboU">
              Riksdagen ställer sig bakom det som anförs i motionen om att
              regeringen bör tillse att våra gemensamma skattepengar i högre
              grad ska gå till verksamheterna, inte till administration och
              konsulter, och tillkännager detta för regeringen.
            </item>
            <item sortKey="Yrkande 10" xml:id="i-CdqWzAiKA5pZyECJSdyuvt">
              Riksdagen ställer sig bakom det som anförs i motionen om att
              regeringen bör återkomma med förslag om att det i patientlagen
              och i patientsäkerhetslagen skrivs in att alla patienter har rätt
              till jämlik vård och att myndigheter och vårdgivare är skyldiga
              att organisera vården så att den utförs jämlikt, och detta tillkännager
              riksdagen för regeringen.
            </item>
            <item sortKey="Yrkande 11" xml:id="i-QHmVUJwxFP9iAnT6pBZTJB">
              Riksdagen ställer sig bakom det som anförs i motionen om att
              regeringen bör återkomma med förslag om att förbjuda privata sjukvårdsförsäkringar
              inom den offentligt finansierade vården och tillkännager detta
              för regeringen.
            </item>
            <item sortKey="Yrkande 12" xml:id="i-E5F54Z1vhHb8d6yaqBiMqM">
              Riksdagen ställer sig bakom det som anförs i motionen om att
              regeringen bör vidta åtgärder för att stärka hälso- och sjukvårdslagens
              (HSL) ställning så att patienter med störst behov prioriteras,
              och detta tillkännager riksdagen för regeringen.
            </item>
            <item sortKey="Yrkande 13" xml:id="i-K9e7VVT7A8gQoz5LZNX1TV">
              Riksdagen ställer sig bakom det som anförs i motionen om att
              regeringen bör ta initiativ till att lämna ett nationellt basuppdrag
              för att förtydliga vilken specialistkompetens en vårdcentral måste
              kunna erbjuda och tillkännager detta för regeringen.
            </item>
            <item sortKey="Yrkande 14" xml:id="i-4dpm8omWiX2TJ6QsmYhug1">
              Riksdagen ställer sig bakom det som anförs i motionen om att
              regeringen bör ge i uppdrag att införa en digital, nationell plattform
              som drivs i statlig regi, där den som ger vård snabbt kommer åt
              en gemensam digital journal och får översikt över t.ex. patienters
              medicinering, och detta tillkännager riksdagen för regeringen.
            </item>
            <item sortKey="Yrkande 15" xml:id="i-SLHgMbHMcTW74ni9Pnh9YM">
              Riksdagen ställer sig bakom det som anförs i motionen om att
              regeringen bör ta initiativ till att utveckla vårdcentralerna
              med ett större fokus på uppsökande och förebyggande arbete i samarbete
              med regionerna och kommunerna, särskilt gällande personer med
              låg utbildning och som står långt från arbetsmarknaden samt äldre
              och multisjuka personer, och detta tillkännager riksdagen för
              regeringen.
            </item>
            <item sortKey="Yrkande 16" xml:id="i-DHtQ5sd5T9ZrSUwgMNc7Pz">
              Riksdagen ställer sig bakom det som anförs i motionen om att
              det bör införas ett högkostnadsskydd för TBE-vaccin till vuxna
              samt att det bör bli kostnadsfritt att vaccinera barn mot TBE
              och tillkännager detta för regeringen.
            </item>
            <item sortKey="Yrkande 17" xml:id="i-EGyE2ML6qC3xo87cd8dTZA">
              Riksdagen ställer sig bakom det som anförs i motionen om att
              regeringen bör vidta åtgärder för att stärka primärvårdens ansvar
              för psykisk hälsa, inklusive uppföljning av medicinsk behandling
              samt att kunna erbjuda samtal och rehabilitering, och detta tillkännager
              riksdagen för regeringen.
            </item>
            <item sortKey="Yrkande 18" xml:id="i-3njnzHqqVP2DJGF8mb7YJn">
              Riksdagen ställer sig bakom det som anförs i motionen om att
              regeringen bör utreda hur företagens fria vårdval och etableringsfriheten
              påverkar tillgänglighet och organisering av sjukvården och tillkännager
              detta för regeringen.
            </item>
            <item sortKey="Yrkande 19" xml:id="i-TtEaJPXTCPBHWXHNXfSvMs">
              Riksdagen ställer sig bakom det som anförs i motionen om att
              regeringen bör ta initiativ till att avskaffa de system som ger
              möjlighet till vinstjakt inom vården och bör tillse att aktiebolag
              som aktör inom sjukvården inte tillåts, och detta tillkännager
              riksdagen för regeringen.
            </item>
            <item sortKey="Yrkande 20" xml:id="i-HxRQ3tGaThTDVTGqK5J7KD">
              Riksdagen ställer sig bakom det som anförs i motionen om att
              regeringen bör vidta åtgärder för att säga upp avtalen med de
              privata nätläkarbolagen och i stället utveckla 1177 med förstärkt
              möjlighet till rådgivning och enklare sjukvård via videosamtal
              och tillkännager detta för regeringen.
            </item>
            <item sortKey="Yrkande 21" xml:id="i-BvmX3kkEpYmi859ctEHiK6">
              Riksdagen ställer sig bakom det som anförs i motionen om att
              regeringen bör arbeta aktivt för jämlik mammografi även för kvinnor
              över 74 år för att motverka åldersdiskriminering och tillkännager
              detta för regeringen.
            </item>
            <item sortKey="Yrkande 22" xml:id="i-FEAdCqTKWwuFcmowz8aHNj">
              Riksdagen ställer sig bakom det som anförs i motionen om att
              regeringen bör vidta åtgärder för att komplettera 1177 med barnmorskekompetens
              så att gravida kvinnor kan vända sig dit för rådgivning, och detta
              tillkännager riksdagen för regeringen.
            </item>
            <item sortKey="Yrkande 23" xml:id="i-E7o46yqWwKj318zVRSLgwo">
              Riksdagen ställer sig bakom det som anförs i motionen om att
              regeringen bör ta initiativ till att utveckla olika typer av förlossningsavdelningar
              utifrån kvinnors förväntade förlossningar och önskemål, och att
              dessa olika avdelningar ska vara placerade på sjukhus med tillgång
              till akutavdelningar, och detta tillkännager riksdagen för regeringen.
            </item>
            <item sortKey="Yrkande 24" xml:id="i-Qs6yJMjFyzLE1AfuMxxqep">
              Riksdagen ställer sig bakom det som anförs i motionen om att
              regeringen bör säkerställa att varje födande kvinna garanteras
              en barnmorska vid sin sida under hela förlossningen, och detta
              tillkännager riksdagen för regeringen.
            </item>
            <item sortKey="Yrkande 25" xml:id="i-GxigtG2NfZNwxsHD49UXaz">
              Riksdagen ställer sig bakom det som anförs i motionen om att
              regeringen bör tillföra resurser för ett särskilt stöd till regionerna
              för de behandlingsmetoder och mediciner som är extra kostsamma,
              och detta tillkännager riksdagen för regeringen.
            </item>
            <item sortKey="Yrkande 26" xml:id="i-Hyf9f2YxD2t6FUEDSrR6AZ">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över frågan
              om ett grundlagsskydd för aborträtten och/eller hur aborträtten
              på andra sätt kan stärkas, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head type="h1" xml:id="i-SJtdt5dLQnG1uDxjF9mKET">
            3 Inledning
          </head>
          <p xml:id="i-HnWvvt3VrRk2hKJc3DYDYK">
            Vänsterpartiets mål är en jämlik och jämställd hälso- och sjukvård
            i hela landet. Det skulle göra Sverige tryggare och till en mer
            värdig plats att leva på. Även om uppgiften för att nå dit är
            diger tar vi oss den an med modet och övertygelsen om att det
            går att åstadkomma.
          </p>
          <p xml:id="i-59iN2fJCVnCLRUXzPvKBG1">
            Förutsättningarna för en jämlik vård skiljer sig åt beroende
            på var i landet vi är bosatta, och därför krävs ett ökat statligt
            inflytande över den ekonomiska omfördel­ningen och ökade resurser
            till vården. Det regionala självstyret kan vara en stor tillgång
            i arbetet för ett regionalt anpassat förebyggande arbete, folkhälsoarbete
            och andra insatser med regional prägel, men det får aldrig ske
            på bekostnad av jämlikheten. Den vård du erbjuds ska inte vara
            beroende av din samhällsklass, ditt kön, ditt ursprung eller din
            geografiska hemvist.
          </p>
          <p xml:id="i-3THDf5w7o5qCZM3NAu3F8H">
            Inom hälso- och sjukvården bedriver beundransvärda anställda
            ett bättre och mer utförligt arbete än vad som är schemalagt för.
            Men en fungerande vård borde inte förutsätta hjältinnor och hjältar
            – det handlar om kvalificerade och samhällsbärande arbeten som
            kräver stor kompetens och bör behandlas därefter. Vänsterpartiet
            vill skapa den arbetsmiljö vårdpersonalen förtjänar. I Vänsterpartiets
            budgetmotion presenteras därför förslag på kraftigt ökade generella
            statsbidrag för bl.a. ökad personaltäthet, högre löner och förbättrad
            arbetsmiljö i hela välfärden.
          </p>
          <p xml:id="i-3FdV8FDP5NrmQS3Tz9YunL">
            Likt välfärden i stort ska hälso- och sjukvården styras efter
            en behovsprincip, där störst behov kommer först. För nätläkarbolagen
            och andra privata utförare är de friskaste patienterna, som kräver
            minst insats men ger hög ersättning, de mest lön­samma. Dessa
            aktörers utbredning inom vården har gjort vinstmöjligheterna mer
            styrande av hur vårdresurserna fördelas i stället för att låta
            behoven styra. Därmed blir det också den offentliga vårdens ansvar
            att vårda de med störst vårdbehov, vilket innebär ökad belastning
            på den offentliga vården. Vänsterpartiet anser att den svenska
            hälso- och sjukvården behöver återgå till att styras med utgångspunkt
            från vårdbehov. De nyliberala dogmerna måste bytas ut. Hälso-
            och sjukvårdslagens portalparagraf om vård efter behov behöver
            åter bli verklighet.
          </p>
          <head type="h1" xml:id="i-Hg963T73TBSyGCsN5nzSFC">
            4 Stärkt krisberedskap
          </head>
          <p xml:id="i-3D6qfUFnYN5DSfdcFTiwuq">
            Under lång tid har Sveriges beredskap inför pandemier och kriser
            försvagats. Kommersia­lisering av hälsovård har gjort att tillgången
            till medicin och sjukvårdsmaterial är sårbar. Stora globala vinstsyftande
            bolag prioriterar vad som är bäst för dem själva och inte vad
            som är bäst för folkhälsan. Vänsterpartiet anser att det behövs
            ett nationellt ansvar för lager av skyddsutrustning och även en
            inhemsk produktion.
          </p>
          <p xml:id="i-U6Jsqzv7vzgDJJXH8JJuzg">
            Den utredning som tillsattes av regeringen 2018
            <ref target="i-Kisn4BDQX2TicsxX1NuxbD">
              [1]
            </ref>
            belyser och ger förslag på hur beredskapen med sjukvårdsutrustning
            och läkemedel kan stärkas. Enligt Vänsterpartiets mening måste
            utgångspunkten för regeringen vara att bygga upp ett robust system
            som klarar olika kriser där import av skyddsutrustning och läkemedel
            till Sverige stoppas. Det går inte att vänta tills nästa kris
            är i full blom. För sent och för lite kan inte vara utgångspunkten.
            Nationella lager ska innehålla nödvändiga artiklar som har tillräcklig
            hållbarhet via s.k. omsättningslager. Frågan är inte om utan hur
            nationella lager för beredskap i kriser ska se ut.
          </p>
          <p xml:id="i-TTGp13jF4yevuLtfR1EPif">
            Regeringen bör vidta åtgärder för att införa ett nationellt lager
            av medicinsk utrustning och relevanta läkemedel som en del av
            krisberedskapen. Detta bör riksdagen ställa sig bakom och ge regeringen
            till känna.
          </p>
          <p xml:id="i-QeocqW83yVUusouoSG844H">
            I Sverige är det regionerna som bedriver sjukvård och delvis
            kommunerna. Vid en pandemi är det regionerna som är ansvariga
            för att bedriva medicinsk vård. För att detta ska möjliggöras
            behöver det finnas en pandemiplan som ska användas i beredskaps­syftande
            arbete. I alltför många fall har regioner underlåtit att arbeta
            enligt myndig­heters rekommendationer. Lager har hållits i långtradare
            ute på vägarna enligt just in time-modellen.
          </p>
          <p xml:id="i-WkYJFDWRCVhAhsxvhbBcpL">
            För att vårdpersonalen ska kunna bedriva ett effektivt vårdarbete
            krävs bl.a. skydds­utrustning. Saknar personalen skyddsutrustning
            finns det risk att vissa vårdbehövande patienter prioriteras bort.
            Det går inte att vänta med upphandlingar tills alla andra regioner
            och länder efterfrågar skyddsutrustning. I Sveriges tre största
            regioner saknades tillräckligt stora lager när pandemin bröt ut.
            Att köpa in skyddsutrustning och andra nödvändiga artiklar mitt
            under en pandemi är dyrt. Regionerna bör ha ett lagkrav på sig
            att åtminstone ha pandemilager för tre månaders förbrukning.
          </p>
          <p xml:id="i-USsM4Bo3Jtu4WdTTHN11F7">
            Regeringen bör utreda behovet av lagstiftning om att regionerna
            ska ha pandemi­lager med skyddsutrustning för tre månaders förbrukning.
            Detta bör riksdagen ställa sig bakom och ge regeringen till känna.
          </p>
          <p xml:id="i-D8cQfhLz1TjBin6PDorsVD">
            Vidare anser Vänsterpartiet att offentligt finansierade privata
            vårdenheter ska omfattas av statens krisberedskap och samma krav
            som offentliga verksamheter. I dag försvåras bekämpningen av pandemier
            då samhällets samlade resurser inte drar mot samma mål.
          </p>
          <p xml:id="i-4qmDBUCa5JDXff33KXXC4h">
            Regeringen bör vidta åtgärder för att samtliga privata vårdföretag
            med avtal från regionen enligt lag ska ingå i regionernas och
            statens krisberedskap. Detta bör riksdagen ställa sig bakom och
            ge regeringen till känna.
          </p>
          <p xml:id="i-JMBeFGw3gugcyj74Xe79Ne">
            Folkhälsomyndighetens planeringsstöd Pandemiberedskap. Hur vi
            förbereder oss – ett kunskapsunderlag, från 2019, visar hur många
            olika instanser som är delaktiga i pandemibekämpning på olika
            nivåer. Tidigare gav Socialstyrelsen ut en nationell plan för
            pandemisk influensa. Vikten av att det huvudsakliga ansvaret ligger
            på den nationella nivån har klart påvisats under coronapandemin.
            290 kommuner, 21 regioner och en mängd statliga myndigheter behöver
            samordnas tydligare. Detta måste ske omedelbart när en pandemi
            bryter ut. Tidskrävande samverkan och framtagande av nya rutiner
            och samarbetsorgan m.m. skapar onödiga tidsfördröjningar. Samverkan
            är bra, men det måste ske på ett sådant sätt att inte en tidsfördröjning
            sker.
          </p>
          <p xml:id="i-H34PEx13RNKqYnCxiNyUWn">
            Regeringen bör vidta åtgärder för att staten ska ha det övergripande
            ansvaret vid pandemier, olyckor eller andra kriser. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-NfEEDoUmmpo6ZKVNNaqS2p">
            5 Långsiktig planering av kompetensförsörjning och vårdplatser
          </head>
          <head type="h2" xml:id="i-GGrh3qV9YkxN5Sb3gGXX2N">
            5.1 Satsningar på anställda inom hälso- och sjukvården
          </head>
          <p xml:id="i-QRuPqRbF2XREXehHZRiuva">
            Vårdens och omsorgens stora behov och personalens återkommande
            utmaning kokar ner till en sak: tid. Att kunna ge tid i omsorgen
            och i vården är avgörande. Men det är en bristvara. Anställningar
            inom vård och omsorg borde vara eftertraktade, och finnas på arbetsplatser
            där medarbetarna trivs och vill stanna kvar. Vänsterpartiet vill
            reformera personalpolitiken så att fler människor vill börja arbeta
            inom hälso- och sjukvården, samtidigt som de som redan arbetar
            där ska vilja och orka stanna kvar.
          </p>
          <p xml:id="i-29dyyyHAmGepjkyctMBfXf">
            Rätt till heltid är alltid en självklarhet. Inte minst ur ett
            jämställdhetsperspektiv. Det är ett ansvar för arbetsgivaren att
            se till att bemanning är tillräcklig och arbetsmiljön bra så att
            ingen går ner i arbetstid av de skälen. Alla jobb ska vara utformade
            så att de inte kräver mer än rimlig arbetsbelastning. För att
            göra vården till en mer attraktiv arbets­plats vill vi införa
            arbetstidsmodeller som innebär kortare arbetstid med bibehållen
            lön.
          </p>
          <p xml:id="i-CGQXgLmJgKd8MBSGtDVq9U">
            Inhyrd personal är ingen lösning. Det är en dyr och kortsiktig
            insats som i stället belastar den egna personalen som ständigt
            får lära upp de nya som hyrs in, samtidigt som systemet ger klirr
            i kassan för vinstdrivande företag. Pengar som borde lagts på
            personalens löner i stället.
          </p>
          <p xml:id="i-162cNaVJfM6eXxpNCnCtrv">
            Med mer pengar till vården ska vi också höja lönerna i den offentliga
            vården och omsorgen. All vårdpersonal ska kunna leva ett drägligt
            liv på sin lön, även de med de lägsta lönerna. Alla som sliter
            i tunga jobb i välfärdens kök, lokalvård, vaktmästeri och tvätteri,
            men också undersköterskor, har ofta svårt att få ihop till en
            inkomst som går att leva ett rimligt liv på. Det måste vi ändra
            på.
          </p>
          <p xml:id="i-8WmrzSLEpp7g1nru1WKN2t">
            Vi vill också höja lönerna för dem som får sämre löner bara för
            att de är kvinnor och arbetar i yrken inom vården såsom barnmorska,
            kurator och undersköterskor. Förklaringen till löneskillnaden
            mellan kvinnor och män ligger i kombinationen av en könssegregerad
            arbetsmarknad och löneskillnaderna mellan olika yrken och sektorer.
            Ju större andel kvinnor en sektor innehåller, desto lägre är sektorns
            medellön. Sambandet är tydligast bland arbetare men syns även
            bland tjänstemännen. En satsning på villkoren inom vård och omsorg
            blir därför en mycket tydlig satsning på kvinnors löner, särskilt
            arbetar­kvinnor. Men det kräver att staten ökar resurserna till
            kommuner och regioner betydligt.
          </p>
          <p xml:id="i-HVYqYstQsQv2StHtKHF889">
            Vi vill även utöka platserna på våra lärosäten för dessa yrken
            men också öka möjlig­heten till olika praktik- och utbildningsformer
            så fler människor kan välkomnas in i vård- och omsorgsjobben.
          </p>
          <p xml:id="i-EbBYCz7ajKFQCooaXRPf1G">
            Det behöver inte vara såhär; det har inte alltid varit såhär.
            Under decennier har olika politiska styren monterat ner vården
            och gjort den till vad den är i dag – en fragmentise­rad vårdapparat
            som inte har patienten i fokus. Den största anledningen är privatiseringen
            av vården som startade 2008.
          </p>
          <p xml:id="i-VjRrp4Rer74rob7L3xX9od">
            För att förstå vad nyliberal politik kommer att leda till inom
            vården i hela Sverige finns inget bättre exempel än att studera
            Region Stockholm. Där är 70 procent av vård­centralerna privata.
            Men vårdcentralerna ligger inte där de som är i mest behov av
            vård bor. I stället har vårdföretagen placerat sig i välbärgade
            områden, där invånarna ofta har lätta åkommor som går snabbt att
            åtgärda. Det beror på att de vinstdrivande bolagen inte behöver
            ta hänsyn till var behovet av vård är störst, utan de kan placera
            sig där det finns lätta pengar att tjäna. Situationen i Stockholms
            län har dessutom förstärkts av att det nu avsatta högerstyret
            inte öppnat en offentligt ägd vårdcentral på 14 år. Det är såhär
            de vill göra i hela Sverige om de får chansen. Med det regelverk
            Sverige har är vi ett extremfall när det kommer till privatiseringen
            av vården. Precis som i skolans värld, där Sveriges marknadsexperiment
            är det mest långtgående i världen, upprepas nu samma misstag i
            sjukvården. Det är förödande. Marknaden har inte lyckats lösa
            krisen i primärvården. Fler har inte fått tillgång till vård sedan
            reglerna ändrades 2008. Tvärtom så hamnar många till sist på akuten,
            efter att förgäves ha försökt få tag på en läkartid.
          </p>
          <p xml:id="i-AZcxJpQeGX5XcnUgpdsnLB">
            Vänsterpartiet vill vända utvecklingen. Sverige är ett land med
            relativt högt välstånd, vilket innebär förutsättningar för en
            väl utbyggd primärvård där det är lätt att få tid och ingen behöver
            bollas runt. Där du känner din läkare och där den personen har
            tid att lyssna på dig. Det är dags att ta tillbaka kontrollen
            igen; marknadsexperimentens tid är förbi. Vänsterpartiet vill
            öka personaltätheten i vården, med högre löner och bättre arbetsvillkor
            för de som arbetar där. Andra partier går i praktiken med på nedskärningar
            i och med att de inte låter välfärden växa i takt med att ekonomin
            växer, att befolk­ningen ökar och att andelen äldre blir större.
          </p>
          <p xml:id="i-S3THowcoSzdsPToXazxZLt">
            Regeringen bör skapa förutsättningar för att förbättra arbetsmiljön,
            stärka kompeten­sen och förbättra villkoren för de anställda inom
            hälso- och sjukvården. Detta bör riks­dagen ställa sig bakom och
            ge regeringen till känna.
          </p>
          <p xml:id="i-TtonMRxCywJeUJzoFC9TbJ">
            Det har länge varit efterfrågat av undersköterskor att få möjligheten
            att vidareutbilda sig till sjuksköterska. Många menar att erfarenheten
            och kompetensen är så pass hög hos undersköterskor att det borde
            finnas en enklare väg att gå. Som undersköterska i dag behöver
            du gå via sjuksköterskeprogrammet och kan alltså inte ta någon
            ”genväg” trots att du redan är utbildad eller yrkesverksam undersköterska.
            Även om det skulle öppna upp möjligheten för fler att utbilda
            sig till sjuksköterska vill Vänsterpartiet vara tydligt med att
            det inte i sig är lösningen på bristen av sjuksköterskor. Det
            måste föregås av högre löner och förbättrad arbetsmiljö.
          </p>
          <p xml:id="i-DReG8hGcJKpbtGWjGt3BzC">
            Regeringen bör ta fram en nationell plan för undersköterskors
            möjligheter att utbilda sig till sjuksköterskor. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-J6HVuaCoBfeiE95P8mppzG">
            5.2 Ökat antal vårdplatser
          </head>
          <p xml:id="i-TzRNhCkfhouZpfJfV3K5AV">
            Redan före pandemin var det brist på vårdplatser i Sverige. Över
            100 000 personer stod i kö för operation och andra åtgärder inom
            specialistvården. Men det handlar inte enbart om enskilda köer
            till vissa vårdenheter; det handlar också om att för en del patienter
            är köerna långa medan de för andra är korta. Många multisjuka
            saknar dessutom en sammanhållen vård, och äldre upplever ofta
            brister inom de ansvarsområden regioner och kommuner har. Samtidigt
            som strukturella brister finns kan enskilda som befinner sig på
            rätt plats få mycket bra vård och omsorg. Bägge dessa verkligheter
            måste finnas med i en helhetsanalys.
          </p>
          <p xml:id="i-PCmagGSTuKZNjCE24QTbaK">
            Enligt en rapport från Socialstyrelsen 2021 återinskrivs äldre
            multisjuka ofta inom vården.
            <ref target="i-9R7WRK2c6zhsbFUgm6ihGr">
              [2]
            </ref>
            Ungefär var fjärde patient återkommer inom 30 dagar. Det finns
            behov av fler vårdplatser så att dessa patienter kan ligga kvar
            längre i syfte att möjliggöra för utförliga medicinska utredningar
            och observationer. Rapporten visade vidare att andelen vård­tillfällen
            där oplanerad återinskrivning skett inom 30 dagar, är ungefär
            dubbelt så hög för de mest sjuka äldre, gruppen multisjuka och
            sköra äldre, jämfört med alla patienter 65 år och äldre. Andelen
            återinskrivningar har inte minskat under perioden 2010 till 2019,
            och enligt en rapport från SBU uppmärksammas vikten av längre
            s.k. relations­kontinuitet.
            <ref target="i-EHQSGmULjYttfn5hefch31">
              [3]
            </ref>
            Med bättre kontinuitet i vården skulle både mänskligt lidande
            och samhällsresurser sparas. Få vårdplatser och en mängd olika
            vårdgivare i en allt mer uppsplittrad sjukvård skapar ohälsa och
            risker för de mest sköra patienterna. Vissa länder ligger före
            andra i minskningen av antalet vårdplatser. Samtidigt är det oerhört
            många faktorer som påverkar vårdplatsutbudet, och vad en vårdplats
            är definieras lite olika i olika länder, mellan olika regioner
            och t.o.m. på olika avdelningar inom samma sjukhus.
          </p>
          <p xml:id="i-FkNs9Qi5yqukNg7r1d9mti">
            Vänsterpartiet står dock fast i att grunden för att öka antalet
            vårdplatser är ökad personaltäthet. I takt med att befolkningen
            växer och andelen äldre blir större ökar behoven i vården. För
            att behålla dagens personaltäthet och kvalitet, måste därför resurserna
            öka i samma takt.
          </p>
          <p xml:id="i-C38pHBy1Bq6LXJcu4CCD2c">
            Stiftelsen Forska! Sverige påvisar behovet av stärkt finansiering
            av medicinisk forskning i sin årliga rapport.
            <ref target="i-Y7kWeTrN2ri8pM1zjeAnW">
              [4]
            </ref>
            De beskriver hur har en ökad andel av de statliga medlen under
            senare år förmedlats via forskningsråden i stället för via basanslag
            till lärosätena. Ett större beroende av extern finansiering leder
            till ett minskat handlingsutrymme för lärosätena och minskar möjligheten
            till ett långsiktigt åtagande avseende goda och attraktiva förutsättningar
            för forskning och utveckling (FoU). Därmed ökar t.ex. risken för
            en ökad andel visstidsanställningar. Dåvarande regerings satsning
            på en permanent ökning av forskningsanslagen i vårändringsbudgeten
            2021 var ett steg i rätt riktning. Dessvärre tilldelades medicinsk
            forskning en mindre andel av de ytterligare medel som anslagits
            till forskning och utbildning på forskarnivå. En bärande förutsättning
            för verksamhetsnära forskning är att hälso- och sjukvården är
            bättre dimensionerad. En sjukvård där personalen får springa mellan
            patienterna har inte kapacitet att forska. På så sätt hänger personalsituationen
            ihop med att den verksamhetsbaserade forskningen har minskat.
            En väl fungerande vård, med tillräckliga resurser och rätt kompetenser,
            är därmed en förutsättning för att klinisk forskning ska kunna
            bidra till ny kunskap som ökar vårdkvalitet och hälsa.
          </p>
          <p xml:id="i-BsHt8Z7efpxvFD7db9E4hP">
            Vänsterpartiet anser att det på nationell nivå saknas tillräcklig
            styrning för att öka antalet vårdplatser, säkerställa specialistvårdens
            utformning och främja medicinsk forskning.
          </p>
          <p xml:id="i-G1wgfiYjGYMW7Q3kpj763c">
            Regeringen bör ta initiativ till en nationell plan för fler vårdplatser,
            specialistvård och verksamhetsnära forskning utifrån bl.a. demografiska
            behov, krisberedskap och långsiktiga kompetensbehov. Detta bör
            riksdagen ställa sig bakom och ge regeringen till känna.
          </p>
          <p xml:id="i-Mpg33etwYMYo2mLEA3pcvg">
            Sverige sticker ut i den internationella statistiken med lägst
            antal vårdplatser per capita i EU och bland de lägsta i OECD.
            Internationella jämförelser har ett stort värde men kräver också
            stor försiktighet; bl.a. räknas inte kommunala vård- och omsorgs­platser
            med i statistiken. Samtidigt är det inte rimligt att använda en
            organisatorisk förändring i början av 1990-talet som syndabock
            för Sveriges dåliga statistik. Inte minst märks bristen på vårdplatser
            i relation till att överbeläggningar och utlokaliseringar av patienter
            har ökat. Att behöva placera inskrivna patienter i en sjukhuskorridor
            eller på en vårdavdelning inom andra specialiteter har blivit
            vardag på många sjukhus. Enligt Socialstyrelsen är sannolikheten
            för vårdskada 60 procent högre för en patient som vårdas på en
            utlokaliserad plats.
            <ref target="i-XmH8y1UeC7hf1cmwaHD6tW">
              [5]
            </ref>
          </p>
          <p xml:id="i-JLjVVjxaYYm18ft7wQx7gS">
            För att förebygga överbeläggning och utlokalisering krävs en
            strategisk ökning av antalet vårdplatser. Även om hälso- och sjukvården
            alltid ska organiseras utifrån lokala, regionala och nationella
            förutsättningar och behov anser Vänsterpartiet att det vore rimligt
            att Sverige åtminstone ligger på ett europeiskt genomsnitt vad
            gäller vårdplatser.
          </p>
          <p xml:id="i-7ukkVX4i4KK8ppzWUDtsUd">
            Regeringen bör tillse att Sverige hamnar på ett europeiskt genomsnitt
            vad det gäller antalet vårdplatser. Detta bör riksdagen ställa
            sig bakom och ge regeringen till känna.
          </p>
          <p xml:id="i-NVXUQewPtXKcUpFq6aouf4">
            Mellan 2010 och 2017 ökade antalet chefer, handläggare och administratörer
            med 36 procent inom den dåvarande landstingsvården. Läkarna ökade
            samtidigt endast med 16 procent och antalet sjuksköterskor blev
            till och med lägre under perioden. Det har en granskning av tidningen
            Vårdfokus
            <ref target="i-GeqM4oPW76pmaXSCYJbwGJ">
              [6]
            </ref>
            visat. En del av ökningen beror på ett ökat inslag av marknadslösningar
            och digitalisering. Konsekvenserna blir att patienter råkar illa
            ut, och i värsta fall dör, i väntan på behandling. Situationen
            är mycket allvarlig och måste lösas genom politiska beslut.
          </p>
          <p xml:id="i-KQ3dmXDxdGR8w7V97nH6bg">
            Vänsterpartiet anser att antalet som tar hand om patienterna
            måste öka i högre takt än sifferräknandet, återrapporteringskraven
            och konsulterandet, som i dag tär på vårdens resurser.
          </p>
          <p xml:id="i-UF1GXkXJHHnxGQxpr3r7tF">
            Regeringen bör tillse att våra gemensamma skattepengar i högre
            grad ska gå till verksamheterna, inte till administration och
            konsulter. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-Ce2m2mgFzP95jr2tB7V9r7">
            6 Rätt till jämlik vård
          </head>
          <p xml:id="i-ToiXBrs2zWst6JhE8xtKQ">
            Den nuvarande ramlagstiftningen innebär att hälso- och sjukvårdslagens
            övergripande mål och riktlinjer allt oftare blir tomma ord utan
            konkret påverkan för vårdpolitiska beslut och prioriteringar.
            Så kallade gräddfiler och privata vinststyrda etableringar av
            vårdenheter sägs vara förenligt med jämlik vård enligt samma retorik
            som att marknads­hyror skulle minska segregation. Men att efterlikna
            USA i dessa avseenden leder inte till jämlik vård eller ett jämlikt
            människovärde överhuvudtaget.
          </p>
          <p xml:id="i-FpHfXVHfUpgqFNL2fxXFpn">
            Frihet för kommersiella intressen överordnas i praktiken hälso-
            och sjukvårds­politiska lagar och regelverk. Enskilda personer
            kan inte kräva överprövning av ett beslut eftersom hälso- och
            sjukvårdslagen inte är en rättighetslag utan en ramlag som anger
            regionfullmäktiges skyldigheter att tillhandahålla en god vård.
            Att omformulera hälso- och sjukvårdslagen från en ramlag till
            en rättighetslag torde vara en mycket komplicerad väg att gå.
            Patientlagen samt patientsäkerhetslagen är lagar som är inriktade
            på enskilda patienter. Vänsterpartiet anser att alla patienter
            ska ha rätt till jämlik vård enligt hälso- och sjukvårdslagens
            kapitel 3.
          </p>
          <p xml:id="i-4FP3BcTqux6VT6PFJyjTRJ">
            Regeringen bör återkomma med förslag om att det i patientlagen
            och i patient­säkerhetslagen skrivs in att alla patienter har
            rätt till jämlik vård och att myndigheter och vårdgivare är skyldiga
            att organisera vården så att den utförs jämlikt. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-L48SkrAgPDoz9TxVUnNNz">
            6.1 Förbud mot privata sjukvårdsförsäkringar i den offentligt
            finansierade vården
          </head>
          <p xml:id="i-MBTrMdozYyYgjiKYkkRTxD">
            Enligt hälso- och sjukvårdslagen ska vård ges efter behov, inte
            efter utbud och efter­frågan. Under pandemin rapporterade de flesta
            privata vårdinrättningar som tar emot patienter med privata sjukvårdsförsäkringar
            ingen större förändring i arbetsbelastning. För dem pågick verksamheten
            som vanligt. Detta medan offentligt anställd personal fick slita
            i 12-timmarspass eller längre, månad efter månad. Aktiebolagslagen
            gick tydligen före hälso- och sjukvårdslagen. Detta är och var
            en mycket tydliggörande effekt som marknadsstyrd sjukvård innebär.
            I affärstidningarna går att läsa om strålande framtids­utsikter
            för privata vårdbolag. Anledningen är coronapandemin och den ökande
            psykiska ohälsan hos befolkningen som följt i dess spår. Med svenska
            skattebetalares pengar utgör Sverige en ”startmarknad” för europeisk
            och global expansion. Notan för digitala psykologbesök har mer
            än fördubblats varje år sedan 2018 och därmed blivit en potentiell
            kassako för nätläkarna.
            <ref target="i-Q3FpRXgNcpFa6nYX5ZWfNm">
              [7]
            </ref>
            Nätläkaren Kry har tagit ytterligare steg inom området genom
            att förvärva koncernen PBM som är specialister på beteendepsykologi
            och kbt-behandlingar.
            <ref target="i-tfMFN3jxEeG3eUXYQTHq9">
              [8]
            </ref>
            Enkla digitala kbt-program ska alltså säkra framtida vinster
            för dessa företag.
          </p>
          <p xml:id="i-94Z9xXSmzCuWj8ZWkkJHPJ">
            Ilmar Reepalu var ensamutredare i den s.k. Välfärdsutredningen
            vars betänkande överlämnades till regeringen med förslag för att
            inskränka vinstjakten i välfärden, och trots ett folkligt stöd
            röstade en majoritet emot det förslag som lades till riksdagen.
            <ref target="i-NNyiCUSAjrVvwEV1pvMYVK">
              [9]
            </ref>
            Det är för Vänsterpartiet en självklarhet att utredningens förslag
            ska bli verklighet.
          </p>
          <p xml:id="i-TAvC8kREBK9uHv994Gbcit">
            Systemet med privata sjukvårdsförsäkringar är inte bara orättvist
            och leder fel när det kommer till vem som får vilken vård och
            när, utan systemet är även kostnads­drivande. Bland annat skapas
            en kravkultur där patienterna/kunderna vill få ut maximalt av
            sin försäkring, såsom fler utlåtanden av fler specialister (second
            opinion). Samtidigt har de privata vårdgivarna intresse av att
            sälja så mycket sjukvård som möjligt. Lägg därtill försäkringsbolagens
            administrativa kostnader för att skadereglera och kontrollera
            att människor talar sanning i sina hälsodeklarationer och/eller
            andra avtalskontroller. Vänsterpartiet anser inte att det är rimligt
            att det ska vara tillåtet att utforma försäkringar som strider
            mot hälso- och sjukvårdslagen.
          </p>
          <p xml:id="i-B3KVobWJBWL6Wdfkr9RG3K">
            Regeringen bör återkomma med förslag om att förbjuda privata
            sjukvårdsförsäkringar inom den offentligt finansierade vården.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-Lepvb8cqRzMiXsibWyPWju">
            6.2 Återupprättad behovsprincip
          </head>
          <p xml:id="i-BhshUT7LKEBiamiHveseaf">
            Statens uppföljning av målen för vården behöver bli mer systematisk,
            kontinuerlig och operativ och vara utvärderande. I en mängd dokument
            uppmärksammas målet om en jämlik vård. Trots det ser vi gång efter
            annan enskilda rapporter som åtföljs av insatser med klent resultat.
            Regionerna behöver bli starkare och statens styrning tydligare
            samt mer fokuserad på måluppfyllelse.
          </p>
          <p xml:id="i-5HFakitxQwaZwS4V8Ln2jK">
            2015 föreslog Kommissionen för jämlik vård att ”alla landsting
            bör inrätta en särskild fristående regional samordnare för jämlik
            vård. En samordnare kan utreda strukturella ojämlikheter inom
            sjukvården och snabbt ge förslag på konkreta åtgärder mot ojämlik
            vård”.
            <ref target="i-D7MJjdnDxVusLpUTt9NZVa">
              [10]
            </ref>
          </p>
          <p xml:id="i-GsES6dxaHEutdskJwTXiW5">
            Inom en rad områden behövs i dag ökad nationell styrning. Exempelvis
            är det rimligt att investeringar i patientjournalsystem och annan
            digital infrastruktur hanteras av staten, liksom större fastighetsinvesteringar,
            vårdköer, beredskapslager, läkemedelslistor, biobanker och precisionsmedicin.
            Är målsättningen att ha en jämlik vård måste det föreslås åtgärder
            som leder till ökad jämlikhet, inte minskad jämlikhet och ökade
            klassklyftor.
          </p>
          <p xml:id="i-UvEjs2E4VzMymXALumyW8e">
            Tillsynen av hälso- och sjukvården är ett av de viktigaste statliga
            verktyg som finns i dag för att värna om patientsäkerheten och
            bidra till lärande. Detta verktyg är under­utnyttjat. Tillsynen
            behöver stärkas resursmässigt, granskningar måste få bättre genom­slag
            och lagar och förordningar behöver anpassas för att ge goda förutsättningar
            i tillsynsarbetet. En besvärande aspekt angående tillsyn och statlig
            styrning är den roll som Sveriges Kommuner och Regioner (SKR)
            getts, enligt olika utredningar och rapporter. Den sjukvård som
            bedrivs av regionerna styrs även av SKR och staten. Tillsyn bör
            därför inte ske av SKR som samtidigt styr delar av vården. Den
            statliga styrning som sker delvis via SKR har inte något ansvar
            för sjukvårdens utförande, och enligt Tillitsdelegationen finns
            ett ökat behov av beslutsutrymme för professionen inom vården.
            Det finns därför all anledning att stärka den statliga styrningen,
            dels i syfte att uppnå ökad jämlikhet, dels för att få ökat lokalt
            och professionellt handlingsutrymme där det är lämpligt. Utredningen
            om ökade förutsättningar för hållbara investerings­projekt i framtidens
            hälso- och sjukvård har också visat på svagheter i hur svensk
            sjukvård styrs.
            <ref target="i-Tjv848rPQ1PUWrvCqL279L">
              [11]
            </ref>
          </p>
          <p xml:id="i-JSevKKF2fiW3Cu1BvoYD7n">
            Inom flera områden har staten organiserat organ för utvärderingar.
            Kommissionen för jämlik hälsa har visat på vikten av behovsprövad
            vård för att åstadkomma ett långsiktigt arbete för en god och
            jämlik hälsa.
            <ref target="i-5FWAwb1dnoQJDm1gNqs5vQ">
              [12]
            </ref>
            En nationell samordnare för effektivare resursutnyttjande inom
            hälso- och sjukvården har bl.a. uppmärksammat hur patientens behov
            inte är utgångspunkten för vårdens organisation och arbetssätt.
            <ref target="i-V5FEtRWchv4g6S2Eaxvc1o">
              [13]
            </ref>
          </p>
          <p xml:id="i-3rxz6ZXT3bWvwQcy4coKBy">
            Det finns nog med underlag för att återupprätta behovsprincipen
            inom hälso- och sjukvården. Det är en elementär åtgärd för att
            ta steg i riktning mot en jämlik vård. Vänsterpartiet anser att
            den svenska hälso- och sjukvården behöver återgå till att styras
            med utgångspunkt från vårdbehov. De nyliberala dogmerna måste
            bytas ut. Hälso- och sjukvårdslagens portalparagraf om vård efter
            behov behöver åter bli verklighet.
          </p>
          <p xml:id="i-RRJBcg33cJTUUywYSZ4cG6">
            Regeringen bör vidta åtgärder för att stärka hälso- och sjukvårdslagens
            (HSL) ställning så att patienter med störst behov prioriteras.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-BzmcFEUjx6j2hw6CTfwgx">
            7 Primärvård
          </head>
          <p xml:id="i-i3jY1m9ZHx5iEky57aHi9">
            Under de senaste åren har stort fokus och politiska insatser
            lagts på att definiera och förtydliga att primärvården ska bli
            basen inom svensk sjukvård. Vänsterpartiet ställer sig positivt
            till att primärvården ska utgöra basen i vårdkedjan, men för att
            det verkligen ska bli så och även fungera på ett tillfredsställande
            sätt krävs det en rad förändringar. Om primärvården ska kunna
            bära detta ansvar fullt ut även när det gäller exempelvis psykisk
            sjukdom eller psykiatriska diagnoser krävs en fortsatt förstärkning
            av primär­vårdens resurser. Det bör därför finnas god tillgång
            till personal med lämplig utbildning och erfarenhet som kan erbjuda
            psykologisk behandling inom primärvården. Det är även viktigt
            att ha tillgång till psykosocial kompetens i form av kuratorer
            som kan ge stöd­samtal samt sjuksköterskor och annan vårdpersonal
            som kan skapa möjligheter till en god vård för patienterna. Om
            fler får tillgång till behandling i ett tidigt skede ökar chanserna
            att förebygga allvarligare tillstånd.
          </p>
          <head type="h2" xml:id="i-WCeyXpBiHSCmvzppdfA5np">
            7.1 Ett nationellt basuppdrag
          </head>
          <p xml:id="i-Tz5b1MNKrBRe2axn1y3yi6">
            Det behöver finnas en nationell struktur rörande vilken specialistkompetens
            och vilket vårdutbud en vårdcentral ska tillhandahålla och erbjuda
            samt placeringen av vård­centraler. Med det inte sagt att det
            ska vara helt lika överallt, utan det måste samtidigt finnas utrymme
            för lokal anpassning. Där ska även beaktas övriga regioners förutsätt­ningar
            och möjligheter till samverkan, närhet till slutenvård samt tillgång
            till akutvård m.m. Ett tydligare basuppdrag behövs för att säkerställa
            att det finns ett visst mått av likvärdig vård i hela landet.
            Det som nu är reglerat i grunduppdraget är i princip att det ska
            handla om ”vanligt förekommande” vårdbehov och att den ska vara
            ”lättillgänglig”. Vårdanalys beskriver att förutsättningarna för
            att uppnå en högre grad av kontinuitet varierar i olika delar
            av landet.
            <ref target="i-QTGpbiw3kJ1Ljwn2FVQjnu">
              [14]
            </ref>
            Regeringen och regionerna behöver därför arbeta för att göra
            förutsättningarna mer lika över landet men också inom regionerna,
            t.ex. för personalförsörjningen.
          </p>
          <p xml:id="i-Qsv58QoSt6szwo7ttQiWwU">
            Socialstyrelsen behöver också kunna få data från primärvården
            i hela landet, som kan utgöra underlag för utveckling på ett nationellt
            plan och därmed skulle primär­vården kunna bli mer jämlik. Ett
            tydligare och förbättrat nationellt uppdrag för primär­vården
            behövs.
          </p>
          <p xml:id="i-ByR2xVoa4PLB4DGn3FrGmT">
            Regeringen bör ta initiativ till att lämna ett nationellt basuppdrag
            för att förtydliga vilken specialistkompetens en vårdcentral måste
            kunna erbjuda. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-TosBzjLPhsSL3LqT5xzeeH">
            7.2 En enhetlig digital plattform i hela landet
          </head>
          <p xml:id="i-VGF1miXmCRUL71o3MGn7GN">
            Svensk sjukvård blir allt mer fragmentiserad och uppsplittrad.
            Sjukvård utförs i Sverige i dag av 21 regioner, 290 kommuner och
            allt fler privata vinstsyftande privata bolag samt några idéburna.
            Ett problemområde är den digitala kommunikationen. Många olika
            system finns, men dessa kan inte alltid kommunicera med varandra.
            En patient kan vara aktuell för vårdinsatser i olika geografiska
            områden, hos olika utförare. Att systemen är skilda åt kan innebära
            risker; t.ex. kan förseningar p.g.a. icke kommunicerbara system
            bli skadligt för patienter.
          </p>
          <p xml:id="i-CdocQqPNkNiv3qiYyENuvD">
            Riksrevisionen har konstaterat att digitaliseringen av verksamheter
            inom den offentliga sektorn går långsamt och att det finns stora
            skillnader i digitaliseringstakt mellan olika aktörer. Välfärdskommissionen
            beskriver att en gemensam digital infrastruktur behövs.
            <ref target="i-3obeTb8sKYQ2jcX6khiR9Q">
              [15]
            </ref>
            Detta ska förverkligas genom samverkan och samarbete med alla
            inblandade parter. Erfarenheterna hittills av försök att skapa
            en gemensam digital infra­struktur visar på svårigheterna om inte
            staten tar ett tydligare ansvar. Alarmeringstjänst­utredningen
            föreslog också en gemensam teknisk standard för offentliga alarmerings­verksamheter.
            <ref target="i-G7CuMggK5p52454bXqSjH1">
              [16]
            </ref>
          </p>
          <p xml:id="i-WD1fvLBmDz2iWrfcADdT4x">
            Staten behöver kompensera för den brist på samordnade investeringar
            som följer av uppdelningen i 21 regioner. Det behövs en nationell
            plattform för it-system/journaler i vården. Det är orimligt att
            en stor del av vården ska vara högspecialiserad och koncen­treras
            om inte vårdens system är kompatibla och kan samverka mer. Det
            går åt oerhört mycket tid att jaga rätt på remisser, provsvar
            m.m. i dag. Gemensamma tekniska standarder måste fastslås för
            all form av vårddokumentation. Samtidigt är det viktigt att den
            personliga integriteten värnas och att enskildas uppgifter hanteras
            på ett säkert och korrekt sätt.
          </p>
          <p xml:id="i-T7XzpU2Y3s13XZRPE4eEJP">
            Regeringen bör ge i uppdrag att införa en digital, nationell
            plattform som drivs i statlig regi, där den som ger vård snabbt
            kommer åt en gemensam digital journal och får översikt över t.ex.
            patienters medicinering. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-FxwjFU9uRSkceGPPfy1KGi">
            7.3 Uppsökande och förebyggande arbete
          </head>
          <p xml:id="i-RiPzLkh35pEnDovToEwNtD">
            Lagstiftaren anger en tydlig skyldighet för socialtjänsten att
            bedriva uppsökande och informerande verksamhet för att upplysa
            om och erbjuda enskilda och grupper hjälp och stödinsatser. För
            hälso- och sjukvården finns inte motsvarande skyldighet, men under
            coronapandemin belystes vikten och behovet av uppsökande sjukvård.
            Ett exempel är variationen av hur vaccinationstäckningen ser ut
            i olika områden. Det bör vara en väckarklocka om vikten av att
            aktivt söka nå de i befolkningen med störst vårdbehov, inte bara
            arbeta för att utforma en sjukvård för de mest resursstarka som
            står för störst efterfrågan. Uppsökande hälsokontroller bör därför
            prövas. Underbehandling är en fråga som även uppmärksammas av
            utredningen Samordnad utveckling för god och nära vård.
            <ref target="i-2kwvkAC9u9t25ptWsviiCJ">
              [17]
            </ref>
            Där framgår att personer med kortare utbildning som saknar fast
            förankring på den reguljära arbetsmarknaden samt äldre, kroniskt
            sjuka, multisjuka och glesbygdsbor m.fl. är underbehandlade i
            högre grad.
          </p>
          <p xml:id="i-Cs1DorYHMqtzR2G6cRD2jR">
            Regeringen bör ta initiativ till att utveckla vårdcentralerna
            med ett större fokus på uppsökande och förebyggande arbete i samarbete
            med regionerna och kommunerna, särskilt gällande personer med
            låg utbildning som står långt från arbetsmarknaden samt äldre
            och multisjuka personer. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-C9bqsk9b3Fh1BEqMRS78mt">
            7.4 Vaccinationsprogrammens utveckling
          </head>
          <p xml:id="i-PhEUw37Fk9Hpw3VbMfDwae">
            Vaccination är ett effektivt och säkert sätt att bekämpa infektionssjukdomar.
            Vaccinet skyddar den enskilda individen samtidigt som även andra
            människor skyddas genom att smittspridningen minskas bland hela
            befolkningen. För att vaccination ska fungera på bästa möjliga
            sätt krävs det att en stor del av befolkningen har ett stort förtroende
            för vaccinets verkan. Det är därför viktigt att Sverige har ett
            väl utvecklat vaccinations­program förankrat i forskning och vetenskap.
          </p>
          <p xml:id="i-8ophCkFrcBFt2QyjJTiu3h">
            Sverige har i dag inget vaccinationsprogram mot TBE, men Folkhälsomyndigheten
            har påbörjat ett arbete med att ta fram nationella rekommendationer
            för TBE-vaccinet. Det är ytterst viktigt att antalet som vaccineras
            mot TBE ökar eftersom TBE-smitta och förmodad TBE-smitta utgör
            en belastning för hälso- och sjukvården som går att undvika. I
            syfte att öka vaccinationsgraden mot TBE, i väntan på att ett
            särskilt vaccinations­program är på plats, anser Vänsterpartiet
            att ett högkostnadsskydd bör införas på högst 200 kronor per dos
            för vuxna. För barn bör vaccinationen vara helt kostnadsfri. I
            Vänsterpartiets budgetmotion för 2023 specificeras detta ytterligare.
          </p>
          <p xml:id="i-13uxtKZvKqjKzfHrYnJYeX">
            Regeringen bör tillse att vaccinprogrammen utvecklas och att
            det införs ett hög­kostnadsskydd för TBE-vaccin till vuxna samt
            att det blir kostnadsfritt att vaccinera barn mot TBE. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-Nj7HRG7A62sq97XTG3ebxq">
            7.5 Primärvårdens uppdrag för psykisk hälsa
          </head>
          <p xml:id="i-GFe6qDUVjbK4s5fnYGV1LH">
            Ett fundament i det paradigmskifte som Vänsterpartiet verkar
            för är att den psykiska hälsan likställs med den somatiska hälsan.
            Det anstår inte ett utvecklat välfärdssamhälle likt vårt att neka
            människor en god, likvärdig och adekvat psykiatrisk behandling.
            Samhället behöver med gemensamma kraftansträngningar bryta stigmat
            kring psykisk ohälsa och erbjuda befolkningen lättillgängliga
            och förebyggande insatser för att främja en god hälsa. Primärvårdens
            roll är avgörande för att detta ska kunna förverkligas.
          </p>
          <p xml:id="i-6BkQRc52p7tSHveFHNNBVh">
            Under de senaste åren har stort fokus och politiska insatser
            lagts på att definiera och förtydliga att primärvården ska bli
            basen inom svensk sjukvård. Om primärvården ska kunna bära detta
            ansvar fullt ut även när det gäller psykisk ohälsa eller psykiatriska
            diagnoser krävs en tydlig förstärkning av primärvårdens resurser.
            Det är av yttersta vikt att varje vårdcentral i landet har kompetens
            och personal för att kunna erbjuda en god vård vid psykisk ohälsa
            och rutiner för att snabbt och effektivt remittera vidare patienter
            som är i behov av mer specialiserad psykiatrisk vård.
          </p>
          <p xml:id="i-KFZxtLfhYk4d6ypXtbJvk7">
            Det saknas nationell statistik över behov av och tillgång till
            psykologisk behandling inom primärvården. Möjligheten att följa
            upp och jämföra vilken vård som ges inom primärvården är således
            kraftigt begränsad. Enligt en undersökning av Psykolog­förbundet
            2016 uppgav dock 33 procent av Sveriges vårdcentraler att de varken
            har psykolog anställd eller vårdavtal med privatpraktiserande
            psykolog. Detta gör tillgången till psykologisk behandling ojämlik.
          </p>
          <p xml:id="i-DB6vGtRGuRqxqjQjbud8CU">
            För att primärvården ska kunna vara ”första linjens” vård av
            psykisk ohälsa krävs krafttag från samtliga aktörer, inte minst
            regeringen. Vården behöver vara individ­anpassad och ajour med
            modern forskning och medicinsk praxis. Sammantaget kräver detta
            en resursförstärkning av primärvården och en medveten strategi
            för att förbättra kvaliteten och tillgängligheten inom primärvårdens
            ansvarsområden rörande psykisk hälsa.
          </p>
          <p xml:id="i-Ry8KjbpaWP1DdrjMVNVSAG">
            En tydligare nationell styrning och en fördjupad nationell samordning
            är viktig för att den psykiatriska vården och omsorgen ska bli
            bättre inom ramen för primärvårdens uppdrag. Uppdraget i sig bör
            emellertid också förtydligas och stärkas i syfte att bättre erbjuda
            tidigt stöd och en adekvat behandling av psykisk ohälsa.
          </p>
          <p xml:id="i-XMfwaceBrD9UZazWmY5K5N">
            Många av de som söker sig till första linjens vård av psykisk
            ohälsa söker i samband med en stressrelaterad problematik som
            erinrar från arbetslivet. Den psykiska ohälsan, inte minst den
            stressrelaterade, som har sin grund i arbetslivets allt hårdare
            klimat är ett av vår tids största folkhälsoproblem. Antalet sjukskrivningar
            relaterade till utmattning eller andra stressrelaterade problem
            är skenande och föranleder en verkligt omfattande åtgärdsplan.
            Primärvården behöver rustas bättre för att kunna ta emot och behandla
            patienter med stressrelaterad problematik. Vänsterpartiet arbetar
            för en bred palett av åtgärder för att förbättra den arbetsrelaterade
            hälsan i Sverige. Många frågor avhandlas bäst arbetsrättsligt,
            men inom hälso- och sjukvården behöver kunskapsläget stärkas och
            det preventiva arbetet intensifieras.
          </p>
          <p xml:id="i-6ctxs4CBsvH5VGsc4tmyH7">
            Regeringen bör vidta åtgärder för att stärka primärvårdens ansvar
            för psykisk hälsa, inklusive uppföljning av medicinsk behandling
            samt att den ska kunna erbjuda samtal och rehabilitering. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-Dey4829bg1t7qqvomYf6hW">
            8 Privata utförare inom vården
          </head>
          <p xml:id="i-NXfFVPzmVtjZ3gBEmxqh3A">
            Marknadsinslaget inom vård och omsorg uppnås i dag genom lagen
            om offentlig upphandling (LOU), som innebär en lagreglerad inköpsprocess
            för att offentliga inköp ska öppnas för konkurrens. Vidare reglerar
            sedan 2009 lagen om valfrihet (LOV) vad som gäller om kommuner
            väljer att låta medborgarna välja utförare bland leverantörer
            i ett s.k. kundvalssystem. LOV innebär fri etableringsrätt för
            alla företag som lever upp till de av kommunen ställda kvalitetskraven
            inom omsorgsområdet. Sedan baseras resurserna från kommunen på
            hur många brukare de lyckas locka till sig. Systemet är obligatoriskt
            för regionerna inom primärvården sedan 2010 men frivilligt för
            kommuner i övrigt.
          </p>
          <p xml:id="i-FWKcgwq3cSEK5F8unLoZCj">
            Det är stora skillnader i hur stor del av välfärden som bedrivs
            av privata utförare i olika delar av landet. Marknadsinslaget
            är mest framträdande i storstadsregionerna och allra mest i Stockholm.
            I genomsnitt för hela riket köpte kommuner och regioner under
            2019 verksamhet för 13 procent av bruttokostnaden från privata
            företag och stiftelser. De regionala skillnaderna var stora. Stockholms
            län har stått för den högsta andelen köp av verksamhet varje år
            sedan 2007. Under 2019 var köpen i Stockholm 23 procent av den
            totala bruttokostnaden. Norrbottens län och Kalmar stod för den
            lägsta andelen köp av verksamhet. Där utgjorde köpen endast 5
            procent. Stockholms län hade nästan 14 000 privata utförare som
            utförde kommunal verksamhet 2020. Västra Götaland hade 6 500 och
            Skåne 5 500.
            <ref target="i-SJe27UBMvVqUMQ3zR6Hhqc">
              [18]
            </ref>
          </p>
          <p xml:id="i-WYUHB7JQzxCi1H4c8J1FeB">
            Inklusive det obligatoriska vårdvalssystemet inom primärvården
            hade Region Stockholm totalt 39 vårdvalssystem – långt fler än
            Uppsala och Skåne som vardera hade totalt 12 respektive 11 system.
            Majoriteten av regionerna har endast ett par vårdvals­system.
            <ref target="i-6qmrYp4CnP7zkVVjGJwKz5">
              [19]
            </ref>
          </p>
          <p xml:id="i-E9St6cVJrLZyiNdFcrQqnL">
            Ett syfte med vårdvalet är att det ska öka tillgängligheten,
            men så är inte fallet där ökad tillgänglighet behövs. Marknadslogikens
            intåg i den svenska vården har inneburit att i huvudsak friska,
            välbeställda personer ges möjlighet att överkonsumera vård. Samtidigt
            har patienter med sämre ekonomi och sämre hälsa och äldre personer
            med stora vårdbehov nedprioriterats. De riktigt stora vårdbehoven
            finns inte i Stockholms innerstad utan i förorter, bostadsområden
            i utkanten av städer och i glesbygd, där privata aktörer med vinstintresse
            inte har lika starka drivkrafter att etablera sig.
          </p>
          <p xml:id="i-PzBqKKUvHv4FUrMo5AzQNd">
            Det fria vårdvalet med den fria etableringsrätten har lett till
            fler huvudmän och därmed en bristande samordning av vården. De
            ökade inslagen av privata aktörer och införandet av valfrihetsmodeller
            ger också upphov till större byråkrati i och med att behoven av
            kontroll och uppföljning ökar. Denna väg leder allt längre bort
            från inne­hållet i hälso- och sjukvårdslagen och jämlik vård.
            Vänsterpartiet anser att valfriheten ska gälla för de som behöver
            vård och omsorg, inte för privata företag.
          </p>
          <p xml:id="i-FcosXuW9iW2KnAfds9qTVH">
            Regeringen bör utreda hur företagens fria vårdval och etableringsfriheten
            påverkar tillgänglighet och organisering av sjukvården. Detta
            bör riksdagen ställa sig bakom och ge regeringen till känna.
          </p>
          <p xml:id="i-41LbxiMAN1L7YPA4UosPJ3">
            Vinstintresset förvrider välfärdens sätt att fungera. Den fria
            företagsetableringen innebär en ineffektiv resursallokering när
            vinstintresset snarare än medborgarintresset styr var vårdcentraler
            eller äldreboenden öppnas. Vårdcentraler och läkarmottagningar
            etablerar sig mycket oftare i områden där folk är välbeställda
            och relativt friska och riktar sin marknadsföring mot dessa grupper.
            Det gör att vårdens pengar inte räcker till områden där människor
            har lägre inkomster och där ohälsan är högre och sjukdoms­bilden
            mer komplex.
          </p>
          <p xml:id="i-NUYNQXo18nBGEKZDRh9ADh">
            Personalen är avgörande för kvaliteten i välfärden. Det är också
            den som kostar mest pengar. Därför är det inte konstigt att de
            s.k. välfärdsföretagen oftast sparar in på personalen för att
            göra vinst. Privata utförare har i genomsnitt lägre bemanning,
            färre anställda med rätt utbildning samt fler deltidsanställda
            och fler visstidsanställda jämfört med kommunala utförare.
          </p>
          <p xml:id="i-YUmSMJXSTBJNrqKrJJDaqM">
            Det har aldrig funnits en majoritet bland medborgarna för att
            tillåta vinstutdelning i skattefinansierad vård, skola och omsorg.
            Två tredjedelar av befolkningen tycker att det är ett bra förslag
            att inte tillåta vinstutdelning i skattefinansierad vård, skola
            och omsorg och andelen har ökat sedan 2019.
            <ref target="i-Qp864k335z1MD7N9xFvEMV">
              [20]
            </ref>
            Knappt en femtedel tycker att det är ett dåligt förslag att förbjuda
            vinstdelning. Lobbyism för vinstdrivande aktörer i välfärden har
            dock ökat markant, vilket skulle kunna förklara den stora diskrepansen
            mellan majoriteten av riks­dagspartiernas positiva inställning
            till vinster i välfärden och medborgarnas motstånd till desamma.
          </p>
          <p xml:id="i-YPU5iyvJh56HzWcEyQSsBV">
            En välfärd utan vinstintresse är en fråga som Vänsterpartiet
            kommer fortsätta att prioritera under den nya mandatperioden.
            Vi bedömer att det redan i dag finns till­räckligt med underlag
            för att frågan ska kunna utredas skyndsamt och ett vinstförbud
            ska kunna träda i kraft de närmaste åren.
          </p>
          <p xml:id="i-Rirxu9CeqNdR69STNE15tQ">
            Regeringen bör ta initiativ till att avskaffa de system som ger
            möjlighet till vinstjakt inom vården och tillse att aktiebolag
            som aktör inom sjukvården inte tillåts. Detta bör riksdagen ställa
            sig bakom och ge regeringen till känna.
          </p>
          <p xml:id="i-WVmQ3tUYv7qphVSNLYv3DX">
            Förutsättningarna för välfärden att minska klyftorna i folkhälsa,
            som följer av ojäm­likheten i samhället, kräver att välfärden
            kan verka kompensatoriskt. Välfärdsresurserna måste därför styras
            efter en behovsprincip, där störst behov kommer först. För nätläkar­bolagen
            och andra privata vårdgivare är de friskaste patienterna, som
            kräver minst insats men ger hög ersättning, de mest lönsamma.
            Dessa aktörers utbredning inom välfärden har gjort vinstmöjligheterna
            mer styrande av hur vårdresurserna fördelas i stället för att
            låta behoven styra. Därmed blir det också den offentliga vårdens
            ansvar att vårda de med störst vårdbehov, vilket innebär ökad
            belastning på den offentliga vården.
          </p>
          <p xml:id="i-RGWfB6eGpGv7kLVbdgz39z">
            För Vänsterpartiet är det samtidigt rimligt med en organisering
            som möjliggör att teknologiska lösningar kommer vården till gagn.
            Att utföra en viss rådgivning och enklare sjukvård via videosamtal
            bör därför utvecklas i offentlig regi i syfte att öka vårdens
            tillgänglighet och jämlikhet.
          </p>
          <p xml:id="i-WuNfsfgt8jVoZq3oibu1UD">
            Regeringen bör vidta åtgärder för att säga upp avtalen med privata
            nätläkarbolag och i stället utveckla 1177 med förstärkt möjlighet
            till rådgivning och enklare sjukvård via videosamtal. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-CpNP1r5TWC2jbErwgWwPBx">
            9 Avgiftsfri mammografi utan övre åldersgräns
          </head>
          <p xml:id="i-NzMrEzJpemrnEZokCcvr9c">
            Bröstcancer är den vanligaste cancersjukdomen bland kvinnor i
            västvärlden och ökar dessutom. Totalt ställs drygt 61 000 cancerdiagnoser
            varje år i Sverige. Av dessa är över 9 000 bröstcancerdiagnoser.
            Till skillnad från många andra cancerformer är bröstcancer vanlig
            redan i 50–60-årsåldern och förekommer även hos kvinnor som är
            yngre än så. Cirka 80 procent av alla som får en bröstcancerdiagnos
            är över 50 år. Samtidigt som bröstcancer blir vanligare, ökar
            chansen att överleva sjukdomen. Att allt fler kan botas anses
            framför allt bero på förbättrad behandling och mammografikontrollerna
            som gör att bröstcancer upptäcks tidigare. Ungefär hälften av
            alla fall av bröstcancer upptäcks vid screening med mammografi
            och tre fjärdedelar av tumörerna upptäcks hos kvinnor som är 55
            år eller äldre, samtidigt som var femte kvinna som drabbas av
            bröstcancer är över 74 år. Två av tre fall i ålderskategorin 40–74
            år upptäcks tack vare screening. Vänsterpartiet har tillsammans
            med den tidigare regeringen infört avgiftsfri mammografi i hela
            landet för kvinnor mellan 40 och 74 år. Åldersgränsen är baserad
            på Social­styrelsens tidigare rekommendationer om åldersgränser.
            Myndigheten utreder nu behovet av nya åldersrekommendationer.
            Mot bakgrund av att medellivslängden ökat och att flertalet av
            de förändringar som hittas bland äldre kvinnor är just cancer
            som behöver behandlas finns det skäl att se över rekommendationerna.
            Det får inte före­komma åldersdiskriminering i cancervården.
          </p>
          <p xml:id="i-3ZFnvUmUpi4tQfMYFDhtnX">
            Regeringen bör arbeta aktivt för jämlik mammografi även för kvinnor
            över 74 år för att motverka åldersdiskriminering. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-38JLMcUNF7UEhNv8CJDatM">
            10 En värdig och trygg förlossningsvård
          </head>
          <p xml:id="i-7uLU7MF9AQ3zpwVtxCzohB">
            Krisen i förlossningsvården är ett resultat av flera decenniers
            nedskärningar, privati­seringar, införande av marknadssystem och
            en automatisk underfinansiering så som systemet är uppbyggt. Ska
            vi ha en trygg och värdig förlossningsvård, så krävs att politiken
            tar tillbaka kontrollen i regionerna, och att resurserna till
            välfärden ökar kraftigt. För att det ska bli verklighet behöver
            staten ta ett större ansvar för finansier­ingen. Vården och förlossningsvården
            ska fungera i hela landet.
          </p>
          <p xml:id="i-6jTUFzCAdU6M8VX1YyuN5Y">
            Krisen i förlossningsvården märks. De mammor som föder barn i
            dag känner av den enorma press som ligger på barnmorskorna och
            förlossningsavdelningarna. Mammor kan tvingas att föda barn hemma,
            för att platsbristen är så stor att om man ringer in med värkar
            så är det troligt att man uppmanas stanna hemma ett tag till.
            Så mycket stress att det är omöjligt att inte göra misstag. Rädsla
            bland både de som ska föda och de som ska se till att det blir
            en trygg förlossning, för alla vet att det inte finns tillräckligt
            med personal på plats.
          </p>
          <p xml:id="i-WVrBir5gH6P2K4NCXX7wLn">
            Flera förlossningskliniker har stängts de senaste åren, och nedmonteringen
            följer ett tydligt mönster. De som redan har lång väg till ett
            BB får därmed ännu längre väg. För att säkra tillgången till förlossningsvård
            även i glest befolkade områden krävs att vi solidariskt via skattesystemet
            tillför nödvändiga resurser. Samtidigt bör vården anpassa sitt
            arbete i områden med stora avstånd för att kunna erbjuda rådgivning
            till gravida kvinnor.
          </p>
          <p xml:id="i-CWoXDLRBehEMq6ecoGao4X">
            Regeringen bör vidta åtgärder för att komplettera 1177 med barnmorskekompetens
            dit gravida kvinnor kan vända sig för rådgivning. Detta bör riksdagen
            ställa sig bakom och ge regeringen till känna.
          </p>
          <p xml:id="i-TxLQY5Uh29b7gyR7x6oXU4">
            Utvecklandet av graviditets‑, förlossnings- och eftervård ska
            ta både professionens och patienters kunskap och engagemang i
            beaktande. Det bör utgöra en viktig del av ytterligare satsningar
            på att förstå och utforma åtgärder angående kvinnohälsa och förlossningsvård.
            Bristen på forskning med fokus på kvinnors hälsa blottlägger ojämställdheten
            i Sverige. I Vänsterpartiets strävan för jämställdhet ser vi därför
            nödvändigheten av att olika typer av förlossningsavdelningar utvecklas
            för att tillgodose kvinnors olika behov.
          </p>
          <p xml:id="i-VxnEqzkx5w8A4LA2Ga1p9p">
            Regeringen bör ta initiativ till att utveckla olika typer av
            förlossningsavdelningar utifrån kvinnors förväntade förlossningar
            och önskemål; dessa olika avdelningar ska vara placerade på sjukhus
            med tillgång till akutavdelningar. Detta bör riksdagen ställa
            sig bakom och ge regeringen till känna.
          </p>
          <p xml:id="i-KwokqwTpjeMFstcmh4bwb5">
            Socialstyrelsen redovisar att samtliga 21 regioner har brist
            på barnmorskor.
            <ref target="i-PDSD4xp1dySWoJmWwuAkMY">
              [21]
            </ref>
            Bristen råder inom hela kvinnovården, på exempelvis barnmorskemottagningar
            och mödrahälsovård. Arbetsgivare försöker lösa detta genom att
            stänga förlossningsrum eller försämra tillgängligheten på barnmorskemottagningar,
            samtidigt som barnmorskor larmar och många lämnar.
          </p>
          <p xml:id="i-FnTaQLFquo426sd2eVZgMY">
            I en enkät från TT svarade majoriteten av regionerna, 57 procent,
            att de inte hade tillräckligt med barnmorskor för att klara bemanningen
            på alla förlossningsavdelningar för sommaren 2022. På Region Västerbottens
            tre förlossningskliniker i Umeå, Lycksele och Skellefteå saknas
            det sammanlagt 15 barnmorsketjänster. För att lösa bemanningen
            tvingas de anställa hyrbarnmorskor – en både kortsiktig och kostnadskrävande
            lösning.
          </p>
          <p xml:id="i-Y7WFqNKH2cbYTn9AB6zGzM">
            Vänsterpartiet anser att det ska finnas en barnmorska för varje
            förlossning. Det skulle leda till en rimligare arbetsbelastning
            och arbetsmiljö, men framför allt tryggare och värdigare förlossningar,
            om en barnmorska fullt ut kan ansvara för och vara med under hela
            förlossningen. Då skapas bättre möjligheter att förutse och förhindra
            komplikationer. Och den som ska föda vet att det finns någon på
            plats som vet, kan och har tid.
          </p>
          <p xml:id="i-KQLRacAZpFffsJAhw5jYkt">
            Regeringen bör säkerställa att varje födande kvinna garanteras
            en barnmorska vid sin sida under hela förlossningen. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-MSeNQFc2M5d3aAQEMC4b86">
            11 Statligt stöd för dyra behandlingar och läkemedel
          </head>
          <p xml:id="i-U6vg1SYG7H6MeP8qThJtgv">
            Kostnaderna för nya och sällan förekommande läkemedel kan vara
            höga, vilket gör att tillgången för patienter varierar beroende
            på vilket läkemedel det handlar om och vilken region man tillhör.
            En solidarisk finansiering är avgörande för att säkerställa att
            vi har en jämlik vård i hela landet.
          </p>
          <p xml:id="i-Gg7ciFRgCuBs7gV72kRM1V">
            För Tandvårds- och läkemedelsförmånsverkets (TLV) bedömning av
            vilka läke­medel som ska ingå i förmånerna ska hänsyn tas till
            behov och solidaritet, människors lika värde samt kostnadseffektivitet.
            Men viktigt att framhålla är att kostnadseffektivitet ska vara
            underordnad de två andra principerna. Svåra sjukdomar med tydliga
            försämringar i livskvalitet ska alltså prioriteras, men så ser
            det inte ut i dag. För Vänsterpartiet är det viktigt att alla
            ska ha rätt till en jämlik och bra sjukvård. Hur TLV bedömer sjukdomens
            svårighetsgrad har även fått större betydelse för betalningsviljan
            för nya läkemedel i takt med att fler läkemedel lanseras mot svåra
            ovanliga sjukdoms­tillstånd. Det är därför viktigt att TLV har
            tydliga principer för hur bedömningen ska göras.
          </p>
          <p xml:id="i-Fhp9PGn2V5dy2tHh2QfPvk">
            Vänsterpartiet vill se en nationell pott för att få en jämlik
            tillgång till denna typ av läkemedel och satsar därför betydande
            resurser för det. Vi anser att det borde vara en självklarhet
            för staten att ta ett betydligt större ansvar för finansieringen
            av livsavgörande läkemedel.
          </p>
          <p xml:id="i-GtmbAYf29HKDcan3wq1i9e">
            Regeringen bör tillföra resurser för ett särskilt stöd till regionerna
            för de behandlings­metoder och mediciner som är extra kostsamma.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-MDgo1CK3wXHDcgJ9DCugHV">
            12 Stärkt skydd för aborträtten
          </head>
          <p xml:id="i-8Z8PqrwDgXYMdDH9bqML8Y">
            För Vänsterpartiet är kvinnans rätt till sin egen kropp en självklar
            rättighet och likaså rätten till fri abort. Alla kvinnor ska ha
            rätt att bestämma över sin egen kropp. Fri abort är en förutsättning
            för att alla barn som föds ska vara välkomna men är också en hälso­fråga
            för kvinnor, både fysiskt och psykiskt. Det är kvinnans rätt att
            avgöra om och när hon vill ha barn.
          </p>
          <p xml:id="i-8sHTSHYwZZSDtNnP3qhxny">
            Rätten till säker abort är lagfäst i Sverige, men långt ifrån
            en självklarhet. Tvärtom ifrågasätts aborträtten ständigt. Runtom
            i världen skärps abortlagstiftningen. Vänster­partiet motsätter
            sig varje inskränkning i aborträtten och menar att Sverige aktivt
            måste arbeta för flickors och kvinnors rättigheter i hela världen.
            Vi vet att inskränkningar i aborträtten inte innebär färre, utan
            bara farligare, aborter. Även om situationen inte är densamma
            i Sverige som t.ex. i USA så har frågan aktualiserats mycket de
            senaste åren med skrämmande exempel också från Europa. I dag påstår
            sig samtliga riksdagspartier värna den lagfästa rätten till fri
            abort t.o.m. vecka 18. Men även i Sverige finns grupper som ifrågasätter
            och kritiserar den svenska rätten till abort. Exempel från vår
            omvärld visar tydligt att vi inte kan ta aborträtten för given.
            I dag kan rätten inskränkas genom ett enkelt riksdagsbeslut. Vänsterpartiet
            anser därför att skyddet för aborträtten måste stärkas. Detta
            kan ske t.ex. genom ett skydd i grundlagen.
          </p>
          <p xml:id="i-DsGEVnWSR3e8Ghij4xgURs">
            Regeringen bör tillsätta en utredning i syfte att se över frågan
            om ett grundlagsskydd för aborträtten och/eller hur aborträtten
            på andra sätt kan stärkas. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-M6RzTzzqCisiYuLnC4dfe2">
              Nooshi Dadgostar (V)
            </item>
            <item xml:id="i-UQCHzXMm7EN46QV1vnNRdz">
              Andrea Andersson Tay (V)
            </item>
            <item xml:id="i-UbVibBzhbE2rGPEUQYAe5J">
              Ida Gabrielsson (V)
            </item>
            <item xml:id="i-NZY2PjritqzWtBNrM6981c">
              Samuel Gonzalez Westling (V)
            </item>
            <item xml:id="i-BVM4gBzjUBTba6ZeCi1Por">
              Tony Haddou (V)
            </item>
            <item xml:id="i-UzXgkgRw11YKbWUib29gif">
              Vasiliki Tsouplaki (V)
            </item>
            <item xml:id="i-5pJcdfisZeHQcEamJfVts9">
              Jessica Wetterling (V)
            </item>
            <item xml:id="i-UFHVqG6oSQM7PtF7CMcLgW">
              Karin Rågsjö (V)
            </item>
          </list>
        </div>
        <div type="motNotes">
          <noteGrp>
            <note xml:id="i-Kisn4BDQX2TicsxX1NuxbD">
              [1] Dir. 2018:77.
            </note>
            <note xml:id="i-9R7WRK2c6zhsbFUgm6ihGr">
              [2] Socialstyrelsen (2021) Återinskrivningar av multisjuka och
              sköra äldre.
            </note>
            <note xml:id="i-EHQSGmULjYttfn5hefch31">
              [3] SBU (2021) Kontinuitet i vården.
            </note>
            <note xml:id="i-Y7kWeTrN2ri8pM1zjeAnW">
              [4] Forska! Sverige (2022) Agenda för hälsa och välstånd – Granskningsrapport
              2021.
            </note>
            <note xml:id="i-XmH8y1UeC7hf1cmwaHD6tW">
              [5] https://patientsakerhet.socialstyrelsen.se/risker-och-vardskador/riskomraden/overbelaggningar-och-utlokalisering-av-patienter/.
            </note>
            <note xml:id="i-GeqM4oPW76pmaXSCYJbwGJ">
              [6] https://www.vardfokus.se/yrkesroller/sjukskoterska/fler-styr-och-raknar-farre-vardar-patienter/.
            </note>
            <note xml:id="i-Q3FpRXgNcpFa6nYX5ZWfNm">
              [7] https://www.di.se/digital/natlakarna-storsatsar-pa-psykologbesok-ministern-bekymrad/.
            </note>
            <note xml:id="i-tfMFN3jxEeG3eUXYQTHq9">
              [8] https://www.di.se/digital/kry-koper-upp-psykologi-koncern/.
            </note>
            <note xml:id="i-NNyiCUSAjrVvwEV1pvMYVK">
              [9] SOU 2016:78 Ordning och reda i välfärden.
            </note>
            <note xml:id="i-D7MJjdnDxVusLpUTt9NZVa">
              [10] Kommissionen för jämlik vård (2015) Ojämlik vård – ett hot
              mot vår sjukvård.
            </note>
            <note xml:id="i-Tjv848rPQ1PUWrvCqL279L">
              [11] SOU 2021:71 Riksintressen i hälso- och sjukvården – stärkt
              statlig styrning för hållbar vårdinfrastruktur.
            </note>
            <note xml:id="i-5FWAwb1dnoQJDm1gNqs5vQ">
              [12] SOU 2017:47 Nästa steg på vägen mot en mer jämlik hälsa.
            </note>
            <note xml:id="i-V5FEtRWchv4g6S2Eaxvc1o">
              [13] SOU 2016:2 Effektiv vård.
            </note>
            <note xml:id="i-QTGpbiw3kJ1Ljwn2FVQjnu">
              [14] Vårdanalys (2020:9) Primärt i vården.
            </note>
            <note xml:id="i-3obeTb8sKYQ2jcX6khiR9Q">
              [15] Välfärdskommissionen (2021) Välfärdskommissionens slutredovisning
              till regeringen (Finansdepartementet).
            </note>
            <note xml:id="i-G7CuMggK5p52454bXqSjH1">
              [16] SOU 2013:33 En myndighet för alarmering.
            </note>
            <note xml:id="i-2kwvkAC9u9t25ptWsviiCJ">
              [17] SOU 2021:6 God och nära vård – Rätt stöd till psykisk hälsa.
            </note>
            <note xml:id="i-SJe27UBMvVqUMQ3zR6Hhqc">
              [18] SCB (2021) Finansiärer och utförare inom vård, skola och
              omsorg 2019.
            </note>
            <note xml:id="i-6qmrYp4CnP7zkVVjGJwKz5">
              [19] SKR (2021) Valfrihetssystem i regionerna 2021.
            </note>
            <note xml:id="i-Qp864k335z1MD7N9xFvEMV">
              [20] SOM-institutet (2022) Svenska trender 1986–2021.
            </note>
            <note xml:id="i-PDSD4xp1dySWoJmWwuAkMY">
              [21] Socialstyrelsen (2022) Bedömning av tillgång och efterfrågan
              på legitimerad personal i hälso- och sjukvård samt tandvård.
            </note>
          </noteGrp>
        </div>
      </div>
    </body>
  </text>
</TEI>
