<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00009">
  <teiHeader>
    <fileDesc>
      <titleStmt>
        <title>med anledning av skr. 2021/22:261 Nationell planering för transportinfrastrukturen 2022–2033</title>
        <author corresp="i-6EELQ8G6wLhYTcTKBKGQdF i-KTmTMYsoqjqixxDSAwcrPb">av Daniel Helldén och Emma Berginger (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:9 av Daniel Helldén och Emma Berginger (båda MP)</title>
          <idno type="rdwebb">HA029</idno>
          <rs type="number">9</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA029/text</ref>
          <ref type="dokument_url_html">https://data.riksdagen.se/dokument/HA029</ref>
          <ref type="dokumentstatus_url_xml">https://data.riksdagen.se/dokumentstatus/HA029</ref>
          <ref type="pdf">https://data.riksdagen.se/fil/B9BAA2C5-BF65-4A64-A117-A453A5526448</ref>
          <ref type="docx">https://data.riksdagen.se/fil/AA47DAD9-E164-4B66-AC51-52C749E70D87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-4B8NjLxFPJUrpgmretaVMm"/>
        <correspContext corresp="i-4B8NjLxFPJUrpgmretaVMm">
          <ref>Skrivelse 2021/22:261</ref>
        </correspContext>
        <correspAction xml:id="i-BqM298N94zDCBQeG678oys" type="signed"/>
        <correspContext corresp="i-BqM298N94zDCBQeG678oys">
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-KTmTMYsoqjqixxDSAwcrPb"/>
        </correspContext>
        <correspAction type="submitted" xml:id="i-6vBwNivbxihvHHPXkZnBLX">
          <date when="2022-10-03"/>
          <time when="18:55:43"/>
        </correspAction>
        <correspAction type="dismissed" xml:id="i-SR4ZEBR4XnUYjawwfqNDv">
          <date when="2022-10-19"/>
        </correspAction>
        <correspAction type="reviewed" xml:id="i-2rEqU3gPbg7CsZ8BMLHpjm">
          <date when="2022-10-19"/>
          <time when="16:43:35"/>
        </correspAction>
        <correspAction type="referred" xml:id="i-D9JkA3pxekAMPrAs6kCJj">
          <date when="2022-10-20"/>
        </correspAction>
        <correspAction type="assigned" xml:id="i-9Nm2DVa2U8xnJBiDWkXxD8">
          <date when="2023-03-08"/>
          <time when="16:43:33"/>
        </correspAction>
        <correspContext corresp="i-9Nm2DVa2U8xnJBiDWkXxD8">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-ALLCsHYTLx9MZnkuqo232X"/>
        <correspContext corresp="i-ALLCsHYTLx9MZnkuqo232X">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:9 av Daniel Helldén och Emma Berginger (båda MP) med anledning av skr. 2021/22:261 Nationell planering för transportinfrastrukturen 2022–2033</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-KmCygDWoH284WmNGZ62hC6">
            1 Förslag till riksdagsbeslut
          </head>
          <list style="ol">
            <item xml:id="i-GdHyb6FesEc6nGJY8R5BFf">
              Riksdagen ställer sig bakom det som anförs i motionen om att
              stryka de åtgärder i planen som motverkar klimatmålen och tillkännager
              detta för regeringen.
            </item>
            <item xml:id="i-4E6eQwaVADYkyfU7Jyibxa">
              Riksdagen ställer sig bakom det som anförs i motionen om att
              öka resurser till utbyggnad av järnvägsnätet, för snabbare utbyggnad
              av de viktiga objekt som nämns i motionen, och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-GBTwuQqgnRs97sUujsJHkX">
            2 Bakgrund
          </head>
          <p xml:id="i-3v5cK3pZA2M4tiqBbVmQek">
            I skrivelsen redogör regeringen för planeringsarbetet och sitt
            beslut om fastställelse av nationell trafikslagsövergripande plan
            för transportinfrastrukturen för perioden 2022–2033 samt fastställelse
            av definitiva ekonomiska ramar för trafikslagsövergripande länsplaner
            för regional transportinfrastruktur för samma period.
          </p>
          <head type="h1" xml:id="i-UUSQRukiJXu8kpfzS6EjvZ">
            3 Klimatsmart transportplanering
          </head>
          <p xml:id="i-Qi2G7Kmq6g2M1s4htrqgsF">
            Vi befinner oss i ett klimatnödläge där fel beslut kan få förödande
            konsekvenser. Vi får i detta läge inte ägna oss åt att investera
            i infrastruktur som gör det svårare att nå klimat­målen. Att t.ex.
            investera i motorvägsprojekt som syftar till att öka kapaciteten
            i våra storstadsområden är direkt skadligt. Det är dessutom en
            felaktig ekonomisk prioritering. Projekten drar stora ekonomiska
            resurser bort från investeringar i det som underlättar att nå
            klimatmålen såsom järnväg och kollektivtrafik- och cykelinfrastruktur.
          </p>
          <p xml:id="i-9o1nDKqvSQn1zJQrYnWKjY">
            Vi behöver i stället säkerställa att både vi själva, våra barn
            och våra barnbarn kan resa på ett hållbart fossilfritt sätt. Därför
            vill Miljöpartiet göra stora investeringar i infrastruktur för
            framtidens hållbara transporter. Regeringens plan har fått kritik
            då den inte i tillräcklig utsträckning bidrar till omställningen.
            IVL har bl.a. konstaterat att planen är en missad chans till ett
            transporteffektivt samhälle.
          </p>
          <p xml:id="i-L2in2u2FScAQ9dwWhYC9ZR">
            Miljöpartiet vill plocka bort Tvärförbindelse Södertörn samt
            kapacitetsförstärkande åtgärder till följd av Tvärförbindelse
            Södertörn och Förbifart Stockholm. Vi vill också ompröva och plocka
            bort andra motorvägsprojekt som ökar kapaciteten och gör det svårare
            att nå klimatmålen.
          </p>
          <p xml:id="i-PtiNk9vFpVCxHdKEmtmpqb">
            Miljöpartiet är också kritiska till stora satsningar på mycket
            tunga vägtransporter, s.k. BK4-vägar. Syftet med BK4-satsningar
            är att förstärka redan fullt fungerande vägar för tyngre lastbilar.
            Effekten blir i de flesta fall att mer av godstrafiken permanentas
            och ökar på väg i stället för att flytta från väg till järnväg
            och sjöfart. Därför är det klokare och mer prioriterat att satsa
            på dessa trafikslag inte minst ur klimatsynpunkt.
          </p>
          <head type="h1" xml:id="i-SsX82FVHanSiseVvH9UoVv">
            4 Bygg ut för snabba tåg i hela landet
          </head>
          <p xml:id="i-EN3emwHXfd4oJoGUeSVseD">
            Det ska vara lätt att resa med tåg, och vi ska säkra fossilfritt
            resande för oss och kom­mande generationer. Genom mer pengar till
            nya spår och upprustning ska tåg kunna gå i 250 km/tim i hela
            landet. Med utbyggd och underhållen järnväg, och fler nattåg,
            kan människor snabbt, smidigt och fossilfritt åka tåg i Sverige
            och ut i Europa. Att satsa på järnvägen är också att underlätta
            mångas vardagsliv. När tåget kommer i tid och går snabbt kan fler
            välja att resa hållbart och det blir enklare att pendla.
          </p>
          <p xml:id="i-8ZMmUgLeAgCE26zTfh3Qkt">
            Miljöpartiet vill satsa ytterligare i nationell plan för utbyggnad
            och underhåll av järnvägen i hela landet. Vi har identifierat
            följande objekt som särskilt viktiga.
          </p>
          <head type="h2" xml:id="i-Ru2CuEFX9a7Gf8fgucu751">
            4.1 Snabbare utbyggnad av nya stambanor för höghastighetståg
          </head>
          <p xml:id="i-XzWybVrSWoMxCWT4pNE1BL">
            Nya stambanor för höghastighetståg är en viktig satsning för
            hela vårt järnvägssystem. I dag är det fullt på spåren. Vi behöver
            öka kapaciteten med nya stambanor. Det går inte att utveckla och
            uppgradera de befintliga stambanorna med pågående trafik, utan
            nya spår måste till. Satsningarna måste göras nu för att kunna
            bygga stambanor fort.
          </p>
          <p xml:id="i-X1W7HLQXUkvwmDnCYtJ4BM">
            När vi gör denna historiska satsning ska vi självklart göra det
            med modern teknik och bygga för 320 km/tim. Nya stambanor är inte
            bara viktiga för att möjliggöra snabba resor mellan några av Sveriges
            största städer utan är också viktiga för att skapa plats för mer
            godstransporter och regional pendling på befintligt nät. Hastigheten
            är avgörande för överflyttningen av resenärer från flyg till tåg
            och därmed också klimatnyttan.
          </p>
          <p xml:id="i-TgCyeybaybHs193bSWXTUi">
            Miljöpartiet vill snabba på utbyggnaden av nya stambanor för
            höghastighetståg. Det är angeläget att nya stambanor färdigställs
            så snart som möjligt. Investeringen för med sig många nyttor och
            det är viktigt att dessa inte drar ut på tiden. Vi vill att Lund–Häss­leholm
            och Borås–Göteborg ska färdigställas så fort som möjligt och med
            pressade tidsplaner. Vi vill omgående påbörja planeringen av centrala
            delar i projektet. Under planperioden vill vi komma en bra bit
            på väg med Linköping–Jönköping och Jönköping–Borås.
          </p>
          <p xml:id="i-HpF2N16MP31EkMbJaVDJzm">
            Miljöpartiet vill att nya stambanor ska byggas med nya, tuffare
            klimatkrav på den statliga upphandlingen av projektet. På så sätt
            kan vi ta tillfället i akt och vara med och skynda på teknikutvecklingen
            av såväl fossilfritt stål som betong med avsevärt mindre klimatpåverkan
            än dagens.
          </p>
          <p xml:id="i-A762eXDFfHMQLoc7GuJuaH">
            Ett möjligt sätt att uppnå kortare byggtider, lägre totalkostnad
            och mindre intrång i naturen är genom s.k. landbroar. Denna teknik
            har den fördelen att det skulle kunna hantera en del av de målkonflikter
            som finns, såsom ingrepp i naturen. Den ger också ekonomiska fördelar
            över tid då underhållskostnaden blir lägre.
          </p>
          <head type="h2" xml:id="i-TEmd3y9ExzC4sTttdyKEhd">
            4.2 Ökade satsningar för snabbare utbyggnad Ostkustbanan
          </head>
          <p xml:id="i-QgvDGmBG1GiP2vWF6DxDHY">
            Dubbelspår på sträckan Gävle–Sundsvall–Härnösand är en avgörande
            järnvägssatsning för Gävleborg, Västernorrland och hela mellersta
            och norra Sverige.
          </p>
          <p xml:id="i-RfHPQjzNyyR5AEYkkb5q84">
            Ostkustbanan är idag eftersatt. Exempelvis tar det idag en timme
            att åka med tåg mellan Sundsvall och Härnösand, en sträcka på
            fem mil. Tåget är alltså klart långsam­mare än bilen på denna
            sträcka.
          </p>
          <p xml:id="i-Q5jXzjkGinWNaWD3X91Cfs">
            Ostkustbanan är en flaskhals i järnvägssystemet. Att bygga dubbelspår
            är därför en satsning för att knyta ihop stora delar av Sverige.
            Nya Ostkustbanan påverkar inte bara framkomligheten och restiderna
            mellan Gävle och Härnösand utan stora delar av Sverige. Exempelvis
            tar det i dag 6,5 timmar att åka tåg mellan Stockholm och Umeå.
            Med dubbelspår mellan Gävle och Härnösand skulle restiden kortas
            till 3 timmar och 50 minuter.
          </p>
          <p xml:id="i-NiFvxiiR8HqGvto12pV6ya">
            För att få ut maximal nytta av den redan byggda Botniabanan samt
            satsningarna på Norrbotniabanan är det viktigt att bygga bort
            denna flaskhals längs med Norrlands­kusten. På så sätt får stora
            delar av norra Sverige mer attraktiva restider. Sträckan är också
            en strategiskt viktig länk i Europas godstransportsystem. Ostkustbanan
            är viktig för den gröna nyindustrialiseringen i norr.
          </p>
          <p xml:id="i-MKmiLyTB6SBtvQxUvxN2SM">
            Dagens enkelspår leder också till många förseningar och försvårar
            nödvändigt underhållsarbete.
          </p>
          <p xml:id="i-NvWM9MFCsNcJGf39v8NQue">
            Miljöpartiet vill att hela sträckan Gävle–Sundsvall–Härnösand
            byggs så snart som möjligt. Vi vill satsa för att kunna bygga
            hela denna sträcka under planperioden. Banan är uppdelad i etapper
            och planeringsarbetet har kommit olika långt i olika delar. För
            att snabbt komma vidare i arbetet är därför det mest angelägna
            i närtid att bygga sträckorna Hudiksvall–Sundsvall och Gävle–Kringlan.
            Regeringen satsar mer än i Trafikverkets planförslag, men detta
            efter att Trafikverket kraftigt nedprioriterat Nya Ostkustbanan
            i sitt förslag. Regeringens höjning innebär egentligen bara att
            banan inte försenas – vi behöver i stället skynda på bygget.
          </p>
          <head type="h2" xml:id="i-MxGCLhMg2xUNk5GHwTaQmd">
            4.3 Norrbotniabanan
          </head>
          <p xml:id="i-97agsBhhwsLB5BkBxUyj7j">
            Miljöpartiet har länge varit drivande för Norrbotniabanan. Att
            koppla ihop Umeå och Luleå är en viktig satsning för att förbinda
            hela Norrlandskusten med järnväg.
          </p>
          <p xml:id="i-JwXfgPrV8gZdsus9cppLKM">
            Att bygga Norrbotniabanan kommer att ge många människor ökade
            pendlingsmöj­ligheter. När restiden mellan Umeå och Luleå halveras
            kommer helt nya förutsättningar att öppnas upp för de som bor
            och arbetar längs med sträckan.
          </p>
          <p xml:id="i-Lxr2bw6KNbCsUkYRCWUzka">
            Just nu ser vi en fantastisk grön nyindustrialisering i framför
            allt norra Sverige, som innebär att Sverige ligger i framkant
            i grön teknik. Men det som produceras i norra Sverige ska inte
            bara stanna innanför våra gränser. Därför är det otroligt viktigt
            med välfungerande infrastruktur till resten av landet och vidare
            ut i Europa.
          </p>
          <p xml:id="i-USK5YvwqVyqkMbqMA1JPtv">
            Miljöpartiet vill satsa ytterligare för att snabba på utbyggnaden
            och därmed klara trafik till Luleå under planperioden. Vi vill
            också att planeringen för att bygga Norr­botniabanan i sin helhet
            ska intensifieras.
          </p>
          <head type="h2" xml:id="i-2DTJRasoZofrwuoemqxMrv">
            4.4 Stockholm–Oslo
          </head>
          <p xml:id="i-Gkvh8TTRU5zyS5xi8b7btf">
            En snabb järnvägsförbindelse Stockholm–Oslo skulle kunna ersätta
            många flygresor och dessutom ersätta en hel del biltrafik mellan
            de större städerna längs rutten. Sträckan Stockholm–Oslo är en
            av Europas mest trafikerade flygrutter. Före coronapandemin flög
            omkring 1,4 miljoner resenärer om året mellan Arlanda och Oslo.
            I dag tar en tågresa mellan Stockholm och Oslo ungefär fem timmar.
            Genom en satsning på järnvägen på sträckan skulle restiden kunna
            komma under tre timmar.
          </p>
          <p xml:id="i-XWfjmazhYkHdyvCEpy3sVp">
            I september i fjol gav norska regeringen uppdraget till Jernbanedirektoratet
            att inleda planering tillsammans med Sverige för en snabb järnvägsförbindelse
            Stockholm–Oslo. Den 24 februari förnyade den nya norska regeringen
            uppdraget till Jernbanedirektoratet. En sådan gemensam utredning
            kräver dock att Trafikverket får motsvarande uppdrag av den svenska
            regeringen. Det är glädjande att riksdagen den 20 april 2022 tillkännagav
            för regeringen att Trafikverket bör få ett sådant uppdrag.
          </p>
          <p xml:id="i-DhdcHUDHDoNk7wAuspo73k">
            Regeringen ger uppdrag om att utreda sträckan tillsammans med
            Norge och pengar för utredningar av sträckan. Det är bra, men
            många utredningar har redan genomförts. Utredningarna hade behövt
            följas upp med pengar för att faktiskt börja byggas! Här behövs
            utbyggnad av både Mälarbanan och Värmlandsbanan och nybyggnation
            av Nobelbanan. Miljöpartiet vill avsätta medel för att lösa kapacitetsbrister
            längs Mälar­banan och Värmlandsbanan samt få till en start av
            Nobelbanan.
          </p>
          <p xml:id="i-FAifhUZC5Da9KKmkbEp44u">
            Miljöpartiet vill också uppdra åt Trafikverket att upphandla
            nattågstrafik mellan Stockholm och Oslo innan dess att sträckan
            är färdigutbyggd.
          </p>
          <head type="h2" xml:id="i-6PAFwuaA3cAQkdpUks79X8">
            4.5 Fyrspår Stockholm–Uppsala
          </head>
          <p xml:id="i-V1vheSFFQnpAexoetVQRjo">
            Att bygga fyrspår mellan Stockholm och Uppsala är en viktig satsning
            för att underlätta tågpendling, minska utsläppen och utveckla
            en av Europas snabbast växande regioner. Varje dag pendlar tiotusentals
            människor på sträckan mellan Uppsala och Stockholm.
          </p>
          <p xml:id="i-FkdByqQwepkis2Sb3vzGWi">
            Stockholm med omnejd är en snabbt växande region. Det finns ett
            behov av att bygga ut infrastrukturens kapacitet. Redan idag är
            det under rusningstid fullt på spåren. Att bygga fyrspår mellan
            Stockholm och Uppsala skulle gynna fjärrtåg, regionaltåg och godstrafiken.
            Dessutom skulle en sådan satsning underlätta vardagen för tusentals
            pendlare.
          </p>
          <p xml:id="i-QsbQtMbBifXQTFrtcvrdA4">
            Miljöpartiet vill skynda på utbyggnaden av fyrspår och menar
            att den bör färdig­ställas under planperioden. Regeringen utökar
            satsningarna i planen för fyrspår Stockholm. Det är en bra förstärkning,
            men inte tillräckligt för att bygga klart under planperioden.
            Ytterligare satsningar behövs för att färdigställa hela sträckan
            under planperioden.
          </p>
          <head type="h2" xml:id="i-DUBog9vnKLW9XB8YXSYsDc">
            4.6 Oslo–Köpenhamn/Hamburg
          </head>
          <p xml:id="i-L5T9zbkiQFKtzF6bY267RX">
            Sträckan mellan Oslo och Köpenhamn är viktig för Norden och hela
            norra Europa, men också för Sverige. Med investeringar i en bättre
            järnvägsförbindelse skulle två huvud­stadsregioner knytas ihop
            med hållbara transporter. Det skulle också öppna upp flask­halsen
            mellan Oslo och Hamburg, och knyta samman Sverige med dess två
            största handelspartner, Tyskland och Norge. En sådan satsning
            skulle få många positiva effekter i Sverige.
          </p>
          <p xml:id="i-WjeorvpveJq9m784TJc3ac">
            För att åstadkomma en välfungerande järnväg mellan Oslo och Köpenhamn
            krävs ny järnväg mellan Oslo och Göteborg samt förstärkningar
            på Västkustbanan.
          </p>
          <p xml:id="i-EWnNKFbewXPjRLiNdhHDUx">
            Västkustbanan är en viktig bana; dock färdigställs inte hela
            sträckan Maria–Helsingborg C under planperioden i nationell plan.
            Det är en viktig sträcka som borde färdigställas under planperioden.
          </p>
          <p xml:id="i-8tBoNT64uXWk5FSDS28zYm">
            Det är mycket angeläget att komma igång med planering av Göteborg–Oslo
            så att byggstart kan ske under planperioden. Sträckan Göteborg–Oslo
            behöver en ordentlig genomgång och utredningsarbete från Trafikverket.
            Detta arbete bör inledas snarast för att möjliggöra byggstart
            under planperioden.
          </p>
          <p xml:id="i-4czaEakLLtbZQR8TJM5nAb">
            Regeringen har lagt ytterligare en miljard på Maria–Helsingborg
            C, utöver Trafikverkets förslag. Det är bra, men mer behövs för
            att färdigställa denna viktiga sträcka.
          </p>
          <p xml:id="i-RWfGcbDcT9wuU8c5zeNhoN">
            Miljöpartiet vill satsa ytterligare på utredning och för att
            möjliggöra byggstart för Göteborg–Oslo under planperioden.
          </p>
          <head type="h2" xml:id="i-SRe6hRnrxTXVwMCMVTpjXp">
            4.7 Andra järnvägssatsningar
          </head>
          <p xml:id="i-DFLvuHiMNswWaZthZrQqNK">
            Vi behöver satsa stort på järnvägen i hela landet. Det finns
            en mängd järnvägssatsningar runt om i landet som är viktiga för
            att möjliggöra hållbart resande och hållbara gods­transporter,
            däribland:
          </p>
          <list style="ul">
            <item xml:id="i-QhAiPKVXdB8hTRsb2z59Bt">
              Sydostlänken Älmhult–Karlshamn
            </item>
            <item xml:id="i-6RnoxsqkvMNdWMJjac9PYR">
              Dalabanan
            </item>
            <item xml:id="i-JuBQsB2ebNgeeUPWZPd6t4">
              Bergslagsbanan
            </item>
            <item xml:id="i-PeFhAhGBZ2npWnUGyAx7hH">
              Stångådals- och Tjustbanan
            </item>
            <item xml:id="i-WcU3wSS1JZ36vJe1U66hxP">
              dubbelspår Alvesta–Växjö–Kalmar
            </item>
            <item xml:id="i-Y9Kmafav5dAuLxso2zcZK4">
              Skånebanan
            </item>
            <item xml:id="i-TtC1uLnTuVobRvkmj9mmht">
              Ystadbanan
            </item>
            <item xml:id="i-AAXZZJGju5phCE2pYNYgdb">
              Västra stambanan
            </item>
            <item xml:id="i-8ToZnEz3j9mDvvibw7MFAm">
              Norra stambanan
            </item>
            <item xml:id="i-SBW3omfMWkVynZqMpKErGV">
              Kinnekullebanan
            </item>
            <item xml:id="i-4ktYPUZE1yVsepmXmj2RrL">
              Viskadalsbanan
            </item>
            <item xml:id="i-5WrEWd42j4ojvWzrjJ29tx">
              Nynäsbanan.
            </item>
          </list>
          <p xml:id="i-Q31ZZLhLMEJN2NJKqt95m">
            Med ett tillskott för satsningar i hela landet skulle många behov
            runt om i landet kunna åtgärdas under planperioden.
          </p>
          <head type="h1" xml:id="i-U9YRVyo7d5uuPBoB4zsu2a">
            5 Öka satsningen på underhåll
          </head>
          <p xml:id="i-PoRoiV7WUFryMdccW757SQ">
            För att tågen ska kunna komma och gå i tid är det viktigt att
            järnvägen är väl under­hållen. Järnvägen lider fortfarande av
            att för lite medel har avsatts till underhåll under många decennier.
            För att tågen ska kunna komma och gå i tid är det viktigt att
            järnvägen är väl underhållen.
          </p>
          <p xml:id="i-PC2G2w2mq5vsdBfXn7SgCn">
            Regeringen lägger liknande summa som Trafikverket på underhåll
            av järnväg och väg. Men en del av deras satsningar på underhåll
            av väg går samtidigt till att öka vägkapaciteten. Det riskerar
            att öka biltrafiken och försvåra för klimatmålen.
          </p>
          <p xml:id="i-BcX8veMT5KMPKXzQ8cMMeU">
            Satsningarna på BK4, dvs. bärighetsklass för riktigt tunga fordon,
            är ett område där satsningarna leder fel. BK4 riskerar att öka
            vägtransporterna i stället för att styra mot hållbara transporter
            på järnväg och vatten men medför också ett betydligt större väg­slitage,
            vilket leder till avsevärt högre underhållskostnader. Dessa ökade
            kostnader som tyngre lastbilar medför tar utrymme från de viktiga
            satsningarna på hållbar infrastruktur, och ändrar balansen mellan
            lastbil och järnväg. Det finns ett stort behov av underhåll inom
            befintligt vägsystem, framför allt inom det finmaskiga vägnätet.
            Det är en mer prioriterad fråga än att lägga miljarder på utbyggnad
            av BK4.
          </p>
          <p xml:id="i-MuLM8oc7xhAkS9y7QT84ue">
            Vi behöver underhålla den infrastruktur vi har. Järnvägen behöver
            mer underhåll. Vägar på landsbygden, särskilt enskilda vägar,
            ska vara säkra och ha tillräckliga medel för att underhållas.
            Därför behöver anslagen till underhåll förstärkas ytterligare.
          </p>
          <head type="h1" xml:id="i-Qek9uqVeHiuv59gN2NBrEe">
            6 Värna och utveckla stadsmiljöavtalen
          </head>
          <p xml:id="i-DrbFGSiNmeUspwpq7vrJ19">
            Ska vi kunna nå klimatmålen behöver fler resor ske med, gång,
            cykel och kollektivtrafik i stället för bil. För att lyckas med
            det behövs bättre infrastruktur, som fler cykelvägar, bättre busshållplatser
            och trygga och säkra gångstråk. Kommunerna spelar en viktig roll
            för att lyckas med utbyggnaden av den infrastrukturen. Stadsmiljöavtalen
            som Miljöpartiet drev igenom i regeringen 2015 ger statlig medfinansiering
            på upp till 50 procent till kommuner för investeringar i infrastruktur
            för kollektivtrafik, cykel och hållbara godstransportlösningar.
            I den nationella planen för 2018–2029 permanentades satsningen
            med 1 miljard kronor per år.
          </p>
          <p xml:id="i-3BcYPXHPH61tKs7ZHJas3A">
            Regeringen har valt att halvera stadsmiljöavtalen jämfört med
            förra planperioden. Perioden för stadsmiljöavtalen kortas och
            man lägger endast 6 miljarder under plan­perioden. Det gör det
            svårare för kommunerna att satsa på infrastruktur för kollektiv­trafik
            och cykel.
          </p>
          <p xml:id="i-9pt7C2cbJH2JE8CRGNegSU">
            Stadsmiljöavtalen är viktiga för att skynda på utbyggnaden av
            infrastruktur för kollektivtrafik, gång och cykel. Miljöpartiet
            vill utvidga och utveckla stadsmiljöavtalen. Det är viktigt att
            det finns finansiering av stadsmiljöavtalen för hela planperioden.
            Vi vill också att stadsmiljöavtalen ska förstärkas.
          </p>
          <head type="h1" xml:id="i-WHs5QNLBqNvxScjvpy9Qq4">
            7 Öka satsningen på cykel
          </head>
          <p xml:id="i-EtEu5Zy88GbdkbnU1j8Gy7">
            Cykel är ett transportmedel som prioriteras alldeles för lågt
            i den nationella infra­strukturpolitiken. Att satsa på cykel innebär
            minskade klimatutsläpp, ökad trafiksäker­het och förbättrad tillgänglighet
            men är också en satsning på folkhälsa. Vi behöver skala upp den
            nationella cykelpolitiken från en försumbar nivå till betydande
            satsningar. Cykelsatsningar är inte bara en fråga för stadsmiljöavtalen.
          </p>
          <p xml:id="i-LbVqyrtW4AAo1aP3W3UHWG">
            På Miljöpartiets initiativ innehåller den nationella planen för
            första gången någonsin en cykelpott för att främja ökad och säker
            cykling. Potten ska gå till samfinansiering av länsplanernas cykelåtgärder
            längs statliga allmänna vägar. Men avsevärt mer behöver göras
            i syfte att möjliggöra säker cykling i hela landet, och därför
            bör cykelpotten kraftigt utökas.
          </p>
        </div>
        <div type="motSignatures">
          <list>
            <item xml:id="i-YCoA1p6xKZkoQ6VuCYa289" who="i-6EELQ8G6wLhYTcTKBKGQdF">
              Daniel Helldén (MP)
            </item>
            <item xml:id="i-4Ewd82boy8KeoUyPoDwwGJ" who="i-KTmTMYsoqjqixxDSAwcrPb">
              Emma Berginger (MP)
            </item>
          </list>
        </div>
      </div>
    </body>
  </text>
</TEI>
