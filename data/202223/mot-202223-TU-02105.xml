<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-02105">
  <teiHeader>
    <fileDesc>
      <titleStmt>
        <title>Ökning av cyklandet</title>
        <author corresp="i-KTmTMYsoqjqixxDSAwcrPb">av Emma Berginger m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2105 av Emma Berginger m.fl. (MP)</title>
          <idno type="rdwebb">HA022105</idno>
          <rs type="number">2105</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA022105/text</ref>
          <ref type="dokument_url_html">https://data.riksdagen.se/dokument/HA022105</ref>
          <ref type="dokumentstatus_url_xml">https://data.riksdagen.se/dokumentstatus/HA022105</ref>
          <ref type="pdf">https://data.riksdagen.se/fil/C3D993D0-B15F-4F7E-8AFB-0D507538C889</ref>
          <ref type="docx">https://data.riksdagen.se/fil/EBB29610-CEF2-4620-B8FD-817F0CF0679C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AZcpgsSHuMkMesrj4j9BNc" type="signed"/>
        <correspContext corresp="i-AZcpgsSHuMkMesrj4j9BNc">
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction type="submitted" xml:id="i-G7Drz5dhafZXTTD4kq83Ww">
          <date when="2022-11-23"/>
          <time when="13:40:51"/>
        </correspAction>
        <correspAction type="reviewed" xml:id="i-QtZnRH8RVvMfcFf4vHho2Y">
          <date when="2022-11-23"/>
          <time when="17:40:30"/>
        </correspAction>
        <correspAction type="referred" xml:id="i-GRd9KwrSNNVF1c1zjdLpW8">
          <date when="2022-12-01"/>
        </correspAction>
        <correspAction type="assigned" xml:id="i-AQk51jbuU4qFNFQz7vXcDC">
          <date when="2023-10-23"/>
          <time when="16:32:37"/>
        </correspAction>
        <correspContext corresp="i-AQk51jbuU4qFNFQz7vXcDC">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-Cq5QphZPPqBQvdYbqfARGn"/>
        <correspContext corresp="i-Cq5QphZPPqBQvdYbqfARGn">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2VbJa2DMLnjYAfMURQgRcS"/>
        <correspContext corresp="i-2VbJa2DMLnjYAfMURQgRcS">
          <ref type="uppgift">2022/23:TU9</ref>
          <ref type="ref_dok_id">HA01TU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU9</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2105 av Emma Berginger m.fl. (MP) Ökning av cyklandet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-7tVFRVxsHMDFoYd8hjQjc9">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-2W4mkVTkPWHisFzW1kXHCq">
              Riksdagen ställer sig bakom det som anförs i motionen om antagande
              av nationella mål för ökad cykling i enlighet med VTI Cykelcentrums
              förslag och tillkännager detta för regeringen.
            </item>
            <item sortKey="Yrkande 2" xml:id="i-JfjrHFixiP6n6CbMhqZ2XA">
              Riksdagen ställer sig bakom det som anförs i motionen om att
              regeringen bör arbeta för att få kommunerna att prioritera säkra
              cykelvägar för barn till skolor, förskolor och fritidsverksamheter
              och tillkännager detta för regeringen.
            </item>
            <item sortKey="Yrkande 3" xml:id="i-EAq73e8t8cTecMkRVFUwzC">
              Riksdagen ställer sig bakom det som anförs i motionen om behov
              av ytterligare insatser för att stödja civilsamhällets arbete
              med ökad cykling, särskilt med fokus på barn och unga, och tillkännager
              detta för regeringen.
            </item>
            <item sortKey="Yrkande 4" xml:id="i-XxbCPM5La8bWxseH3Y2vS5">
              Riksdagen ställer sig bakom det som anförs i motionen om ökade
              investeringar i cykelinfrastruktur i kommande nationell infrastrukturplan
              och tillkännager detta för regeringen.
            </item>
            <item sortKey="Yrkande 5" xml:id="i-XBPJaHuZMrjHohWk4CrY1C">
              Riksdagen ställer sig bakom det som anförs i motionen om att
              regeringen behöver säkerställa att länsplaneupprättarna avsätter
              erforderliga medel i länsplanerna för investeringar i den regionala
              cykelinfrastrukturen och tillkännager detta för regeringen.
            </item>
            <item sortKey="Yrkande 6" xml:id="i-DiyVnuc2BSNunpXCn9X53q">
              Riksdagen ställer sig bakom det som anförs i motionen om att
              det behöver tas fram en plan för utbyggnaden av ett nationellt
              stomvägnät för cykel och tillkännager detta för regeringen.
            </item>
            <item sortKey="Yrkande 7" xml:id="i-PRiV1nAj7z9GXVxhNJMEm8">
              Riksdagen ställer sig bakom det som anförs i motionen om behovet
              av att ändra förordningen (2009:237) om statlig medfinansiering
              till vissa regionala kollektivtrafikanläggningar m.m. för att
              öka Trafikverkets möjligheter att medfinansiera steg 1- och 2-åtgärder
              i enlighet med fyrstegsprincipen samt att se över förordningen
              (2010:185) med instruktion för Trafikverket, och detta tillkännager
              riksdagen för regeringen.
            </item>
            <item sortKey="Yrkande 8" xml:id="i-NziY9bNdD9y1PsZizykjVp">
              Riksdagen ställer sig bakom det som anförs i motionen om att
              ändra väglagen och anläggningslagen för att säkerställa markåtkomst
              samt lämpliga sträckningar för cykelvägar och tillkännager detta
              för regeringen.
            </item>
            <item sortKey="Yrkande 9" xml:id="i-YX2Qf6cCc3MQfKvHSavG2R">
              Riksdagen ställer sig bakom det som anförs i motionen om att
              tydliggöra Trafikverkets ansvar för cykeltillgänglighet mellan
              tätorter och på landsbygden och tillkännager detta för regeringen.
            </item>
            <item sortKey="Yrkande 10" xml:id="i-TDgpriRV4QecnFxQ6V19eH">
              Riksdagen ställer sig bakom det som anförs i motionen om att
              ställa krav på Trafikverket att säkerställa cykeltillgänglighet
              i samband med om- och utbyggnad av statliga vägar och tillkännager
              detta för regeringen.
            </item>
            <item sortKey="Yrkande 11" xml:id="i-RubRpC2ZFvZJjGrUTVuipW">
              Riksdagen ställer sig bakom det som anförs i motionen om en ökad
              trafikseparering där cykeltrafik särskiljs från såväl motorfordon
              som gångtrafik och tillkännager detta för regeringen.
            </item>
            <item sortKey="Yrkande 12" xml:id="i-46iG5rz7UyUZbw5iRdCimf">
              Riksdagen ställer sig bakom det som anförs i motionen om respektavstånd
              för omkörning av cyklister som utgår från VTI:s förslag till alternativ
              till 1,5-metersregeln och tillkännager detta för regeringen.
            </item>
            <item sortKey="Yrkande 13" xml:id="i-4ucWuZ1rv7xv59baq7jkap">
              Riksdagen ställer sig bakom det som anförs i motionen om att
              förenkla tillståndsgivningen för motions- och tävlingslopp på
              cykel, öka kunskapen om landsvägscykling på berörda myndigheter
              och säkerställa likvärdig och rättssäker bedömning i hela landet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XSYdiUSnPRZ4Pf3ov1bykB">
            Stora fördelar med cykeln
          </head>
          <p xml:id="i-3pDVZ33QiXXipSdvXtS8E7">
            Att cykla är för många ett smidigt och snabbt sätt att ta sig
            fram. Under en genom­snittlig dag 2019 cyklade över en miljon
            svenskar enligt resvaneundersökningen 2019.
          </p>
          <p xml:id="i-4Z2V3k6fzVeqCR3EDQe2HC">
            Cykling har också väldigt stora positiva effekter för både individ
            och samhälle, det är bra för såväl miljö och klimat som folkhälsa.
            Cykeln är vårt mest energieffektiva transportslag och gör det
            möjligt att resa utan att orsaka utsläpp av växthusgaser. Även
            mängden partiklar och andra luftföroreningar minskar när cykelresan
            ersätter en bilresa. Cykeln är yteffektiv, vilket gör att ökad
            cykling kan bidra till att gatuutrymmet i städer och tätorter
            kan nyttjas på ett mer effektivt sätt och lämna plats för annat
            såsom bostäder och grönytor. På så sätt kan vi få mer levande
            städer. Cykeln bidrar till vårt dagliga behov av fysisk aktivitet.
            Enligt resvaneundersökningen 2019 är det för många ett viktigt
            motiv till att välja cykeln som transportsätt. Vuxna rekommenderas
            30 minuter fysisk aktivitet per dag. När cykeln används för den
            dagliga pendlingen är det lättare att nå rekommendationen. Cykeln
            är också ett ekonomiskt alternativ, billig i inköp för individen
            och infrastrukturen för cykel är i jämförelse med andra transportslags
            behov inte särskilt kostsam.
          </p>
          <p xml:id="i-C2wtKNuxbzGxqyUu4e835C">
            Mot denna bakgrund är det inte svårt att se att ökad cykling
            borde vara en prioriterad fråga både för att den bidrar till att
            nå våra klimat- och miljömål och då den bidrar till människors
            hälsa och välmående.
          </p>
          <head type="h2" xml:id="i-MKExcFqqX4Eix9AAPeJgSP">
            Stor potential för ökad cykling
          </head>
          <p xml:id="i-NTmH7PyLeBjYRbR1ctkANY">
            Det finns en stor potential för ökad cykling. Ungefär hälften
            av alla bilresor är kortare än 5 km, en sträcka som de flesta
            kan cykla. Med en elcykel är det dessutom enkelt för de flesta
            att cykla längre sträckor än så. Även för längre resor kan cykeln
            ofta utgöra ett led i resan för att nå busshållplats eller tågstation.
          </p>
          <p xml:id="i-3rDX4ed1BGsCuT9VjbVP7a">
            Trafikanalys resvaneundersökning från 2019 visar att 15 procent
            av resorna sker till fots, 13 procent med cykel, 52 procent med
            bil, 18 procent med kollektiva färdsätt och 2 procent med övriga
            färdsätt.
          </p>
          <p xml:id="i-QD9ADvB1EgZT8QciyhHuuQ">
            Vägtrafiken (personbil, buss, motorcykel, moped, cykel och gång)
            stod för 78 procent av persontransportarbetet 2019. Mellan 2000
            och 2016 ökade persontransportarbetet med personbil med cirka
            10 procent. Från 2016, då den statistiska metoden ändrades, var
            persontransportarbetet med personbil i princip oförändrat fram
            till 2019. Persontransport­arbetet med buss ökade med 2 procent
            och cykeltrafiken ökade med 42 procent under denna period.
          </p>
          <p xml:id="i-62L7iunmAX1w1DXPanMofm">
            Många regioner har gjort så kallade cykelpotentialstudier som
            visar att en stor andel av befolkningen skulle kunna nå arbete
            eller studier med cykel på en rimlig tid. I Skåne skulle nästan
            hälften av befolkningen kunna nå sina arbetsplatser på 30 minuter
            med cykel. I Västra Götaland kan 37 procent av invånarna cykla
            till arbetet på 30 minuter eller mindre. För Stockholms län visar
            en liknande utredning att hela 70 procent av invånarna kan cykelpendla
            på under halvtimmen, förutsatt att det skulle vara tillåtet att
            cykla på alla vägar. Men det är inte bara i storstadsregionerna
            som cykelpotentialen är stor; i Gävleborg kan hela 48 procent
            av befolkningen cykla till skola eller arbete på 15 minuter eller
            mindre enligt deras cykelpotentialstudie.
          </p>
          <head type="h2" xml:id="i-3VADjQwgiw83t2WKadnMMY">
            Ett ambitiöst nationellt mål för att öka andelen som cyklar
          </head>
          <p xml:id="i-MVjoTEkt7wo8BdnsHUNCHW">
            Många kommuner och regioner har också satt mål för att öka andelen
            resor med cykel. Trots att det borde finnas ett stort nationellt
            intresse för att öka andelen som cyklar saknas det fortfarande
            konkreta målsättningar för ökat cyklande. Mål är viktigt för att
            styra och leda myndigheternas arbete och fördelning av resurser.
          </p>
          <p xml:id="i-JaFM7qZzTgQdTToAjZiSUH">
            I den nationella cykelstrategin anges att andelen som cyklar
            ska öka, men det under­stöds inte med någon konkret målsättning.
            Det finns idag nationella målsättningar som har bäring på cykeltrafiken
            såsom sektorsmålet för transportsektorn inom det klimat­politiska
            ramverket: ”Utsläppen från inrikes transporter, utom inrikesflyg,
            ska minska med minst 70 procent senast år 2030 jämfört med 2010.”
            Cykeltrafiken kan utgöra ett viktigt redskap för att minska utsläppen
            av växthusgaser, inte minst i städer och tätorter.
          </p>
          <p xml:id="i-HeVfjvHyRfAbjvzWiwaMhy">
            Även inom miljömålssystemet finns det ett etappmål som inriktar
            sig på de hållbara transportslagen: ”Andelen persontransporter
            med kollektivtrafik, cykel och gång i Sverige ska vara minst 25
            procent år 2025, uttryckt i personkilometer, i riktning mot att
            på sikt fördubbla andelen för gång‑, cykel- och kollektivtrafik.”
            Målet skiljer dock inte på trafikslagen gång‑, cykel- och kollektivtrafik
            och kan inte anses ha en styrande effekt på transportpolitiken.
          </p>
          <p xml:id="i-XvDM8RWEyn8QsCGpVFt7Gt">
            För att åtgärder och resurser ska kunna inriktas på att öka cykeltrafiken
            behövs det konkreta, nationella målsättningar för hur mycket cykeltrafiken
            ska öka. I infrastruktur­propositionen 2021 aviserade regeringen
            att man avsåg att ta fram mål för ökad cykling. Ett sådant mål
            behöver vara tillräckligt ambitiöst för att ha en styrande effekt
            på myndig­heternas arbete och resursfördelning. Det kan med fördel
            vara geografiskt differentierat för att visa på att förutsättningarna
            ser olika ut runt om i landet. Samtidigt är det viktigt att det
            stödjer kommunernas och regionernas arbete med att öka andelen
            som cyklar. Det är viktigt att det är ett mål som just tar sikte
            på att öka andelen cykling av det totala antalet resor och transportarbetet
            för att de positiva aspekterna med ökad cykling ska få genomslag.
            Särskilt viktigt är det att målet tar sikte på att öka cyklingen
            hos barn och unga.
          </p>
          <p xml:id="i-VhQEfNbUXPbGg9AeMLjzLk">
            I oktober 2021 fick VTI/Cykelcentrum ett regeringsuppdrag att
            ta fram förslag på nationellt mål för ökad cykling. I regeringsuppdraget
            ingick att ta fram en målstruktur, föreslå indikatorer och ett
            system för uppföljning.
          </p>
          <p xml:id="i-U3BxngBGQy5HRTCsznJXVu">
            Förslaget från VTI är att cyklandet ska fördubblas till 2035.
            Mer specifikt föreslås följande mål, målstruktur och ambitionsnivå:
          </p>
          <head type="h3" xml:id="i-P1jJFBJjrgQ4rpwM2EGRdQ">
            Övergripande mål
          </head>
          <p xml:id="i-TfSfH2uxieH1benkj5dQH6">
            Cyklingen i hela Sverige ska öka så att tillgängligheten förbättras,
            folkhälsan stärks och klimat- och miljöpåverkan minskar.
          </p>
          <head type="h3" xml:id="i-QNqgzNV7cfeiMb3UhvxomM">
            Etappmål 1
          </head>
          <p xml:id="i-RKsE7ETuSZ4vnXiVYShLTo">
            Cykelresornas andel av det totala antalet resor i Sverige ska
            öka till 20 procent år 2030 och till 26 procent år 2035, utan
            att andelen gång- eller kollektivtrafikresande minskar.
          </p>
          <head type="h3" xml:id="i-Sp6Kruv5DnFvdab7vK4vDK">
            Etappmål 2
          </head>
          <p xml:id="i-HYbCS8GgeFVHF7pWZxVoTQ">
            Cykelresornas andel av det totala persontransportarbetet i Sverige
            ska öka till 3 procent till 2035, utan att gång- eller kollektivtrafiken
            minskar.
          </p>
          <head type="h3" xml:id="i-9ur4475e8D7mLy8iZqwVWu">
            Delmål 1
          </head>
          <p xml:id="i-BPdP2spKEzuCQgyfXe2DFZ">
            Cykelresornas andel av det totala antalet resor i Sverige kortare
            än 10 km, ska öka till 30 procent år 2030 och till 45 procent
            år 2035, utan att andelen gång- eller kollektivtrafikresande minskar.
          </p>
          <head type="h3" xml:id="i-35v9MWJLJbrS88sLh2YfML">
            Delmål 2
          </head>
          <p xml:id="i-BLNp3xzCaANj6zUKZTxjrd">
            Cykelresornas andel av det totala antalet resor för barn i grundskoleåldern
            i Sverige ska öka till 40 procent år 2030 och till 50 procent
            år 2035, utan att andelen gångresor minskar.
          </p>
          <p xml:id="i-JkPYDtEq8pE9Q3wpaiUMo7">
            De föreslagna nationella målen för ökad cykling bör nu antas.
          </p>
          <head type="h2" xml:id="i-FVtAL5W2pyt6BgUb2fUWXp">
            Fokus på barn och unga
          </head>
          <p xml:id="i-RTGnL6Uobus4o1wbn48MZ9">
            Barn och unga cyklar allt mindre. Enligt Trafikanalys rapport
            Cyklandets utveckling i Sverige 1995–2014 cyklar barn i åldrarna
            6–14 år 42 procent kortare sträcka nu än under mitten av 1990-talet,
            och ungdomar och unga vuxna i åldrarna 15–24 år 46 procent kortare
            nu.
          </p>
          <p xml:id="i-UcfsNgxBAXYeGodkKT6BpC">
            VTI har konstaterat att cyklingen bland barn har minskat på nästan
            samtliga orter där de genomfört cykelhjälmsobservationer. Cyklandet
            idag är i genomsnitt 30 procent lägre vid grundskolor och 60 procent
            lägre i bostadsområden jämfört med 25 år tillbaka i tiden. Parallellt
            med det minskade cyklandet visar statistik från Folkhälsomyndigheten
            att alltför få barn når upp till rekommenderad nivå av fysisk
            aktivitet. I undersökningen Skolbarns hälsovanor 2017/18 presenteras
            att enbart 9 % av 15-åriga flickor når upp till den rekommenderade
            nivån på 60 minuters fysisk aktivitet per dag. Även i den ålders­grupp
            som rör sig mest, 11-åriga pojkar, når enbart 23 procent upp till
            den rekommen­derade nivån. Bland flickor 11 och 13 år och pojkar
            13 och 15 år är siffran 13–15 procent. Fysisk aktivitet är av
            stor vikt för såväl fysisk som psykisk hälsa samt för att förebygga
            sjukdomar. Brist på fysisk aktivitet ökar risken för en rad sjukdomar
            såsom fetma, typ 2-diabetes, hjärt-kärlsjukdomar och cancer.
          </p>
          <p xml:id="i-EQJJZrcckyac7VC6rrv4xL">
            För att skapa goda vanor är det viktigt att tidigt etablera en
            aktiv livsstil. Aktiv mobilitet är ett sätt att göra motion och
            rörelse till en del av vardagen. Cykeln är då ett transportmedel
            som gör att barnen får både en större rörelsefrihet och mer fysisk
            aktivitet. Om barn tidigt lär sig att göra cykling till en del
            av sin vardag ökar sannolikheten att de även senare i livet kommer
            att cykla och vara fysiskt aktiva.
          </p>
          <p xml:id="i-BWG626QGkYo4aFtj2M6inL">
            En förutsättning för att barn ska få möjlighet att cykla mer
            är säkra cykelvägar till skolor, förskolor och fritidsaktiviteter.
            Då kan föräldrar i högre grad känna sig trygga med att låta barnen
            cykla själva.
          </p>
          <head type="h2" xml:id="i-Ya1htzJeqCEGWdDvDy2MVG">
            Mer investeringar i cykelinfrastruktur
          </head>
          <p xml:id="i-CqkPy532EwmMJEKZc1pFDj">
            Bra cykelinfrastruktur är avgörande för ökad cykling. Resurser
            till utbyggnad och underhåll av cykelinfrastruktur lyfts av cykelorganisationer
            fram som den viktigaste åtgärden för att öka andelen som cyklar.
            Finns det bra cykelvägar där människor kan cykla bekvämt och tryggt
            hela vägen till sin destination kommer fler att välja cykeln som
            transportsätt.
          </p>
          <p xml:id="i-4dLLcq8bVqsurvQaRQpzKo">
            Den nationella transportinfrastrukturplanen är det viktigaste
            styrdokumentet för hur transportsystemet i Sverige ska utvecklas
            och underhållas. Här har dock cykelvägnätet ofta en perifer och
            nedtonad roll. Cykel bedöms vara en fråga som ska hanteras på
            kommunal eller möjligen regional nivå. Även om den tidigare S‑regeringen
            i den senaste nationella planen på Miljöpartiets initiativ införde
            en cykelpott finns det fortsatt ett stort behov av att satsa mer
            på cykel i den nationella infrastrukturplanen.
          </p>
          <p xml:id="i-RUBMkZ3QzmtiCGtnh41QBH">
            En stor del av cykelvägarna som är en del av det statliga vägnätet
            finansieras från länstransportplanerna. Ambitionerna att arbeta
            aktivt med att öka cyklingen ser väldigt olika ut i olika regioner.
            Det leder till att förutsättningarna att cykla blir mer olika
            i landet än vad de skulle behöva vara. Eftersom det bör vara av
            nationellt intresse att öka cykeltrafiken för såväl minskade utsläpp
            som ökad folkhälsa, borde staten ta ett större ansvar för att
            säkerställa att länsplaneupprättarna avsätter erforderliga medel
            i läns­planerna för investeringar i den regionala cykelinfrastrukturen.
          </p>
          <p xml:id="i-CPHrC4RbcjF6NxCFywDoau">
            Idag saknas det många viktiga länkar i cykelinfrastrukturen mellan
            städer och tät­orter, vilket ibland gör det omöjligt att cykla
            mellan orter som ligger på cykelavstånd alternativt att en betydligt
            längre (om)väg behöver nyttjas. För att binda ihop städer och
            tätorter med sammanhängande cykelvägnät vill Miljöpartiet att
            det ska byggas ett stom­vägnät för cykel i Sverige. Denna utbyggnad
            behöver ske samlat och med en tydlig prioriteringsordning. Samverkan
            mellan kommuner, regioner och Trafikverket är viktig. Därför behöver
            det tas fram en plan för utbyggnaden av ett nationellt stomvägnät
            för cykel. Stomvägnätet bör finansieras med medel som avsätts
            i den nationella transport­infrastrukturplanen. Regionernas cykelvägplaner
            kan utgöra en viktig grund för arbetet.
          </p>
          <head type="h2" xml:id="i-PuPoQ412UpM66VihwCfXeL">
            Steg 1- och 2-åtgärder
          </head>
          <p xml:id="i-KneAHFBiVtiEFWaZwjohjq">
            Fyrstegsprincipen är en metod för att pröva vilka åtgärder som
            är lämpliga för att uppnå god resurshushållning och inte göra
            stora infrastrukturinvesteringar i onödan.
          </p>
          <p xml:id="i-QZpYrWS5KKTKC1XmWW33h9">
            Stegen är följande:
          </p>
          <head type="h3" xml:id="i-BRUihTJprnkrNJsb8hS6Mw">
            1. Tänk om
          </head>
          <p xml:id="i-W8CB4d4d6MjgWmY8mWezm4">
            Det första steget handlar om att först och främst överväga åtgärder
            som kan påverka behovet av transporter och resor samt valet av
            transportsätt.
          </p>
          <head type="h3" xml:id="i-VCub7azzm6qE7oc5Akmuxq">
            2. Optimera
          </head>
          <p xml:id="i-U9ptiZPShbLhefwkgTrsCb">
            Det andra steget innebär att genomföra åtgärder som medför ett
            mer effektivt utnyttjande av den befintliga infrastrukturen.
          </p>
          <head type="h3" xml:id="i-BLMbMhbzWRfX8TmArKFmzD">
            3. Bygg om
          </head>
          <p xml:id="i-7nRihPwwNq989365wPy1zj">
            Vid behov genomförs det tredje steget som innebär begränsade
            ombyggnationer.
          </p>
          <head type="h3" xml:id="i-WZKRCZDqCcySzje9M69ZFp">
            4. Bygg nytt
          </head>
          <p xml:id="i-MgBRWtNBeBiS9rr4qjuiBZ">
            Det fjärde steget genomförs om behovet inte kan tillgodoses i
            de tre tidigare stegen. Det betyder nyinvesteringar och/eller
            större ombyggnadsåtgärder.
          </p>
          <p xml:id="i-QP4DFD7wNbK2zJZdrLgRRr">
            Tillämpandet av principen skulle kunna motivera större insatser
            för ökad cykeltrafik, särskilt om steg 1 och 2 tillämpades oftare.
            Trafikverket har kritiserats för att inte pröva och genomföra
            åtgärder inom steg 1 och 2, bland annat i Riksrevisionens rapport
            Fyrstegs­principen inom planeringen av transportinfrastruktur.
          </p>
          <p xml:id="i-XopVisAxwYfnH21aND9dHm">
            Samtidigt finns det hinder för att Trafikverket ska kunna tillämpa
            fyrstegsprincipen på ett adekvat sätt. Förordning (2009:237) om
            statlig medfinansiering till vissa regionala kollektivtrafikanläggningar
            m.m. begränsar möjligheten att medfinansiera cykelåtgärder och
            beteendepåverkande åtgärder, så kallad mobility management. Även
            förordning (2010:185) med instruktion för Trafikverket uppfattas
            begränsande och skulle behöva kompletteras med skrivningar som
            anger att Trafikverket ska arbeta med åtgärder som kan påverka
            transportefterfrågan och val av transportsätt samt åtgärder som
            ger effek­tivare användning av befintlig infrastruktur.
          </p>
          <p xml:id="i-KTgsnaD3HG7BWeTnHtYLZi">
            För ett effektivt nyttjande av infrastrukturen och de skattemedel
            som läggs på om- och nybyggnad av infrastruktur behöver fyrstegsprincipen
            tillämpas på ett bättre sätt och de hinder som finns för Trafikverket
            att finansiera och genomföra steg 1 och 2 åtgärdas.
          </p>
          <head type="h2" xml:id="i-XdNR8qNAHoU2m4EoFDbgQU">
            Markåtkomst för cykel
          </head>
          <p xml:id="i-9Hfx79K1FRZXvxkDRAKGZx">
            Ett problem som ofta står i vägen för förbättrad cykelinfrastruktur
            är att väglagen och anläggningslagen idag styr så att cykelvägar
            utanför tätorterna i princip alltid måste läggas intill den allmänna
            vägen för motortrafik. Genom väglagens definition av väg och kraven
            på funktionellt samband och samfärdsel omöjliggörs möjligheten
            att få gena och logiska cykelstråk.
          </p>
          <p xml:id="i-W5MhJviNwKsKFF9kuKAjM6">
            Det är därför idag tyvärr inte möjligt att bygga cykelvägen med
            en egen från bilvägen fristående sträckning, som i många fall
            skulle vara både smartare och billigare. Vid utbyggnad av cykelleder,
            bland annat Kattegattleden, har problemet med markåtkomst för
            anläggande av cykelväg aktualiserats. En enskild markägare kan
            blockera en cykelvägsutbyggnad, men skulle inte kunna förhindra
            en utbyggnad av en vanlig väg. Trafikverket hindras också från
            att genomföra satsningar på cykelvägar som inte har ett funktionellt
            samband med deras anläggning (det vill säga bil- och järnväg).
            Dessa juridiska svårigheter har varit kända länge och behöver
            snarast åtgärdas.
          </p>
          <p xml:id="i-MjeiFUSU6gU5WED6JkY4P2">
            Trafikverket har på regeringens uppdrag utrett om och i så fall
            hur markåtkomst utgör ett hinder för tillkomsten av cykelvägar
            eller i genomförandet av regionala cykelplaner. Trafikverket konstaterar
            i rapporten att deras ”samlade bedömning är att framkomligheten
            i cykelprojekten ofta upplevs hindras av svårigheter att få åtkomst
            till mark”. De menar samtidigt att det i många fall skulle kunna
            lösas genom att kommunerna tar fram en detaljplan. Att förvänta
            sig att kommuner ska ta fram detaljplaner på lands­bygden för
            att säkerställa markåtkomst för cykelbanor är dock en orimlig
            förväntan på kommunerna. Trafikverket skriver: ”Det finns en uttalad
            önskan att staten ska ta ett större helhetsansvar för cykelfrågan
            inklusive finansiering. Något sådant ansvar har inte ålagts Trafikverket.”
            När det gäller tillgängligheten för cykel mellan tätorter och
            på landsbygden borde det vara rimligt att staten och därmed Trafikverket
            tar ett större ansvar på samma sätt som man tar ett större ansvar
            för motsvarande bilvägar.
          </p>
          <head type="h2" xml:id="i-2nzPMACF8k4RHW2s8ZBp2Q">
            Ökad tillgänglighet för cykel
          </head>
          <p xml:id="i-Hpha6SrzVjXLp3f4ZJ72Jn">
            Ombyggnation av vägar kan tyvärr ofta innebära en sämre tillgänglighet
            för cykel. När statliga vägar byggs om för ökad säkerhet för biltrafik
            med mötesseparerade filer och högre hastigheter försvinner ofta
            möjligheten att cykla längs med vägen. Även vid nybyggnation av
            statliga vägar uteblir åtgärder för att skapa tillgänglighet för
            cykel. Regeringen bör säkerställa att om- och nybyggnation av
            vägar alltid innebär bättre tillgänglighet även för cykeltrafik.
            På så vis kan också intentionen i funktionsmålet uppnås: ”Funktionsmålet
            innebär att transportsystemets utformning, funktion och användning
            ska medverka till att ge alla en grundläggande tillgänglighet
            med god kvalitet och användbarhet samt bidra till utvecklingskraft
            i hela landet. Transportsystemet ska vara jämställt, dvs. likvärdigt
            svara mot kvinnors respektive mäns transportbehov.”
          </p>
          <p xml:id="i-Rsnwv1FDrm9p1pgcmAAqV4">
            För att förbättra tillgängligheten för cyklister behöver cykeltrafik
            i större utsträck­ning hanteras som ett eget transportslag. Att
            cykel av säkerhetsskäl helst bör separeras från biltrafik kan
            tas för självklart, men cykeltrafik behöver också separeras från
            gång­trafik. Ofta klumpas cykel- och gångtrafik ihop på så kallade
            GC-banor. Detta trots att en cyklist och en gångtrafikant har
            väldigt olika sätt att röra sig på och olika hastighet. GC-banor
            skapar både otrygghet och bristande framkomlighet för både fotgängare
            och cyklister.
          </p>
          <head type="h2" xml:id="i-WQiDb2UpPXkfVX3GnTpP1U">
            Motions- och tävlingscykling
          </head>
          <p xml:id="i-K3qeaKX8CejTe9DFyd3FLE">
            Cirka 400 000 personer cyklar som träningsform och som en del
            av sitt fritidsintresse. Många av dessa deltar i olika motionslopp
            och cykeltävlingar runt om i landet. Dess­utom är de i större
            utsträckning benägna att pendla, även längre sträckor, med cykel.
            Det är så klart en stor folkhälsovinst.
          </p>
          <p xml:id="i-UnEbgHcSnvNHkwCLHo3Jj9">
            Landsvägscyklister har ingen sporthall; deras tränings- och tävlingsarena
            är våra gemensamma landsvägar. Det ställer krav på hög trafiksäkerhet
            såväl vid träning som vid motionslopp och tävlingar. Det kräver
            också att alla trafikanter visar hänsyn och respekterar varandras
            rätt att använda gaturummet, för att motverka den aggressiva attityd
            som cyklister beskriver att de möts av.
          </p>
          <head type="h2" xml:id="i-6mAxCVbu3h6yuiAhkjDU16">
            Respektavstånd
          </head>
          <p xml:id="i-Ak1UJVu1DXw82BbBbaoZan">
            För ökad trafiksäkerhet bör motorfordon hålla ett tillräckligt
            respektavstånd vid omkörning av cykel. Det ökar även den upplevda
            tryggheten, vilket möjliggör för fler att cykla. På flera håll
            i Europa finns regler om att motorfordon ska hålla ett avstånd
            om minst 1,5 meter från cyklisten vid omkörning. Det är rimligt
            att även i Sverige tydlig­göra vad som är ett gott respektavstånd.
            Det är något som gynnar såväl pendlare som motionärer. I nuläget
            lyder bestämmelsen i trafikförordningen (1998:1276) 3 kapitlet:
            ”33 § Den förare som kör om skall lämna ett betryggande avstånd
            i sidled mellan sitt fordon och det fordon som körs om.”
          </p>
          <p xml:id="i-9MJsHDWhwQcd9BVmCGyfFE">
            Det anges dock inte vad som är ett betryggande avstånd. Det blir
            alltså en bedömnings­fråga som riskerar att bli subjektiv och
            godtycklig.
          </p>
          <p xml:id="i-MJQhrecdU4GGdWYEM7FStZ">
            VTI har tagit fram förslag och preciseringar kring hur omkörning
            av cyklister skulle kunna göras säkrare utan att tillämpa en 1,5-metersregel.
            Förslagen går i princip ut på att cyklande aldrig får köras om
            av motorfordon inom samma fil (körfält) enligt förut­sättningen
            att cyklande ”ska köras om som om de vore en bil”. Dessa förslag
            är rimliga att utgå ifrån när regelverk för säkrare omkörningar
            av cyklister utformas.
          </p>
          <head type="h2" xml:id="i-G3tGC2oL83bwYfhYyNxaEz">
            Rättssäker tillståndsgivning för cykellopp
          </head>
          <p xml:id="i-LF1W8gGptbXYVfgtX96biB">
            Tillstånd att arrangera tävling eller uppvisning med fordon på
            väg ges av länsstyrelsen. Kraven på ansökan är desamma för ett
            tävlingslopp med licensierade deltagare som tävlar för att vinna
            och ett motionslopp utan tidtagning. Polisen, kommuner och Trafik­verket
            yttrar sig över ansökningar. Arbetet med ansökningar kan vara
            omfattande för en liten förening med endast ideella personer,
            som utöver en gedigen ansökan ska kunna besvara yttranden med
            kort svarstid och ha samråd med exempelvis länsstyrelsen och Trafikverket.
            Små föreningar beskriver att de avstår från att överklaga beslut
            de tycker är felaktiga därför att det är för krångligt. De beskriver
            också att kunskapen om cykling som motionsform är låg på berörda
            myndigheter, och att det blir svårt för handläggarna att dels
            värdera de risker som beskrivs, dels hantera de skillnader i handläggning
            som krävs beroende på om arrangören är en stor organisation med
            anställda, eller en liten ideell förening. Det blir otydligt för
            en förening som på ideell basis har arrangerat ett motionslopp
            i trettio, fyrtio eller kanske ända upp till femtio år, varför
            kraven höjs och hur det kommer sig att berörda kommuner och poliser
            kan tillstyrka ett motionslopp, men att ett avstyrkande från Trafikverket
            väger så mycket tyngre.
          </p>
          <p xml:id="i-MhFAU7KXBhRyXHSuUAcFyB">
            För att underlätta för landets cykelklubbar behöver det bli enklare
            att arrangera såväl motionslopp som tävlingar. Kunskapen om cykelidrottens
            förutsättningar behöver bli bättre hos berörda myndigheter för
            att arrangörer av både stora och små lopp ska känna tillit till
            att bedömningen av ansökningar är rättssäker och likvärdig i hela
            landet.
          </p>
        </div>
        <div type="motSignatures">
          <list>
            <item xml:id="i-LhzqV551YoEZ8BBDn8N6rB">
              Emma Berginger (MP)
            </item>
            <item xml:id="i-JdAqms4oKwXy8NhFBtUHXd">
              Camilla Hansén (MP)
            </item>
            <item xml:id="i-ScR1u1k4peqFJJWGRKTK5d">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
