<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-00186">
  <teiHeader>
    <fileDesc>
      <titleStmt>
        <title>Främja demokrati i Iran</title>
        <author corresp="i-PjV5Vqo4cAe2QPui6MKgGm">av Nima Gholam Ali Pour (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:186 av Nima Gholam Ali Pour (SD)</title>
          <idno type="rdwebb">HA02186</idno>
          <rs type="number">186</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA02186/text</ref>
          <ref type="dokument_url_html">https://data.riksdagen.se/dokument/HA02186</ref>
          <ref type="dokumentstatus_url_xml">https://data.riksdagen.se/dokumentstatus/HA02186</ref>
          <ref type="pdf">https://data.riksdagen.se/fil/B1FFF21D-0E30-4EBE-BBA2-D5412CC0A6B6</ref>
          <ref type="docx">https://data.riksdagen.se/fil/2F5120C6-1CB3-400E-84B0-CA704AB0C5CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PjV5Vqo4cAe2QPui6MKgGm</idno>
            <name>Nima Gholam Ali Pour</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PSFf3qS3DwrfupuqxrsBud" type="signed"/>
        <correspContext corresp="i-PSFf3qS3DwrfupuqxrsBud">
          <note type="signatory" corresp="i-PjV5Vqo4cAe2QPui6MKgGm"/>
        </correspContext>
        <correspAction type="submitted" xml:id="i-RWmSCzJyj1QpeZpZyS6RFQ">
          <date when="2022-11-16"/>
          <time when="19:05:16"/>
        </correspAction>
        <correspAction type="reviewed" xml:id="i-9nayiwAUNpJVttAH5AfVZQ">
          <date when="2022-11-17"/>
          <time when="16:27:16"/>
        </correspAction>
        <correspAction type="referred" xml:id="i-8eS5yJXyB55rh4X2nqtWRY">
          <date when="2022-12-01"/>
        </correspAction>
        <correspAction type="assigned" xml:id="i-8mh9vZhpMN11fvi8NjTTvp">
          <date when="2023-05-10"/>
          <time when="16:35:52"/>
        </correspAction>
        <correspContext corresp="i-8mh9vZhpMN11fvi8NjTTvp">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-5gmxibwHLSYcx9pdKT8Wa5"/>
        <correspContext corresp="i-5gmxibwHLSYcx9pdKT8Wa5">
          <ref type="uppgift">2022/23:UU15</ref>
          <ref type="ref_dok_id">HA01UU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:186 av Nima Gholam Ali Pour (SD) Främja demokrati i Iran</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-HydQ4Xkit8tPNVuq4xVq5E">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PxVnS9L3ftCXqySHrTssRV">
              Riksdagen ställer sig bakom det som anförs i motionen om åtgärder
              som syftar till att främja demokrati och mänskliga rättigheter
              i Iran och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QAWE7jZRhPvDLugDspaRis">
            Motivering
          </head>
          <p xml:id="i-RobhNsaEgUcHYRHRgvbzQS">
            När den islamiska revolutionen, ledd av ayatollah Ruhollah Khomeini,
            segrade i Iran den 11 februari 1979 och lyckades störta den iranska
            monarkin var kvinnorna bland isla­misternas första offer. De sharialagar
            som snabbt infördes begränsade kraftigt iranska kvinnors rättigheter
            och tvingade dem att bära hijab. Islamisterna började bestämma
            alltifrån hur iranierna skulle klä sig och vad de skulle förtära
            till hur de skulle tänka och uppföra sig.
          </p>
          <p xml:id="i-9LSGXtPLhP5D8kZeE1G6iK">
            De som idag protesterar mot regimens styre i Iran arresteras,
            torteras, våldtas och riskerar avrättning. Religiösa minoriteter
            förhindras från att öppet följa och inbjuda andra till sin tro.
            Opponenter som sökt fristad utomlands blir utsatta för hot, karaktärs­mord
            och terrormord.
          </p>
          <p xml:id="i-AuoKLjgsmyiCMq4B1rFNzw">
            Mullornas regim har fullständig kontroll över landets resurser
            och ekonomi. Denna kontroll vidmakthålls genom regimens väpnade
            styrkor, underrättelsetjänsten och byråkratin. Dissidenter och
            iranier som opponerar sig mot regimen tillåts inte bedriva näringsverksamhet,
            vara statsanställda eller ta del av statligt stöd. Även om dessa
            opponenter inte skulle utsättas för den brutalitet som nämnts
            ovan får de i stället i vart fall leva i fattigdom och ekonomiska
            svårigheter. De som däremot stöttar regimen lovas ett liv med
            högre materiell levnadsstandard. Detta är särskilt synligt bland
            volontär­milisen Basij som kontrolleras av regimens revolutionsgarde.
            Volontärer i Basijmilisen erbjuds diverse förmåner och andra privilegier,
            särskilt ekonomiska sådana, som andra inte får ta del av.
          </p>
          <p xml:id="i-5UmE4E3HaZybGAMREm1h3H">
            Landets resurser används också för att regimens elit och deras
            familjer ska kunna leva i lyx och överflöd i västvärlden samt
            åtnjuta de friheter som de har berövat det iranska folket de senaste
            fyra decennierna. Samtidigt som en stor del av regimelitens barn
            är bosatta i EU, USA, Kanada och Australien, där de också har
            säkrat sin framtid genom att investera stora summor pengar, får
            den iranska befolkningen utstå utbredd fattigdom, arbetslöshet
            och andra ekonomiska svårigheter.
          </p>
          <p xml:id="i-FXQC445iZQ6rAjCRxrxZaS">
            Vidare har Irans resurser utnyttjats för att stötta likasinnade
            stater och terrorist­organisationer i andra länder, inte minst
            i Mellanöstern. Regimens stöd för Hizbollah i Libanon och stödet
            till Bashar al-Asad i Syrien är två exempel. Regimens utlandsopera­tioner
            hanteras av revolutionsgardets ökända Qodsstyrka. Den islamiska
            republiken stöttar även Ryssland i kriget mot Ukraina och medverkar
            därmed till kriget i Europa genom att sälja vapen till Moskva.
            Resurserna används dessutom för att utveckla kärnvapen, vars anskaffande
            kommer att konsolidera regimens makt regionalt såväl som globalt.
            Alla viktiga beslut, främst beslut rörande Irans utrikes- och
            säkerhetspolitik, fattas av Ali Khamenei, regimens högste ledare,
            med stöd av hans kansli som kallas beyt-e rahbari (ledarens kansli).
          </p>
          <p xml:id="i-RBrPR4bMVLAsLXGiXGwcGL">
            Den islamiska republiken är således en diktatur som inte enbart
            begår systematiska och grova brott mot mänskliga rättigheter i
            Iran utan också utgör ett påtagligt hot mot världsfreden på grund
            av dess stöd till internationell terrorism och Ryssland.
          </p>
          <p xml:id="i-FSpfvx8oaFNgUosBDCNVs2">
            Brutaliteten som regimen använder mot fredliga demonstranter
            saknar motstycke och sker samtidigt som internet och telefonin
            kraftigt begränsas eller helt stängs ned. Tusentals har skadats
            och ytterligare tiotusentals har arresterats. Många som har deltagit
            i demonstrationerna i Iran vittnar om den enorma rädsla de känner
            varje dag när de beger sig ut på gator och torg i ett försök att
            en gång för alla störta regimen.
          </p>
          <p xml:id="i-Kk8JqwjAGpWKsyjtmnFcL4">
            Enligt Säkerhetspolisen är den islamiska republiken Iran, Ryssland
            och Kina de tre länder som utgör det allvarligaste underrättelsehotet
            mot Sverige och svenska intressen. Förutom flyktingsspionage är
            Islamiska republikens underrättelseoperationer riktade mot svenska
            industrier och innovationer och svensk forskning.
          </p>
          <p xml:id="i-WkF7vhpEqy8bbTeAQ7GPrY">
            Genom åren har ett flertal iranska diplomater utvisats från Sverige
            eller andra europeiska länder på grund av att de har bedrivit
            spionage- eller terrorverksamhet. Till exempel dömdes den islamiska
            republikens diplomat stationerad i Österrike, Assadollah Assadi,
            till 20 års fängelse för terroristbrott i Belgien år 2021. Utredningen
            mot Assadi visade att han ledde Islamiska republikens underrättelseverksamhet
            för regimens under­rättelseministerium (VAJA) i Europa och att
            han hade besökt Sverige och haft möten med flertalet regimagenter
            här. Detta är en av anledningarna till att den iranska opposi­tionen
            kräver att den islamiska republikens ambassader stängs ner.
          </p>
          <p xml:id="i-VdXSdTdLrcveZ5ezX5BwyP">
            Sverige bör vidta följande åtgärder för att stödja det iranska
            folkets kamp mot den islamistiska regimen samt främja demokrati
            och mänskliga rättigheter i Iran:
          </p>
          <p xml:id="i-M6mthD21XnCUhKf8wtsknm">
            Uttala stöd för det iranska folkets frihetskamp och deras strävan
            för ett regimbyte
          </p>
          <p xml:id="i-Qpr3jDeqea17puEZeoLQ46">
            Stödet kommer dels att uppmärksamma iraniernas frihetskamp internationellt,
            dels att sända en tydlig signal till regimen i Iran att den inte
            längre har världssamfundets stöd.
          </p>
          <p xml:id="i-Kn9keCgy8rQmJ5VuCC6yiH">
            Införa sanktioner mot regimens ledare, Ali Khamenei, och alla
            som arbetar vid hans kansli (beyt-e rahbari) för brott mot mänskliga
            rättigheter
          </p>
          <p xml:id="i-WT8Zb93aDMHviy6RmmNzvw">
            Ali Khamenei är en tyrann och därför bör samma typ av sanktioner
            som EU har infört mot Rysslands Vladimir Putin också införas mot
            Khamenei. Alla de som arbetar för Khamenei på hans kansli är också
            delaktiga i de allvarliga brott mot mänskliga rättig­heter som
            regimen i Iran dagligen gör sig skyldig till, och de bör därför
            också bli föremål för sanktioner. Sanktionerna bör bland annat
            innefatta att nämnda individers tillgångar och medel utanför Iran
            fryses.
          </p>
          <p xml:id="i-DBaZ35dzTUT4UsmzYDzpH4">
            Införa sanktioner mot regimens president, Ebrahim Raisi, och
            hela regeringen
          </p>
          <p xml:id="i-Uq3KqZo8XnY5tverBBmjS6">
            Som president är Ebrahim Raisi, liksom Ali Khamenei, ansvarig
            för brott mot mänsk­liga rättigheter i Iran. Presidenten och hans
            regering verkställer den politik som medför att den islamiska
            republiken kan fortsätta sitt politiska, sociala, religiösa och
            ekonomiska förtryck av det iranska folket. Sanktionerna bör bland
            annat innefatta att nämnda indivi­ders tillgångar och medel utanför
            Iran fryses.
          </p>
          <p xml:id="i-QDhEvJ3Fk9tHrGCbRWtmfF">
            Införa sanktioner även mot regimelitens närmaste familjemedlemmar
          </p>
          <p xml:id="i-LHBJSXsQPvggHTpKSwKXqs">
            Att införa sanktioner mot regimeliten som Ali Khamenei, Ebrahim
            Raisi och regeringen i dess helhet är mycket viktigt. Emellertid
            måste dessa sanktioner utökas för att även inkludera dessa individers
            och regimelitens närmaste familjemedlemmar, den islamiska republikens
            oligarker. Att enbart sanktionera en individ tillhörande styret
            i Iran hindrar förstås inte hans eller hennes barns eller övriga
            familjemedlemmars fortsatta invester­ingar eller lyxliv utanför
            Iran.
          </p>
          <p xml:id="i-2gaD9QYBo7STMySkanKTKZ">
            Införa sanktioner mot regimens förtryckarapparat, inklusive underrättelseministeriet,
            revolutionsgardet och polisen
          </p>
          <p xml:id="i-NTdPcPW3MkE2vS3YNm8t7t">
            Dessa tre organisationer har en stor roll i det förtryck som
            har pågått i Iran de senaste fyra decennierna. Delar av dessa
            organisationer är redan föremål för sanktioner, men det är viktigt
            att sanktioner införs mot organisationerna i deras helhet för
            att kunna begränsa deras aktiviteter inom och utanför Irans gränser.
          </p>
          <p xml:id="i-4RPiYS83iPcdmidVvPL4iw">
            Införa handelssanktioner mot Iran
          </p>
          <p xml:id="i-UHoeipj9yfjPfS76jhhwHw">
            Mullornas regim styr Irans ekonomi. All form av handel med regimen
            konsoliderar regimens makt. Resurserna används också för att finansiera
            terrorism och krig interna­tionellt. Forskning visar att handel
            med regimen under perioden 1980–2006 på intet sätt bidragit till
            demokrati eller öppenhet i Iran.
            <ref target="i-7Vfa2NnzRPFUVKAMKEyxXB">
              [1]
            </ref>
          </p>
          <p xml:id="i-2FsKFKww9nGi2U3cXHRPdA">
            Bryta all diplomatisk relation med regimen, inklusive nedstängning
            av regimens ambassad
          </p>
          <p xml:id="i-HQnT3sDLA3vF4NiquAdG5G">
            Utvisning av regimens ambassadör är en tydlig signal till regimen
            att den inte är välkommen i Sverige. Utvisningen av ambassadören
            och regimens diplomater skulle också försvåra regimens arbete
            med att sprida propaganda och desinformation om det som pågår
            i Iran. Nedstängningen av regimens ambassad skulle vidare allvarligt
            störa regimens olagliga underrättelseverksamhet. Som Säkerhetspolisen
            konstaterar använder regimen ofta diplomatposter som täckmantel
            för sina underrättelseofficerare. Ett annat alternativ till att
            helt stänga ned ambassaden och bryta diplomatiska relationer med
            Iran är att kraftigt skala ner på personalen vid den islamiska
            republikens ambassad.
          </p>
          <p xml:id="i-2DSVsp1wyFeWAAhmLpo19Q">
            Verka för att FN tillsätter en kommitté för att utreda och dokumentera
            de brott mot mänskliga rättigheter som regimen begår i Iran
          </p>
          <p xml:id="i-XzXyV929M2XY1LUAtygRQU">
            Syftet med åtgärden är dels att belysa regimens användning av
            våld och brutalitet, dels att i framtiden kunna lagföra de som
            begår dessa brott i Iran.
          </p>
          <p xml:id="i-TNoZ2p1hjdD8Fa7JSFRN5V">
            Utvisa regimelitens barn och iranska medborgare som är regimanhängare
          </p>
          <p xml:id="i-EAxGSwUCzCgHzKfqwXFPtY">
            För det första är det moraliskt förkastligt och ett klandervärt
            beteende att barn till för­tryckare ska kunna leva i frihet och
            lyx i Sverige och andra EU-stater när iranierna i Iran hindras
            från att leva ett fritt och värdigt liv. För det andra utgör regimelitens
            barn och regimanhängare ett nätverk som ofta används av regimens
            underrättelsetjänst för att bedriva olagliga operationer. Utvisningen
            av dessa personer skulle allvarligt störa den spionage- och terroristverksamhet
            som regimen bedriver.
          </p>
          <p xml:id="i-5Kd6KQdhZtAfMpNyr7oFkL">
            I samarbete med it-företag utreda vilka säkra kommunikationskanaler
            som kan tillhandahållas det iranska folket i syfte att kunna kommunicera
            med omvärlden varje gång som regimen begränsar eller stänger ner
            internet och telefonin
          </p>
          <p xml:id="i-TAbkRZuiMj88r7Y9epw1mk">
            Kommunikation är en viktig del av iraniernas frihetskamp. Genom
            att kommunicera med varandra och omvärlden kan de koordinera sina
            aktiviteter samt få omvärlden att höra deras röst och bevittna
            deras kamp. När kommunikationen begränsas eller stängs ner lyckas
            regimen dölja det som inträffar i Iran, inklusive regimens brutala
            vålds­användning.
          </p>
        </div>
        <div type="motSignatures">
          <list>
            <item xml:id="i-6wsE1Qq65GfJW9R7MK6nMw" who="i-PjV5Vqo4cAe2QPui6MKgGm">
              Nima Gholam Ali Pour (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-7Vfa2NnzRPFUVKAMKEyxXB">
              [1] Khoshnood, Arvin (2010). ”The spirit of trade – Internationell
              handel och demokrati i Iran 1980–2006”, Geografiska notiser, nr
              4, s. 158–170.
            </note>
          </noteGrp>
        </div>
      </div>
    </body>
  </text>
</TEI>
