<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-01024">
  <teiHeader>
    <fileDesc>
      <titleStmt>
        <title>En grundskola i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1024 av Patrick Reslow m.fl. (SD)</title>
          <idno type="rdwebb">HA021024</idno>
          <rs type="number">1024</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/HA021024/text</ref>
          <ref type="dokument_url_html">http://data.riksdagen.se/dokument/HA021024</ref>
          <ref type="dokumentstatus_url_xml">http://data.riksdagen.se/dokumentstatus/HA021024</ref>
          <ref type="pdf">http://data.riksdagen.se/fil/D2198461-FBF5-4EE2-AA2A-E49AE0727BBA</ref>
          <ref type="docx">http://data.riksdagen.se/fil/E9389B31-E253-470D-A58C-F4DEDD2DE8C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DfQCZENTNqZdmhKQNP4e5m</idno>
            <name>Anders Alftberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DDP7Zrs8aGFNLFuzxa6tGq" type="signed"/>
        <correspContext corresp="i-DDP7Zrs8aGFNLFuzxa6tGq">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-DfQCZENTNqZdmhKQNP4e5m"/>
        </correspContext>
        <correspAction type="submitted" xml:id="i-MTMcapSQikQ9EjKBVoZmUK">
          <date when="2022-11-22"/>
          <time when="12:20:33"/>
        </correspAction>
        <correspAction type="reviewed" xml:id="i-AaSfCAaNEJ5EHmG3VwaqaF">
          <date when="2022-11-22"/>
          <time when="19:58:31"/>
        </correspAction>
        <correspAction type="referred" xml:id="i-Cw4m5AnfZLxgDgAvWJwEb1">
          <date when="2022-12-01"/>
        </correspAction>
        <correspAction type="assigned" xml:id="i-2ruGYAtg7YUf3R5NTegBmr">
          <date when="2023-08-15"/>
          <time when="10:15:42"/>
        </correspAction>
        <correspContext corresp="i-2ruGYAtg7YUf3R5NTegBmr">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-QG8D2UMZyjxGTjnbsZUtEn"/>
        <correspContext corresp="i-QG8D2UMZyjxGTjnbsZUtEn">
          <ref type="uppgift">2022/23:UbU5</ref>
          <ref type="ref_dok_id">HA01UbU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU5</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7JX3MhhiGFTr27jKXwit1x"/>
        <correspContext corresp="i-7JX3MhhiGFTr27jKXwit1x">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NihtbJCBaRrhPd7P8jWrr5"/>
        <correspContext corresp="i-NihtbJCBaRrhPd7P8jWrr5">
          <ref type="uppgift">2022/23:UbU7</ref>
          <ref type="ref_dok_id">HA01UbU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU7</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5ooZ5frGTnqWUZriVPR9ui"/>
        <correspContext corresp="i-5ooZ5frGTnqWUZriVPR9ui">
          <ref type="uppgift">2022/23:UbU8</ref>
          <ref type="ref_dok_id">HA01UbU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU8</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1024 av Patrick Reslow m.fl. (SD) En grundskola i världsklass</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-AmG7kXkX2DWDDQkVptm7sG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-DUTuc7g6n2L6FfayqYnGqq">
              Riksdagen ställer sig bakom det som anförs i motionen om att
              regeringen i sitt arbete borde beakta värdet av förskoleklassen
              som övergång mellan förskola och grundskola och tillkännager detta
              för regeringen.
            </item>
            <item sortKey="Yrkande 2" xml:id="i-QsEZ9AoDhcFR5uUB4B9Bir">
              Riksdagen ställer sig bakom det som anförs i motionen om att
              regeringen i sitt arbete borde verka för att stärka det svenska
              språket i skolan och tillkännager detta för regeringen.
            </item>
            <item sortKey="Yrkande 3" xml:id="i-XKhAW1pkrfkWVNALCNct9x">
              Riksdagen ställer sig bakom det som anförs i motionen om att
              regeringen i sitt arbete borde överväga att fastställa föräldrars
              ansvar för barnens uppfostran i skollagen och tillkännager detta
              för regeringen.
            </item>
            <item sortKey="Yrkande 4" xml:id="i-EEmNyjxYFqAZ83RJ4VuHJE">
              Riksdagen ställer sig bakom det som anförs i motionen om att
              införa skriftliga ordningsomdömen fr.o.m. årskurs 1 och tillkännager
              detta för regeringen.
            </item>
            <item sortKey="Yrkande 5" xml:id="i-CojgNZwNtwFmBEeuN5gjSb">
              Riksdagen ställer sig bakom det som anförs i motionen om att
              regeringen i sitt arbete för en bättre skola bör överväga en uppdatering
              av läroplanen där modersmålsundervisning, de nationella minoritetsspråken
              undantagna, utmönstras och tillkännager detta för regeringen.
            </item>
            <item sortKey="Yrkande 6" xml:id="i-4zxxF5LrkxyRbNwSuZ3kvS">
              Riksdagen ställer sig bakom det som anförs i motionen om att
              regeringen borde överväga en ordning där elever ska nå målen i
              viktiga kärnämnen innan de fortsätter i nästföljande klass, och
              detta tillkännager riksdagen för regeringen.
            </item>
            <item sortKey="Yrkande 7" xml:id="i-6WiJXtp2Sy4q6ezJYiDno6">
              Riksdagen ställer sig bakom det som anförs i motionen om att
              betyg bör bli obligatoriska fr.o.m. årskurs 4 och tillkännager
              detta för regeringen.
            </item>
            <item sortKey="Yrkande 8" xml:id="i-3ugrLKFjFoA5fz6GFCt4aV">
              Riksdagen ställer sig bakom det som anförs i motionen om att
              betyg ska ges i varje enskilt ämne i grundskolan och tillkännager
              detta för regeringen.
            </item>
            <item sortKey="Yrkande 9" xml:id="i-Ej1mp9QLjftUvQNED7mVgx">
              Riksdagen ställer sig bakom det som anförs i motionen om att
              regeringen borde överväga att dela upp timplanen i matematik årskursvis
              och att nivågruppering i matematik, svenska och engelska bör införas
              fr.o.m. årskurs 7, och detta tillkännager riksdagen för regeringen.
            </item>
            <item sortKey="Yrkande 10" xml:id="i-5vmpef9xsRSjrxzh89PETV">
              Riksdagen ställer sig bakom det som anförs i motionen om att
              införa olovlig frånvaro i betyget och tillkännager detta för regeringen.
            </item>
            <item sortKey="Yrkande 11" xml:id="i-HTP6TEPiUuNQCoAXiRdptD">
              Riksdagen ställer sig bakom det som anförs i motionen om att
              regeringen i sitt arbete borde understryka vikten av den svenska
              kulturen och det svenska kulturarvet och tillkännager detta för
              regeringen.
            </item>
            <item sortKey="Yrkande 12" xml:id="i-9GfKhJG4obkQoNREeXc5Fu">
              Riksdagen ställer sig bakom det som anförs i motionen om att
              regeringen i sitt arbete borde beakta förslagen avseende läxor
              och läxhjälp och tillkännager detta för regeringen.
            </item>
            <item sortKey="Yrkande 13" xml:id="i-8so2HWfxVPqtsqEgFGof19">
              Riksdagen ställer sig bakom det som anförs i motionen om att
              regeringen borde överväga införandet av obligatorisk förberedelseskola
              för nyanlända elever och tillkännager detta för regeringen.
            </item>
            <item sortKey="Yrkande 14" xml:id="i-CqfzeqzDsmKJgUBgjb4waL">
              Riksdagen ställer sig bakom det som anförs i motionen om att
              regeringen borde överväga att möjliggöra daglig fysisk aktivitet
              för elever i anslutning till skolan och tillkännager detta för
              regeringen.
            </item>
            <item sortKey="Yrkande 15" xml:id="i-RY71UaKkTcQRckVrCNXGMx">
              Riksdagen ställer sig bakom det som anförs i motionen om att
              regeringen borde överväga en nationell riktlinje för individanpassad
              skolmat och tillkännager detta för regeringen.
            </item>
            <item sortKey="Yrkande 16" xml:id="i-2kX6Dj5Pzdic6fX8xTWocd">
              Riksdagen ställer sig bakom det som anförs i motionen om att
              regeringen borde överväga tillstånd att på frivillig basis införa
              skoluniform i skolan och tillkännager detta för regeringen.
            </item>
            <item sortKey="Yrkande 17" xml:id="i-ESSLCTDjrBpTReUJv3B9Uq">
              Riksdagen ställer sig bakom det som anförs i motionen om att
              regeringen borde beakta utökad och förtydligad studie- och yrkesvägledning
              och tillkännager detta för regeringen.
            </item>
            <item sortKey="Yrkande 18" xml:id="i-A2JfUq6AFSg62UgMQgLvbb">
              Riksdagen ställer sig bakom det som anförs i motionen om att
              regeringen i sitt arbete borde beakta värdet av att skolan lär
              ut den djupa innebörden av demokrati och respekt för andras åsikter
              samt stimulerar till kritiskt och självständigt tänkande och tillkännager
              detta för regeringen.
            </item>
            <item sortKey="Yrkande 19" xml:id="i-L6xnNweW3iR6ff6hWBFEC7">
              Riksdagen ställer sig bakom det som anförs i motionen om att
              regeringen i sitt arbete borde beakta värdet av att skolan ska
              vara partipolitiskt neutral och tillkännager detta för regeringen.
            </item>
            <item sortKey="Yrkande 20" xml:id="i-JGd5FneW5AwJyQHuGsuWr9">
              Riksdagen ställer sig bakom det som anförs i motionen om att
              regeringen borde överväga rätten till hemundervisning till skydd
              för särskilt sårbara personer vid extraordinära händelser och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-RAwq42MjMG2c4PEzEU8Wtn">
            Motivering
          </head>
          <p xml:id="i-YCboQgJQ1fFS87bsecYD16">
            Skolan är vid sidan av familjen oerhört viktig för barns och
            ungdomars utveckling. Sverigedemokraterna har sedan riksdagsinträdet
            2010 lagt fram och pläderat för en mängd förslag för att vända
            den negativa utveckling som årtionden av skolpolitiska beslut
            och massinvandring bidragit till och återskapa en skola i världsklass.
            Vi har lagt förslag för att stärka elevers kunskaper, ge elever
            och lärare efterlängtad arbetsro samt göra skolan till en trevlig
            och trygg arbetsplats. Vi kan med glädje konstatera att merparten
            av våra förslag som berör återinfört kunskapsfokus och upprätthållande
            av ordning och trygghet och mer därtill nu verkar bli en realitet.
            Skolans utveckling går således mot något nytt och hoppfullt och
            Sverigedemokraterna är en aktiv del i detta.
          </p>
          <p xml:id="i-MP4kUMXZVX93Sq2AXHndjw">
            I Tidöavtalet återfinns gamla sverigedemokratiska käpphästar
            och förslag: fokus på kunskap och bildning, satsning på läroböcker,
            inrättande av en klassikerlista, tidiga stödinsatser, bättre tillgång
            till små undervisningsgrupper för elever som behöver och riktat
            stöd till särbegåvade, uppförandekontrakt mellan skola, elev och
            elevens föräldrar, ökade befogenheter för rektorer och lärare,
            ordningsregler som beslutas av skolans vuxna, förstärkt elevhälsa,
            ökad likvärdighet genom nationella kvalitetskrav och införande
            av en nationell skolpengsnorm, ökad satsning på Skolinspektionen
            och därtill skärpt tillsyn av skolor med konfessionell inriktning
            avseende extremism och islamism, ökade insatser mot hedersrelaterat
            förtryck, flytt av elever som mobbar eller utgör fara och detta
            under längre tid än nuvarande lagstiftning medger, anmälningsplikt
            vid brott på skolan, krav på ekonomisk buffert och skärpt ägarprövning
            för friskolor, avlastning och mer tid för lärare att ägna sig
            åt sitt kärnuppdrag, återinförd undervisnings­skyldighet samt
            höjd lärarstatus genom höjda antagningskrav till lärarutbildningen.
          </p>
          <p xml:id="i-Hi46DnHiRiN4kHgPCUxQAc">
            Arbetet med att återuppbygga en kunskapsfokuserad skola med arbetsro
            och trygghet kommer att kräva både klarsyn och mod. Skolan måste
            därutöver bidra till sammanhållning baserad på svenska normer
            och värderingar i en tid när Sverige, i spåren av massinvandring
            och bejakad mångkultur, har tillåtits slitas isär. I denna kommittémotion
            lyfter vi ytterligare några förslag av vikt för att helheten ska
            bli så gynnsam som möjligt i återskapandet av en svensk grundskola
            i världsklass.
          </p>
          <head type="h2" xml:id="i-Y6jyTjpsQNTZMckhZz1sTk">
            Värdet av förskoleklassen som övergång mellan förskola och grundskola
          </head>
          <p xml:id="i-pWvfDY6mjYmqMb9eJKMCz">
            1. En utredning som presenterades 2021 föreslår att förskoleklassen
            blir nya årskurs 1 från och med hösten 2026 och att barnen ska
            undervisas utifrån samma läroplan som övriga årskurser i grundskolan
            och ges ämnesundervisning. Detta stora fokus på lärande kommer
            att ske på bekostnad av den lek som barn i sexårsåldern behöver.
            Vi vill understryka förskoleklassens unika värde som övergång
            mellan förskola och skola. Lek och lärande står inte mot varandra
            utan lek är en möjlighet för barn att internalisera kunskaper
            och expandera sitt lärande.
          </p>
          <p xml:id="i-DNqveGgYSvtsRH94WVy8go">
            Meriterade forskare befarar att förslaget om tioårig grundskola
            kommer att minska leken väsentligt och hävdar att ingen forskning
            ger stöd för att tidigare skolstart leder till bättre resultat
            senare i livet. I förskoleklassen kan skolmognad avgöras, elevers
            behov av särskilt stöd uppmärksammas och skolstarten skräddarsys
            för att så långt som möjligt passa varje barn. Oavsett om förskoleklassen
            är en egen skolform, eller ingår i en tioårig grundskola, ska
            leken fortsatt stå i centrum och den unika kompetens som pedagoger
            i förskoleklass besitter tas tillvara. Regeringen borde beakta
            förskolans värde som övergång mellan förskola och grundskola i
            sitt fortsatta arbete.
          </p>
          <head type="h2" xml:id="i-N4ExSQxfEXUypm5Uc9G7Qp">
            Betydelsen av svenska språket i skolan
          </head>
          <p xml:id="i-4Zsh6hV1ao5nviu2B2Ngfw">
            2. Samtalsspråket i skolan ska alltid vara svenska under lektionstid
            undantaget språklektioner, skolor för nationella minoriteter samt
            de internationella skolor som av hävd har tillstånd att undervisa
            på andra europeiska språk. Att tala svenska med sina svenska och
            utländska kamrater i skolan är troligen det mest effektiva sättet
            att lära sig god svenska. Förstärkt svenskundervisning ska ges
            till elever med undermåliga svenskkunskaper och resurserna bör
            tas från den nuvarande modersmålsundervisningen. Regeringen borde
            beakta betydelsen av svenska som samtalsspråk i skolan.
          </p>
          <head type="h2" xml:id="i-C5a6u6NKUfBmjNrMXxZU27">
            Föräldrars ansvar för de egna barnens uppfostran
          </head>
          <p xml:id="i-BnrxkbDLQm4qLQMdGJrMMZ">
            3. Ett gott samarbete med föräldrar är mycket viktigt så att
            barnen känner att vuxenvärlden hjälps åt för att ge varje barn
            de bästa förutsättningar. Ansvaret för barns väl och ve flyter
            för mycket idag och behöver tydliggöras så att barn får det de
            behöver. Det är skolans ansvar – och inte föräldrars – att förse
            barn och unga med de kunskaper som behövs så att de står väl rustade
            inför vidare studier eller arbetsmarknad. Det är föräldrars ansvar
            – och inte skolans – att tillse att barn och unga har en god uppfostran
            och uppför sig väl. Föräldrars ansvar för barns uppfostran och
            utveckling omnämns även i barnkonventionens artikel 18.
          </p>
          <p xml:id="i-TeEdr1PwxAQNSmtb3ABKf9">
            Sverigedemokraterna anser att det är viktigt med en tydligare
            uppdelning av ansvarsfördelning och vill att föräldrars ansvar
            för de egna barnens uppfostran ska skrivas in i skollagen. Regeringen
            borde i sitt arbete överväga att fastställa föräldrars ansvar
            för barns uppfostran i skollagen.
          </p>
          <head type="h2" xml:id="i-DVQ5zpz6MRc8acd3sBxuP1">
            Skriftliga ordningsomdömen från och med årskurs 1
          </head>
          <p xml:id="i-43L4KfT6PGdwjQwDnk98Lh">
            4. På senare år har problemen med oordning ökat i skolan och
            många elever upplever att arbetsmiljön brister, vilket inverkar
            mycket negativt på lärandet. Skriftliga ordnings­omdömen bör införas
            från och med årskurs 1. Syftet är att uppmuntra eleven att vara
            ordningsam i skolan och ge vårdnadshavarna adekvat information
            om hur deras barn sköter sig. Frågor som berör barns uppförande
            kan kännas obekväma att ta upp med föräldrar, men med ordningsomdömen
            faller sig detta samtal naturligt. Ytterligare en vinst med skriftliga
            ordningsomdömen är att det går att göra jämförelser över tid av
            huruvida uppförandet förbättras. En god ordning i skolan främjar
            målet om att alla elever ska uppnå kunskapsmålen och få goda resultat
            samt att miljön i skolan ska vara trivsam för alla.
          </p>
          <head type="h2" xml:id="i-MWAXdAUL5mR96Fo4f1FSt6">
            Avskaffa den obligatoriska modersmålsundervisningen
          </head>
          <p xml:id="i-BgZx3pLoTmXJunBpWLeUMD">
            5. I Tidöavtalet fastslås att en utredning ska tillsättas med
            uppgift att se över modersmålsundervisningen i syfte att den inte
            negativt ska påverka integration eller elevens kunskapsutveckling
            i svenska språket, samt att de nationella minoritetsspråkens särställning
            i lagen ska beaktas. Sverigedemokraterna anser att det absolut
            viktigaste är att alla elever snabbast möjligt lär sig tala och
            skriva god svenska. Med stöd av dansk forskning, som visar att
            modersmålsundervisning inte ger positiv effekt för tillägnandet
            av det nya landets språk, anser vi att modersmålsundervisning
            bör avskaffas – vilket Danmark gjorde redan 2006. Nationella minoritetsspråk
            ska naturligtvis vara undantagna. Det står alla fritt att själv
            bekosta modersmålsundervisning utanför ordinarie undervisningstid.
            Regeringen borde i sitt arbete för en bättre skola överväga en
            uppdatering av läroplanen där modersmålsundervisning, de nationella
            minoritetsspråken undantagna, utmönstras.
          </p>
          <head type="h2" xml:id="i-Nmtc566nRK4CJnrTEVaJhX">
            Behov av att gå om en årskurs
          </head>
          <p xml:id="i-fcqfmCsMU2FtjghA6MPDF">
            6. Undervisningen i varje årskurs bygger på de baskunskaper som
            varje elev ska ha förvärvat årskursen innan. Utan en stadig grund
            i skolämnena blir det svårt för en elev att klara undervisningen,
            och eleven riskerar att hamna allt mer efter med följden att vederbörande
            upplever hopplöshet och kanske ger upp. Om rektor inte ser rimliga
            möjligheter att eleven kan klara av nästkommande årskurs behöver
            eleven gå om aktuell årskurs. Rektor gör en samlad bedömning och
            efter samråd med elevens lärare fattar rektor det slutgiltiga
            beslutet om en elevs eventuella behov av att gå om en årskurs.
            Detta beslut ska ske i omsorg om eleven och följa eleven även
            om vederbörande väljer att byta skola. Vid behov av en andra bedömning
            kan eleven tillåtas göra ett kunskapstest. Målsmän ska informeras
            i god tid om att deras barn riskerar att inte godkännas eller
            nå målen. Målsättningen är att elever som inte når upp till betyget
            E idag får bättre möjligheter till detta, samt att betydligt fler
            elever lämnar grundskolan med godkända betyg. Regeringen borde
            därför överväga detta i sitt fortsatta arbete.
          </p>
          <head type="h2" xml:id="i-F6Y8CGNKGiDRMuVYM2sqnj">
            Obligatoriska betyg från och med årskurs 4
          </head>
          <p xml:id="i-KGkYYCHE2Myb4aV5aWbAoV">
            7. Fördelarna med att införa tidiga betyg är flera. Betyg medverkar
            till att höja kunskapsnivån och kvalitetsnivån i skolan, tydliggör
            kunskapsmålen och synliggör elevernas kunskapsutveckling. Betyg
            i relativt tidiga årskurser möjliggör tidig upptäckt av barn i
            behov av stödinsatser, vilket är det enskilt viktigaste argumentet.
            Betyg gör det också möjligt för föräldrarna att få en mer rättvis
            bild av sitt barns kunskapsnivå. De omdömen som ges verbalt till
            elever och föräldrar har i praktiken inte visat sig vara tillräckliga.
          </p>
          <p xml:id="i-TdLcVffCE3Xh1fuEyNAuNx">
            Från och med höstterminen 2021 får rektor besluta att betyg ska
            sättas i årskurs 4. Vi befarar att denna frivillighet leder till
            att betyg kommer att sättas i skolor där elever överlag är studiemotiverade,
            men inte i de skolor där elever behöver införda betyg för höjd
            studiemotivation. Alla elever ska om möjligt ges samma villkor.
            Tydliga utvärderingar ska vara en naturlig del i skolan och betyg
            bör därför vara obligatoriska från årskurs 4.
          </p>
          <head type="h2" xml:id="i-X3ieaynzW4qu4rveCN8J5d">
            Betyg i varje enskilt ämne
          </head>
          <p xml:id="i-Xr8SaEyyXceqGZ71GgtzZC">
            8. Det ska finnas en likvärdighet i betygssättning där samma
            regler och system gäller för alla skolor. Kunskaper ska också
            utvärderas och presenteras så stringent som möjligt. Därför vill
            vi att rektorer inte ska kunna besluta om sammanfattande betyg
            i SO-ämnen (samhällsorienterande ämnen) och NO-ämnen (naturorienterande
            ämnen). Det som gäller nu är att rektorer för skolor som har ämnesövergripande
            undervisning i natur- och samhällsorienterande ämnen kan välja
            att sätta sammanfattande betyg i årskurs sex. Den valfriheten
            ger stora skillnader mellan skolor, vilket medför ojämlikhet och
            svårighet att jämföra förutsättningar och resultat. Om alla elever
            får betyg enligt samma system så har de mer likvärdiga förutsättningar,
            krav på kunskapsinhämtning och att uppvisa inhämtade kunskaper.
            Om betyg ges i varje enskilt ämne så innebär det en fokusering
            på varje specifikt ämne och ett tydliggörande av vad som krävs
            gällande kunskapsinhämt­ningen.
          </p>
          <head type="h2" xml:id="i-C2snLRNRQmEccHf5LW5w3K">
            Årskursvis indelning av timplanen och nivågruppering
          </head>
          <p xml:id="i-8mM5Ckr4afjjjXEXmHnq3S">
            9. Mot bakgrund av matematikens och naturvetenskapens oersättliga
            betydelse för tillgången på ingenjörer är det olyckligt att intresset
            och kunskaperna i matematik och naturvetenskap fallit drastiskt
            sedan 1990-talet. Timplanen i matematik för grundskolan bör delas
            upp årskursvis för att öka möjligheterna att upptäcka elever som
            halkar efter i undervisningen, men också för att tydliggöra vad
            eleverna ska ha lärt sig efter varje årskurs. Med nuvarande undervisning
            riskerar elever med något långsammare inlärning att hamna efter
            i undervisningen och tappa motivationen. Samtidigt riskerar elever
            med snabbare inlärning att tappa motivationen för att de saknar
            utmaningar.
          </p>
          <p xml:id="i-TfHu4Eq9TRbW2nwkQU7pgu">
            En nivågruppering av matematik bör införas med en särskild och
            en allmän nivå från och med årskurs 7. Detsamma gäller ämnena
            svenska och engelska. Nivågrupperingen ska vara flexibel och eleverna
            ska vid behov kunna byta undervisningsnivå. På så vis kan nivågrupperingen
            tjäna som stöd för alla elever. Regeringen borde överväga nivågruppering
            i sitt fortsatta arbete.
          </p>
          <head type="h2" xml:id="i-85NQSme2wbuUKnkEC6rhB9">
            Olovlig frånvaro
          </head>
          <p xml:id="i-Mb2JiKU5AJkbnc2GQLnr43">
            10. För att inhämta kunskap behöver eleverna vara närvarande
            i skolan. Närvaro ska främjas och frånvaro ska åtgärdas och noteras
            i betyget. Även i kommande yrkesliv är det av största vikt att
            vara delaktig och närvarande. Det är därför nödvändigt att det
            lärs in från start i skolan och att åtgärder sätts in på ett tidigt
            stadium vid olovlig frånvaro. Skolverket informerar om att rektorn
            är skyldig att utreda upprepad och längre frånvaro, samt att vårdnadshavare
            ska informeras. Dock ges väldigt lite information om åtgärdande.
            Vårdnadshavare ska omedelbart få information från skolan vid elevens
            frånvaro. Elever med olovlig frånvaro har uppvisat bristande ansvarstagande,
            vilket bör få konsekvenser. Därför är det viktigt att olovlig
            frånvaro framgår av betyget.
          </p>
          <head type="h2" xml:id="i-6wx5Lx6g3xkWeGPmi7w2fP">
            Den svenska kulturen och det svenska kulturarvet
          </head>
          <p xml:id="i-23D4Rm7HaD2LH4UjVpWDXy">
            11. Skolans roll är inte bara att vara kunskapsförmedlare utan
            till stor del också att förmedla en djupgående förståelse och
            acceptans för svensk kultur och svenskt kulturarv. I kulturarvet
            ingår det svenska folkets gemensamma historia, kultur, samhällssystem,
            traditioner, normer, värderingar, språk och religion. Utan goda
            kunskaper om kulturarv, vilket även omfattar medborgaransvar och
            hur vi bör behandla varandra, är det svårt, om inte omöjligt,
            att bli en naturlig del av det svenska samhället. Skolan bör därför
            betona svensk kultur, den kristna etiken och den västerländska
            humanismens centrala betydelse för vårt samhälle, samt Sveriges
            immateriella och materiella kulturarv – det vill säga tidigare
            generationers samlade kunskap och erfarenheter samt bekantskap
            med äldre föremål, fornlämningar, kulturmiljöer och byggnadsverk.
          </p>
          <p xml:id="i-CxZhvAbZN6rbU6kkzmfQUt">
            Undervisningen om svensk kultur och svenskt kulturarv ska följa
            eleven genom hela grundskolan och anpassas till respektive kursplan.
            Regeringen borde beakta detta i arbetet med läroplaner och ämnesplaner.
          </p>
          <head type="h2" xml:id="i-XkMqkBzSACvY4depgxUTX9">
            Läxor och läxhjälp
          </head>
          <p xml:id="i-2LGjWikXRK3jPrrJ6ZbdiA">
            12. Läxor utgör ett naturligt inslag i lärandet och är ett viktigt
            komplement till den schemalagda undervisningen. Det finns en mängd
            läxor som inte kräver stöd av några större förkunskaper eller
            hjälp av förälder så som stavning, glosor, träning på multiplikationstabell,
            utantillinlärning, läsning, välskrivning med mera. Vi vill också
            framhålla att arbetet med läxor kan utgöra kvalitetstid mellan
            barn och föräldrar. Omfattande fusk har uppdagats där aktörer
            har använt erhållna resurser avsedda för läxhjälp till helt andra
            ändamål. Sverigedemokraterna anser att all läxhjälp som bekostas
            med offentliga medel ska ske i skolans lokaler och under rektorns
            ansvar. Regeringen borde beakta dessa aspekter avseende läxor
            och läxhjälp.
          </p>
          <head type="h2" xml:id="i-CtBetfrPSaTH7fgW71amq8">
            Obligatorisk förberedelseskola
          </head>
          <p xml:id="i-B5LPHrhwyxK8JN1oXUXB8r">
            13. Invandrade elever har specifika behov och behöver lära sig
            svenska för att kunna tillgodogöra sig utbildning. Behov finns
            även ofta av grundläggande kunskaper i de övriga ämnen som jämnåriga
            elever redan har. Det finns idag kommuner som har någon typ av
            förberedelseskola eller förberedelseklasser. Att ha möjlighet
            att inrätta detta är inte tillräckligt. Sverigedemokraterna vill
            kraftigt begränsa antalet nyanlända elever, men de som kommer
            bör sättas i obligatorisk förberedelseskola. Denna verksamhet
            ska ligga i egna lokaler, avskild från skolans ordinarie verksamhet.
          </p>
          <p xml:id="i-LWaf2p5H4DmeZbSx4i6Phu">
            Innan överflyttning till ordinarie undervisning ska eleven ha
            godkänt på ett nationellt prov utformat av Skolverket i svenska,
            samhälls- och medborgarkunskap, engelska och matematik för den
            årskurs som ska påbörjas för att säkerställa att eleven kan följa
            med i undervisningen. Elever slussas över från förberedelseskola
            till ordinarie undervisning genom inledande kontakttid i tilltänkt
            klass. På så vis erhålls likvärdig standard i alla kommuner istället
            för det godtycke som råder idag och läraren i den mottagande klassen
            får på så sätt en mer homogen grupp, vilket främjar studiero och
            undervisningskvalitet. Skolverket bör ta fram lämpligt material
            och garantera att denna verksamhet fungerar likvärdigt över hela
            landet och att elever inte överförs till vanliga klasser innan
            de kan följa undervisningen. Sverigedemokraterna vill även att
            svenska 2 avskaffas.
          </p>
          <p xml:id="i-CNWAbHuuLE4z1s9bv6QUKs">
            Vårt förslag om förberedelseskolor bygger i stora stycken på
            befintlig personal. I och med att vi vill avskaffa modersmålsundervisningen
            kan modersmålslärare i stället erbjudas arbete i förberedelseskolan
            tillsammans med behöriga lärare. Förberedelse­skolan kan hysa
            såväl förberedelseklasser som kompletterande stödundervisning.
            Efter skoldagen förblir förberedelseskolan tillgänglig för de
            överflyttade elever som känner att de behöver extra stöd med det
            egna språket som referens. På så vis kommer överflyttade elever
            också i kontakt med nyanlända elever och blir en inspirationskälla
            för dem. Denna form av förberedelseskola gynnar både elever i
            den ordinarie skolan och nyinvandrade elever eftersom de nyanlända
            rustas för ordinarie undervisning innan de blir del av den. Regeringen
            borde i sitt arbete överväga att införa obligatorisk förberedelseskola.
          </p>
          <head type="h2" xml:id="i-DyxNM3meekFmkuUiJz76sv">
            Daglig fysisk aktivitet för elever
          </head>
          <p xml:id="i-Frm7ief4Yt43fKgEWmkfPi">
            14. Den senaste Pep-rapporten från 2022 visar att 2 av 10 barn
            och ungdomar når daglig rekommendation om fysisk aktivitet och
            att dessa barn upplever mindre psykisk ohälsa. Sverigedemokraterna
            har under lång tid drivit frågan om utökad idrottsundervisning
            och vill poängtera värdet av daglig fysisk aktivitet för barns
            och ungas välmående. Detta kan ske utanför lektionstid i anslutning
            till skolan och genom olika typer av samverkans­projekt. Ett bra
            exempel är det så kallade Bunkefloprojektet som startade hösten
            1999 som ett samverkansprojekt mellan skola, idrottsföreningar
            och forskning. Projektet visade att barn och ungdomar som fick
            en timmes fysisk aktivitet varje dag även förbättrade sina studieresultat.
            Störst var skillnaden för pojkarna.
          </p>
          <p xml:id="i-EAwi9Jj3Uz5kpzBKQRPjKe">
            Idrottsundervisningen bör vara organiserad så att den stimulerar
            till rörlighet och motion, mer än tävling och prestation. Forskning
            inom fysiologi har visat att ökad fysisk rörlighet är bra för
            hjärnan och hjärtat, ger bättre koncentrations- och inlärnings­förmåga,
            ökat välbefinnande, stärkt självförtroende samt ökad social förmåga.
            Daglig fysisk aktivitet kan naturligtvis även begränsa ökningen
            av barnfetma. Regeringen borde därför överväga riktlinjer om daglig
            fysisk aktivitet under eller i anslutning till skoldagen.
          </p>
          <head type="h2" xml:id="i-MpzzQQjeYKG2CRyw6eruKJ">
            Nationell riktlinje för individanpassad skolmat
          </head>
          <p xml:id="i-5Y7481VaHmJawATGFjs8Hh">
            15. Andelen elever som begär specialkost har ökat markant visar
            en enkätundersökning som presenterades i DN 2020. Hela 83 procent
            av de 171 av landets 290 kommuner som svarade angav att andelen
            elever som vill ha specialkost – till stor del av religiösa och
            kulturella skäl – har ökat kraftigt i grundskolan. Skolor kan
            få servera mängder av varianter av en och samma lunchrätt och
            situationen håller på att bli ohållbar.
          </p>
          <p xml:id="i-H4CXEGkzhaCCbERss8u88P">
            Sverige är ett av tre länder i världen som erbjuder gratis fullödig
            skolmat för alla. Varje dag serveras omkring 1,4 miljoner skolmåltider.
            Andelen elever med specialkost beräknas vara 14,5 procent i genomsnitt.
            En specialkostportion är dubbelt så dyr som en ordinarie matportion
            avseende själva livsmedelskostnaden, men räknas alla kostnader
            in beräknas specialkosten vara tre gånger så dyr. Kommunerna får
            inga extra pengar till specialkost, och ju mer pengar som läggs
            på individanpassade måltider, desto mindre blir det till övrig
            mat. Ska vårt land kunna fortsätta tillhöra de ytterst få länder
            som erbjuder gratis skolmat krävs nationella riktlinjer. Dessa
            riktlinjer ska omfatta kravet att dagligen tillhandahålla en kötträtt,
            en vegetarisk rätt samt specialkost till de elever som kan styrka
            medicinska skäl med läkarintyg. All mat ska i möjligaste mån vara
            härproducerad, allt kött ska vara producerat i enlighet med svensk
            djurlagstiftning och all mat ska serveras enligt tallriksmodellen.
            Specialkost på grund av religiösa eller kulturella skäl ska inte
            erbjudas, utan dessa elever kan äta det vegetariska alternativet.
            Regeringen borde i sitt arbete överväga nationella riktlinjer
            för individanpassad skolmat.
          </p>
          <head type="h2" xml:id="i-Uw2trAJr8M3wnC15fuRHbb">
            Skoluniform på frivillig basis
          </head>
          <p xml:id="i-JzCeQDwbUi2YrdMLbier3V">
            16. Fördelarna med konform klädsel är flera. Skoluniform gör
            det lättare att identifiera elever som inte hör hemma på skolan,
            och den hets som förekommer när det gäller att klä sig snyggast
            eller enligt senaste mode minskar. En gemensam klädsel bidrar
            även starkt till att eleverna känner stolthet och samhörighet
            med den skola de går på. Enhetlig klädsel bör införas på frivillig
            basis i det svenska skolsystemet, vilket innebär att enskilda
            kommuner får fatta beslut om enhetlig klädsel och vilken finansieringsmodell
            som ska tillämpas. Ingen enskild kommun ska kunna förbjuda någon
            friskola i kommunen att använda enhetlig klädsel. Möjligheten
            att införa skoluniform bör skrivas in i skollagen. Regeringen
            borde i sitt arbete överväga möjligheten att införa skoluniform
            på frivillig basis.
          </p>
          <head type="h2" xml:id="i-DWUBZLodDJfHWX9ND4CPxv">
            Utökad och förtydligad studievägledning
          </head>
          <p xml:id="i-LHWoAsnYdBU6ePqvdYMni2">
            17. Studie- och yrkesvägledningen bör stärkas och effektiviseras
            i grundskolan. Det är viktigt att elever hittar rätt i valen av
            vidareutbildning till framtida yrkesväg och att de i möjligaste
            mån lämnar skolan med goda utsikter på arbetsmarknaden. Det bör
            på sikt införas ett tak för hur många elever en studie- och yrkesvägledare
            har ansvar för. Studie- och yrkesvägledarnas roll och ansvar behöver
            förtydligas och samordnas, kompetensutveckling behöver möjliggöras,
            digitalt vägledningsstöd behöver utvecklas och karriärvägledningsperspektivet
            behöver förstärkas i olika skolämnen. I högstadiet bör varje elev
            utföra en veckas obligatorisk prao där ett omdöme ges som bifogas
            slutbetyget.
          </p>
          <p xml:id="i-CPRFr65eNT27Py3hPyXUuh">
            Lärare och övrig personal bör visa engagemang kring målet med
            skoltiden – att lära sig saker, forma sin framtid och erhålla
            ett yrke. Samtal om framtiden ska vara ett naturligt inslag i
            utbildningen från första klass och studie- och yrkesvägledaren
            ska introduceras redan i tidiga årskurser genom besök och samtal
            kring vilka fantastiska möjligheter det finns. Elever bör ges
            möjlighet till kontinuerliga möten med yrkes­verksamma och arbetsliv
            under grundskolans årskurser i mellan- och högstadiet. Skolverket
            ska bistå med kontinuerlig statistik kring arbetsmarknadsutsikter
            och livslön, vilket studie- och yrkesvägledningen ska förmedla
            till högstadieeleverna. Skolor eller aktuell kommun kan till exempel
            anordna minimässor där eleverna får träffa olika arbetsgivare
            och branscher som inspirerar till ett framtida yrkesliv. Regeringen
            borde i sitt arbete beakta en förbättrad studie- och yrkesvägledning.
          </p>
          <head type="h2" xml:id="i-J5nfAHGycDcLiBcBGP74T4">
            Demokrati och respekt samt kritiskt och självständigt tänkande
          </head>
          <p xml:id="i-WZhYq2vzF9ZP3womM7vfCE">
            18. Skolan ska lära ut den djupa innebörden av demokrati och
            respekt för andras åsikter samt stimulera och uppmuntra till kritiskt
            och självständigt tänkande. Vidare bör etik och moral betonas
            mer än i dag så att eleverna lär sig kamratanda, ärlighet, samarbete
            och visad hänsyn. I enlighet med detta ska skrivningarna om diskriminering
            i Lgr 22 ändras. I nuvarande text står: ”Ingen ska i skolan utsättas
            för diskriminering som har samband med kön, etnisk tillhörighet,
            religion eller annan trosuppfattning, köns­överskridande identitet
            eller uttryck, sexuell läggning, ålder eller funktionsnedsättning
            eller för annan kränkande behandling.” Självfallet ska politisk
            åskådning och politisk partitillhörighet inte heller utgöra grund
            för diskriminering och därför föras in i läroplanen. Regeringen
            borde beakta detta i sitt fortsatta arbete.
          </p>
          <head type="h2" xml:id="i-R3mKRjnz5Mf3hfzRmB4BM6">
            Svenska skolan ska vara partipolitiskt neutral
          </head>
          <p xml:id="i-MLFsyLSD2RF9bebDbMLStr">
            19. Under senare år har det framkommit att lärare under lektionstid
            tagit partipolitisk ställning. Skolan ska vara neutral och vara
            tydlig med att sådant beteende inte får förekomma. Det ska föras
            in i gällande läroplan samt i skollagen att partipolitisk propaganda
            inte får förekomma under skoltid av skolpersonal. I första hand
            bör varning ges till den som på detta sätt bryter mot de demokratiska
            spelreglerna. Entledigande ska bli aktuellt om partipolitiskt
            ställningstagande fortsatt görs trots varning. Lärarna ska förväntas
            uttrycka sig så pass neutralt att eleverna inte ska kunna ana
            vederbörandes partipolitiska preferenser. Regeringen borde beakta
            detta i sitt fortsatta arbete.
          </p>
          <head type="h2" xml:id="i-6S2RTjdJkjMgxsF7q4GHY7">
            Hemundervisning vid extraordinära händelser
          </head>
          <p xml:id="i-JcRJSwRpDD2NufyNEHHEJw">
            20. Coronapandemin innebar många prövningar för både samhälle
            och skolväsende. Det är mycket viktigt att ha en bättre förberedelse
            inför dylika oförutsägbara extraordinära händelser framgent. När
            befolkningen ställs inför allvarliga hot behöver skolan kunna
            erbjuda flexibilitet för de individer som anses särskilt sårbara.
            Elever som själva tillhör riskgrupp, eller vars föräldrar tillhör
            riskgrupp, bör ha rätt till undervisning och fullföljd skolplikt
            hemifrån. Detta skulle vara ett avgränsat undantag från den i
            övrigt gällande skolplikten och endast gälla under en begränsad
            tid. Regeringen borde i sitt arbete överväga möjligheten till
            hemundervisning för extra sårbara elever vid extraordinära händelser.
          </p>
        </div>
        <div type="motSignatures">
          <list>
            <item xml:id="i-5LFX2amKJK9peWcpQpkZ1F">
              Patrick Reslow (SD)
            </item>
            <item xml:id="i-DNvHBuYJCwg2G9i8wyijc8">
              Robert Stenkvist (SD)
            </item>
            <item xml:id="i-GEr2KJbE3gXVWsA3PCNsHH">
              Jörgen Grubb (SD)
            </item>
            <item xml:id="i-JTNWdXQ7781UwBBajw1szu">
              Anders Alftberg (SD)
            </item>
          </list>
        </div>
      </div>
    </body>
  </text>
</TEI>
