<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00404">
  <teiHeader>
    <fileDesc>
      <titleStmt>
        <title>Ansvarsfull associationsrätt</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:404 av Mikael Eskilandersson m.fl. (SD)</title>
          <idno type="rdwebb">HB02404</idno>
          <rs type="number">404</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02404/text</ref>
          <ref type="dokument_url_html">https://data.riksdagen.se/dokument/HB02404</ref>
          <ref type="dokumentstatus_url_xml">https://data.riksdagen.se/dokumentstatus/HB02404</ref>
          <ref type="pdf">https://data.riksdagen.se/fil/31B055B0-9624-456F-9008-E3F98D43EAFA</ref>
          <ref type="docx">https://data.riksdagen.se/fil/9FD93ED2-CD10-4173-8FD2-6B65E414B7C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-42VtUdM8YmJoMcYC8A2UUA" type="signed"/>
        <correspContext corresp="i-42VtUdM8YmJoMcYC8A2UUA">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction type="submitted" xml:id="i-UZ2tTRGQQmjrK9r13Naoac">
          <date when="2023-09-29"/>
          <time when="14:56:05"/>
        </correspAction>
        <correspAction type="reviewed" xml:id="i-JLD8J8FPF5X5KYne2Sptxa">
          <date when="2023-09-29"/>
          <time when="17:31:43"/>
        </correspAction>
        <correspAction type="referred" xml:id="i-BKHWRgxkKZJk5tEMP1XH11">
          <date when="2023-10-17"/>
        </correspAction>
        <correspAction type="assigned" xml:id="i-AcUH7Xi8YQaMV9WQ3w2nHD">
          <date when="2024-04-10"/>
          <time when="16:22:39"/>
        </correspAction>
        <correspContext corresp="i-AcUH7Xi8YQaMV9WQ3w2nHD">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-DYP7vyFAwH3EUnt48GCyMK"/>
        <correspContext corresp="i-DYP7vyFAwH3EUnt48GCyMK">
          <ref type="uppgift">2023/24:CU14</ref>
          <ref type="ref_dok_id">HB01CU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU14</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8XpgpvsMvM5ZrVQbtRDoqE"/>
        <correspContext corresp="i-8XpgpvsMvM5ZrVQbtRDoqE">
          <ref type="uppgift">2023/24:NU10</ref>
          <ref type="ref_dok_id">HB01NU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU10</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:404 av Mikael Eskilandersson m.fl. (SD) Ansvarsfull associationsrätt</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-GdaFuA1c7Bn3Wynk5jeQmX">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-YHWy4SXAhsajxS7Vxo4ENU">
              Riksdagen ställer sig bakom det som anförs i motionen om att
              arbeta inriktat och systematiskt med regelförenkling för företag
              och tillkännager detta för regeringen.
            </item>
            <item sortKey="Yrkande 2" xml:id="i-9H7d5nMWRvHiGhcJ9mSyMk">
              Riksdagen ställer sig bakom det som anförs i motionen om att
              i enlighet med motionen utreda ett optimalt krav för kapital i
              aktiebolag, med avseende på likvidation, med hänsyn till att det
              införts lägre krav på aktiekapital för att bilda aktiebolag, och
              detta tillkännager riksdagen för regeringen.
            </item>
            <item sortKey="Yrkande 3" xml:id="i-YG2pdHVshDSXKtp2kms4Jt">
              Riksdagen ställer sig bakom det som anförs i motionen om hur
              ökande krav på aktiekapital över tid, med avseende på likvidation,
              ska fungera i Sverige och tillkännager detta för regeringen.
            </item>
            <item sortKey="Yrkande 4" xml:id="i-3ZeqmgGrPGRgpDuj1RSd7y">
              Riksdagen ställer sig bakom det som anförs i motionen om att
              inga företag ska tvingas kvotera sina styrelser eller sina anställda
              och tillkännager detta för regeringen.
            </item>
            <item sortKey="Yrkande 5" xml:id="i-H5jbaC264jmztkUWm2eMAs">
              Riksdagen ställer sig bakom det som anförs i motionen om att
              så långt det är möjligt ta bort den mångfaldsredovisning som påtvingas
              företag, och detta tillkännager riksdagen för regeringen.
            </item>
            <item sortKey="Yrkande 6" xml:id="i-9oZzaKNt56guPwNwBPAV5e">
              Riksdagen ställer sig bakom det som anförs i motionen om att
              inom EU verka för att mångfaldsredovisning för företag ska tas
              bort och tillkännager detta för regeringen.
            </item>
            <item sortKey="Yrkande 7" xml:id="i-6kthWzwhNGf5ZmEkgTjXD7">
              Riksdagen ställer sig bakom det som anförs i motionen om att
              undersöka och redovisa i vilken mån kraven på hållbarhetsredovisning
              resulterar i konkret nytta samt konsekvenserna av den ökade administrationen
              och kostnaderna det medför för företagen och tillkännager detta
              för regeringen.
            </item>
            <item sortKey="Yrkande 8" xml:id="i-6Bxf4sAm78kP7DFosDVGTn">
              Riksdagen ställer sig bakom det som anförs i motionen om nolltolerans
              mot bolagsmålvakter och tillkännager detta för regeringen.
            </item>
            <item sortKey="Yrkande 9" xml:id="i-HN2YQ7ZFP18aXUgBXWvDrt">
              Riksdagen ställer sig bakom det som anförs i motionen om att
              följa upp metodiken som används för motverkande av bolagsmålvakter
              och tillkännager detta för regeringen.
            </item>
            <item sortKey="Yrkande 10" xml:id="i-MuBBgSjbHowNTfeXpzYfwv">
              Riksdagen ställer sig bakom det som anförs i motionen om att
              verka för förändrad lagstiftning så att Bolagsverket ska ha möjlighet
              att vid registrering neka näringsverksamhet för misstänkta bolagsmålvakter
              och tillkännager detta för regeringen.
            </item>
            <item sortKey="Yrkande 11" xml:id="i-QBnie9YBMdKNRAaxrAWjHq">
              Riksdagen ställer sig bakom det som anförs i motionen om att
              möjliggöra direkt överföring av räkenskapsinformation som tagits
              emot på papper till elektronisk form och tillkännager detta för
              regeringen.
            </item>
            <item sortKey="Yrkande 12" xml:id="i-MxMQwkZZ2wh5f6J8YbW9qC">
              Riksdagen ställer sig bakom det som anförs i motionen om att
              möjliggöra digital arkivering som inte behöver ha geografisk plats
              i Sverige, så att krav i stället ställs på att kunna uppvisa bokföringen
              vid revisorers och myndigheters förfrågan, och detta tillkännager
              riksdagen för regeringen.
            </item>
            <item sortKey="Yrkande 13" xml:id="i-FocxXQ1cUDK5CsgEw392kP">
              Riksdagen ställer sig bakom det som anförs i motionen om att
              skapa separata regler för årsbokslut i bokföringslagen och tillkännager
              detta för regeringen.
            </item>
          </list>
        </div>
        <div type="motContent">
          <head type="h2" xml:id="i-VQGYUcd2KVxdFh8zmJTrt9">
            Regelförenkling för att gynna företagande och näringslivsutveckling
          </head>
          <p xml:id="i-CeuMd5ovriHUeKAXRYYFGn">
            Näringsliv och företagande behöver stärkas. Flera möjligheter
            bör ses över för att underlätta och förebygga hinder i regelverk,
            processer och myndigheters handläggning, för att starta, driva
            och utveckla verksamhet. Det är inte minst viktigt i tider av
            osäkerhet och förvärrad lågkonjunktur. Det är företagen som ger
            arbetstillfällen och medverkar till att kunna bygga välfärd.
          </p>
          <p xml:id="i-HrPrMeF8ApayLgNPNFwVL5">
            Viktigt är förstärkning av det regeringsknutna regelförbättringsarbetet,
            systematiser­ing av detta och myndigheternas regelförbättringsarbete.
            Sverigedemokraterna driver flera förslag som gäller förbättring
            av regler och processer för företag, i kommitté­motionen Mindre
            betungande regler och byråkrati för svenska företag.
          </p>
          <p xml:id="i-W1rRo5fabYqWRjBnuSxYxF">
            På flera olika sakområden är kommuners och myndigheters handläggningstider
            varierande och tar alltför lång tid och processer är omständliga.
            Man bör se över former för att generellt korta ner handläggningstider
            och administrativa kostnader samt att en generell gräns sätts.
            Administration och byråkrati bör minimeras. Rättssäkerheten skulle
            då också öka. Näringslivets Regelnämnd har exempelvis pekat på
            att handläggnings­tider, administrativa avgifter för bygglov samt
            även tolkning av regler varierar stort i olika kommuner. Effekter
            av det är ojämlika förhållanden för byggbolag vilket ger vissa
            bolag i vissa kommuner högre byggkostnader och mer långdragna
            byggprocesser samt att det påverkar konkurrensen och rättsosäkerheten.
          </p>
          <head type="h2" xml:id="i-49H6RG5UEhkbVHyG8h26Vb">
            Aktiekapital och bolagsformer
          </head>
          <p xml:id="i-7Z4dE6GpwWnMERcR52bx1d">
            Kravet på aktiekapital har sänkts. Det lägsta tillåtna aktiekapitalet
            i privata aktiebolag är sänkt från tidigare 50 000 kronor till
            25 000 kronor. Ändringen i aktiebolagslagen trädde ikraft den
            första januari 2020 med anledning av proposition 2019/20:21. Syftet
            med ändringen skulle vara att aktiebolagsformen blir mer tillgänglig
            för den som driver eller vill starta ett företag och främjande
            av företagande. Ändringen hade sin grund i januariavtalet, den
            sakpolitiska överenskommelsen mellan Socialdemokraterna, Centerpartiet,
            Liberalerna och Miljöpartiet.
          </p>
          <p xml:id="i-HUjTJpAPXbZy7gvYodtnFW">
            Sverigedemokraterna anser att en sänkning av kapitalkravet i
            grunden är bra för att fler ska kunna bilda aktiebolag, men det
            krävs fler åtgärder om det ska bli en lyckad reform. Det finns
            ett stort behov av ytterligare utredning och av fler och mer djupgående
            förändringar av regelverket än att enbart sänka aktiekapitalet.
          </p>
          <p xml:id="i-FJ9NCu1CgF9fpkmRDkzqdD">
            Ett system med en nivå för startkapital och en högre nivå för
            aktiekapital och likvidation förekommer i många länder och borde
            kunna tjäna som inspiration och utgöra utgångspunkten för en utredning.
            I det danska systemet finns begränsningar för bolags möjligheter
            att besluta om utdelning till dess att de är fullvärdiga aktiebolag
            med ett högre aktiekapital. Sverige kan hämta inspiration från
            Danmark och ta fram bättre ändamålsenliga regler för aktiebolag.
          </p>
          <p xml:id="i-21z1L5QCRdmAZsbqjgPkAi">
            Det är viktigt att begreppet aktiebolag inte blir alltför urvattnat
            genom att värdet på bolagen blir för lågt. Det bör finnas ett
            egenvärde i aktiebolag, men samtidigt ska inte hindren vara för
            stora för att starta nya bolag. En alternativ lösning på denna
            avvägning är att å ena sidan kombinera en ny förenklad bolagsform
            och å andra sidan en optimerad nivå för när kontrollbalansräkning
            ska genomföras och när likvidation i aktiebolag ska träda in.
            Istället för ett lågt startkapital kan aktiebolag kompletteras
            med en enkel bolagsform som ska vara lämplig för uppstart och
            mikroföretagande utan en kapital­insats. Med utgångspunkt i enskild
            näringsverksamhet ska det utredas hur en sådan bolagsform med
            minimala hinder för uppstart av företag skulle kunna se ut.
          </p>
          <p xml:id="i-Mvom3dMmd1Gt5DwNA4XgzJ">
            Med tanke på att en sänkning av startkapitalet för aktiebolag
            kan leda till likvidationsproblem bör en ny utredning tillsättas.
            Det ska utredas vad som utgör ett optimalt startkapital, aktiekapital
            vid företagets start, för aktiebolag ur likvidations­hänseende,
            och här åsyftas aktiekapitalets storlek i förhållande till när
            företaget ska försättas i konkurs. Aktiekapitalet bör höjas efter
            en tid som en ökad buffertvall mot likvidation. Utredningen bör
            undersöka vilken nivå för ett förhöjt aktiekapital efter en viss
            tid som skulle vara optimal.
          </p>
          <head type="h2" xml:id="i-U1AvsErvYaVW2izVxZYPaM">
            Kvotering och mångfaldsredovisning
          </head>
          <p xml:id="i-Pyswnc8dMe87oBsjL6fLCY">
            Det finns experter som argumenterar för frivillighet framför
            kvotering. I en magisteruppsats har man kommit fram till att bolag
            som når jämställdhet under frivillighet har högre avkastning,
            fler styrelsemöten och högre ledamotsnärvaro. Dessutom finns indikationer
            på att den frivilliga vägen har mer positiva effekter på bolag,
            styrelse och individers möjligheter än vad som uppnås genom kvotering.
          </p>
          <p xml:id="i-3kqWWcAHkxsqrDhHkMPGZg">
            Företag med minst 250 anställda har från och med år 2017 ålagts
            att göra mångfaldsredovisningar, där bland annat arbetet med mänskliga
            rättigheter, mångfald, sociala frågor, personal och jämställdhet
            ska redovisas. Detta bygger på proposition 2015/16:193 Företagens
            rapportering om hållbarhet och mångfaldspolicy, vars innehåll
            följer ett EU-direktiv. Ärendet behandlades i riksdagen i betänkandet
            Företagens rapportering om hållbarhet och mångfaldspolicy (bet.
            2016/17:CU2). Mångfalds­redovisningar innehåller högst privata
            uppgifter om anställda och styrelseledamöter. Det handlar bland
            annat om att kartlägga människors kön, bakgrund och födelseland.
          </p>
          <p xml:id="i-SXwTcLFFFXrS4EdDSvAFrj">
            De företag som vill bör ha rätt att bortse från att kartlägga
            sådana privata och ibland kränkande uppgifter om sina anställda
            och bör istället kunna koncentrera sig på det som är viktigt för
            företagets verksamhet. Det viktiga bör vara att ha kompetenta
            arbets­kamrater som kompletterar varandra på ett utvecklande sätt,
            oavsett kön, ursprung eller födelseland. De krav på redovisningar
            av så kallad mångfald som tidigare har införts är kontraproduktiva
            för att uppnå fullständig jämställdhet.
          </p>
          <p xml:id="i-54KkxhvSq4gWjDvR525uNj">
            Företag bör arbeta med avpersonifierade ansökningar där ovidkommande
            uppgifter sorterats bort för att säkerställa en likvärdig rekrytering
            för alla. Även de efterfrågade kvalifikationerna bör vara genomtänkta
            och utformade på ett sätt så att de inte uppenbart missgynnar
            människor på grund av ovidkommande privata förutsättningar. Avpersonifierade
            ansökningar är också ett mycket effektivt sätt att få bort risker
            för jäv och annan otillbörlig påverkan. För detta kan det vara
            bra om staten och andra offentliga arbetsgivare uppdrar åt en
            lämplig myndighet att ta fram riktlinjer för hur avpersoni­fierade
            ansökningar kan fungera. Staten bör använda sig av avpersonifierade
            ansökningar vid alla sina anställningar.
          </p>
          <p xml:id="i-Eb5PC7Ep3sSQqsvkctTHQA">
            Då bolagsstyrelser tillsätts och ägarna har ett övergripande
            ansvar för att aktiebolag ska fungera på bästa sätt, ska inte
            aktieägarna tvingas tillsätta personer i sina styrelser på grund
            av ovidkommande personliga uppgifter som kön, ursprung eller liknande.
            Därför motsätter vi oss all form av kvotering efter kön eller
            ursprung.
          </p>
          <head type="h2" xml:id="i-3mwiG7TLYBQmA43voHaueZ">
            Effekterna av kraven på hållbarhetsredovisning
          </head>
          <p xml:id="i-L4ZJyuBiHGcLBUjza7ZiXy">
            Lagen om obligatorisk hållbarhetsredovisning har funnits i fyra
            år. Kravet kom från ett EU-direktiv, men Sverige valde att gå
            längre än EU:s krav. Det innebär att fler företag i Sverige omfattas
            än vad som var ett måste. Det handlade 2022 om cirka 1 600 företag.
            Lagstiftningen saknar precisa krav, vilket ger oklarheter i hållbarhetsredovisningarna.
            Dessutom är det generella trycket högt på företagen, vilket gör
            att de lägger stora resurser på att leva upp till samhällets klimatförväntningar.
            Detta framgår i en gransk­ning av ett antal fastighetsbolags hållbarhetsredovisningar
            som Fastighetsnytt genom­fört 2022. Där nämns att det förekommer
            kreativ bokföring och inkopierad text.
          </p>
          <p xml:id="i-TVDQ481398yGBmjwS2yPXA">
            Det finns flera problem med detta. Centralt är att det uppstår
            frågetecken angående huruvida konkret nytta och faktisk klimat-
            och miljöförbättring sker överlag. Dessutom ställer man sig frågan
            om den omfattande rapporteringen i sig gagnar någon. Det måste
            kosta både företagen och kontrollanterna mycket att få fram och
            granska denna hållbarhetsrapportering.
          </p>
          <p xml:id="i-Jf8Q75UvhbhxLuDUrJUUyu">
            Vi i Sverigedemokraterna motsatte oss Sveriges överimplementering
            av EU:s krav på hållbarhetsredovisning. Nu går omfattande resurser
            till att hållbarhetsredovisa utan resultat men med ökad belastning.
          </p>
          <p xml:id="i-47UiCWChyTaGKzQNWNsnsi">
            Utredningen Nya regler om hållbarhetsredovisning SOU 2023:35
            publicerades i juni 2023. Där lyfts nyttan, även för företag,
            med hållbarhetsrapportering fram. Där tas det nya EU-direktivet
            om hållbarhetsredovisning upp. Det ersätter det tidigare direktivet
            om vissa stora företags tillhandahållande av icke-finansiell information
            och upplysningar om mångfaldspolicy. De nya reglerna, som anknyter
            till globala standarder, lägger ett större ansvar på företagen
            för deras inverkan på samhället och miljön. Resulterar utredningsförslagen
            i lagförslag för anpassning i svensk lag av det nya direktivet,
            är det av största vikt att ingen överimplementering sker.
          </p>
          <head type="h2" xml:id="i-W6hJK6VFec9rMgncfCfY56">
            Motverka bolagsmålvakter
          </head>
          <p xml:id="i-AQwaUdXRniq5TN7jUtTWQi">
            Det finns problem med så kallade bolagsmålvakter, vilka agerar
            ansikte utåt i bolag på uppdrag av den verkliga företrädaren.
            Med bolagsmålvakt menas en person som låter sig utses till exempelvis
            vd eller styrelseledamot för ett företag med syftet att dölja
            den egentliga huvudmannen för bolaget. Målvakterna tar i vissa
            fall emot ersättning och har juridiskt ansvar för företag där
            kriminell verksamhet bedrivs. Vanligen används en målvakt i flera
            företag samtidigt.
          </p>
          <p xml:id="i-Dxu3Xr3kdn1sNUZFxcawNY">
            Hösten 2019 och framåt arbetade Ekobrottsmyndigheten och Kronofogde­myndigheten
            på ett nytt sätt för att förhindra förekomsten av bolagsmålvakter.
            Tidigare har bolagsmålvakter fått näringsförbud då de stått åtalade
            för brott. Den nya arbets­metoden ska verka för att målvakterna
            får näringsförbud även då de inte står åtalade för brott, genom
            att myndigheterna visar att målvakterna grovt åsidosatt sina skyldigheter
            som företagare, till exempel om de inte betalat rätt skatt och
            avgifter. Det kan också göras genom att påvisa fall där målvakter
            suttit i styrelser som gått i konkurs.
          </p>
          <p xml:id="i-QRbvPUiWqjugmgHS1VaD9J">
            Det har rapporterats att myndigheterna hoppas på att snabbare
            kunna ge målvakter näringsförbud och förhindra att de används
            i flera företag. Men det noteras också att det kommer att ta tid
            att starta upp metodiken. Arbetsmetoden bygger på att samma regel­verk
            används men på ett annat sätt än tidigare.
          </p>
          <p xml:id="i-EumptFGQG6qsNxdfQMjMJL">
            I betänkande 2020/21:CU8 samt året därefter i betänkande 2021/22:CU11
            riktades ett tillkännagivande till regeringen om att man bör prioritera
            arbetet mot att företag används som brottsverktyg och att förslag
            ska tas fram som på effektivt sätt motverkar förekomsten av bolagsmålvakter.
            Regeringen har 2021 beslutat om kommittédirektiven Bolaget som
            brottsverktyg (dir. 2021:115). I utredningsuppdraget ingår bland
            annat att göra en sådan översyn som anges i tillkännagivandet.
            Uppdraget i den delen skulle redovisas senast den 22 juni 2023
            men är försenat. Det ska råda nolltolerans mot brottsliga upplägg
            som att använda så kallade bolagsmålvakter.
          </p>
          <p xml:id="i-FZs3fnULALzRHXYHhttrqg">
            Myndigheterna behöver stödjas genom en handlingsplan för nolltolerans
            mot bolagsmålvakter. Metodiken som används för motverkande av
            bolagsmålvakter behöver följas upp, för att avgöra om önskade
            effekter uppnås. Om så inte är fallet behöver eventuellt lagstiftningen
            förändras för att säkerställa att bolagsmålvakter förhindras att
            agera. Utgångspunkten och målet ska vara att inga bolagsmålvakter
            kan agera. Det räcker inte att ”fler kan få näringsförbud” som
            det heter. Lagstiftningen behöver ses över så att Bolagsverket
            ges ökade möjligheter att vid registrering neka närings­verksamhet
            för misstänkta bolagsmålvakter.
          </p>
          <head type="h2" xml:id="i-Hk5EYL2tyS7MYSVqn2t64p">
            Räkenskapsinformation till elektronisk form
          </head>
          <p xml:id="i-NnKPcLdprUMmoNFEFRvJhK">
            Regler om redovisning behöver moderniseras eftersom bokföringslagen
            (1999:1078) inte är anpassad till dagens digitala teknik. Det
            hämmar företagen då den administrativa bördan blir för stor och
            ineffektiv. Företag är beroende av den digitalt utvecklade omvärlden
            och anpassar i hög grad sin verksamhet till digitala verktyg,
            kanaler och plattformar. Då bokföringslagen inte är anpassad innebär
            bokföring och räkenskaps­hantering därför ett dubbelarbete. Dessutom
            tolkas bokföringslagen olika, vilket förvirrar kring räkenskapshantering.
            Administration och bokföring behöver anpassas till dagens moderna
            samhälle där digitala processer används i mycket stor utsträckning.
            Den tekniska utvecklingen har gått snabbt på redovisningsområdet.
            Program och tjänster för redovisning är utvecklade för hög effektivitet
            och lättillgänglighet, och även högutvecklade lösningar för elektronisk
            arkivering finns att tillgå.
          </p>
          <p xml:id="i-JEocp2Unu35unyHRrCsAPr">
            Flera aktörer har påtalat problemen, bland andra Föreningen Auktoriserade
            Revisorer, Svenskt Näringsliv och Näringslivets Regelnämnd. Många
            upplever de svenska arkiveringskraven som omoderna jämfört med
            kraven i andra länder. Det ska ställas höga krav på att räkenskaper
            hanteras säkert och korrekt. Inga regler som syftar till effektiviseringar
            får riskera att missbrukas eller användas till brottsliga ändamål,
            utan de ska utformas med nödvändiga säkerhetskrav. Att möjliggöra
            digital hantering ska medföra nödvändiga krav.
          </p>
          <p xml:id="i-TfHp8WecjbdwH57xm7ZSeG">
            Det bör bli möjligt att direkt föra över räkenskapsinformation
            på papper till elektronisk form. Vinster med detta är exempelvis
            administrativ lättnad för företag och anställda. Hantering och
            arkivering av kvitton skulle exempelvis underlättas. Hantering
            av pappersdokument i företag vars ekonomihantering sköts centralt
            i en gemensam funktion utanför Sverige skulle förenklas.
          </p>
          <p xml:id="i-TQxvroqsFX4SXq6S1eTnUW">
            Utredningen Förenklingar för mikroföretag och modernisering av
            bokföringslagen (SOU 2021:60) föreslår ett avskaffande av kravet
            på bevarande av ursprungligt material, vilket möjliggör överföring
            i elektronisk form. Där lämnas förslag på åtgärder som syftar
            till att förenkla och modernisera bokföringslagen. Utredningens
            övergripande uppdrag har varit att förenkla bokföringsprocessen
            genom att åstadkomma ett modernt, teknikneutralt och enkelt regelverk
            för företagen. Remissvar har inkommit, och beredning pågår 2023
            inom Regeringskansliet. Det återstår att se när förslag läggs
            fram.
          </p>
          <head type="h2" xml:id="i-6snv2CsFSWgfQu9ih3NLHe">
            Arkivering av bokföring utanför Sverige
          </head>
          <p xml:id="i-TzhA982tcS3WMFFyx3g2FM">
            Bokföringslagen (1999:1078) är anpassad för äldre förhållanden
            som rådde innan de digitala lösningarna utvecklades. Dessa är
            numera under ständig utveckling, anpassade för alltmer effektiv
            och enkel hantering där elektronisk arkivering är möjlig och behovet
            inte finns av en specifik geografisk placering. Den svenska bokföringslagen
            behöver anpassas till rådande förhållanden i högre grad.
          </p>
          <p xml:id="i-BzC3MzrWdcEg9x4z4SgrR">
            Dagens krav på att räkenskapsinformation ska förvaras i Sverige
            försvårar för många företag. Reglerna tillåter under vissa förutsättningar
            att räkenskapsinformation på maskinläsbara medier kan förvaras
            utanför Sverige; platsen ska anmälas till Skatte­verket och Finansinspektionen.
            Det är idag vanligt med användning av ekonomisystem med internetbaserad
            arkivering. Den svenska bokföringslagens krav möts genom dubbelkopiering
            från servrar utanför Sverige till servrar i Sverige.
          </p>
          <p xml:id="i-6f4Ky7F7MHqtR7uMjsD1sy">
            Enligt flera aktörer inom näringslivet innebär detta kostnader
            och merarbete samt extra moment inom administrationen, och det
            kräver stor datakapacitet. Detta blir belastande, inte minst för
            mindre företag med begränsade resurser. Att möjliggöra digital
            arkivering på en annan plats än geografiskt i Sverige medverkar
            därför till att underlätta för företag och näringsliv.
          </p>
          <p xml:id="i-6bXTku4qiX15cXZ8xqZweN">
            Vid utformning av nya regler ska höga krav ställas på säkerhet,
            nödvändig tillgång och att kunna uppvisa räkenskaper.
          </p>
          <p xml:id="i-EzKUeGGa7xxm8ZKT9wT32P">
            Utredningen Förenklingar för mikroföretag och modernisering av
            bokföringslagen (SOU 2021:60) har övervägt avskaffande av bokföringslagens
            krav på förvaring av räkenskapsinformation i Sverige samt krav
            på anmälan respektive ansökan för förvaring av elektronisk räkenskapsinformation
            utomlands. Utredningen bedömer dock att de skäl som talar för
            att de aktuella kraven bör avskaffas inte har en sådan tyngd i
            förhållande till de motstående intressena att kraven för närvarande
            bör avskaffas. Remissvar har inkommit för SOU 2021:60, och beredning
            pågår 2023 inom Regeringskansliet. Det återstår att se när förslag
            läggs fram.
          </p>
          <head type="h1" xml:id="i-C8GiYUwDb61eihdKJdaCxV">
            Separata regler för årsbokslut i bokföringslagen
          </head>
          <p xml:id="i-TVWbKDAQpYREaVpanS6z1K">
            Reglerna om hur årsbokslut ska upprättas skulle vinna på att
            skrivas i ett separat avsnitt i bokföringslagen. Det är skillnad
            på årsbokslut och årsredovisning; därav behövs inte samma regelverk.
            En årsredovisning är en offentlig handling, vilket inte gäller
            för årsbokslut. Hänvisningar görs till årsredovisningslagen där
            regler finns som gäller årsredovisning, även för hur årsbokslut
            ska upprättas. Det skapar krångliga tolkningar och oklarhet om
            vad som gäller vad.
          </p>
          <p xml:id="i-W7cutXB2yAPVSCj1KPYwkJ">
            Många använder bokföringslagen, även de som inte berörs av regler
            om årsredovisning utan använder årsbokslut, vilket är majoriteten
            av företagen. Det kan gälla ideella föreningar, bostadsrättsföreningar
            och fysiska personer som bedriver näringsverksamhet. Många som
            tillämpar årsbokslut gör det i förenklad form. I dessa fall är
            gällande regelverk som tar upp regler för både årsredovisning
            och årsbokslut krångligt att ta till sig och det upplevs krångligt
            att sålla ut det som berör regler för redovisning av den egna
            verksamheten med förenklat årsbokslut.
          </p>
          <p xml:id="i-JSf9MhRmt4BxRsch88Wfd">
            De som upprättar årsbokslut har omfattande och svårtolkade regler
            att ta hänsyn till. Det leder till att mycket tid och resurser
            läggs på tolkningar som ändå är ovissa och svåra att hantera.
            Många av de som tillämpar årsbokslut skulle vara behjälpta av
            enkla och tydligare regler som separeras från regelverket kring
            årsredovisning.
          </p>
          <p xml:id="i-3x8bi6VzZ84Fzsstovr8V7">
            Utredningen Förenklingar för mikroföretag och modernisering av
            bokföringslagen (SOU 2021:60) har undersökt aspekter kring årsbokslut
            men inte att separera reglerna för årsbokslut från reglerna om
            årsredovisning. Remissvar har inkommit, och beredning pågår 2023
            inom Regeringskansliet. Det återstår att se när förslag läggs
            fram.
          </p>
        </div>
        <div type="motSignatures">
          <list>
            <item xml:id="i-V6sTjbBXeHQDXZAMTSk9ZB" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-VxBYYrp3ePGPXYAzH655Wm" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-4g3RXyZQQLJr1M6UTyRbRD" who="i-4rA8nu7Qns2drm1ePJStLd">
              Martin Westmont (SD)
            </item>
            <item xml:id="i-38xV9WrVyBNpCMNQRQucSZ" who="i-DNNiNSDxQTnBcHkT2viXX4">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
