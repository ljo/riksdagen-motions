<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-01207">
  <teiHeader>
    <fileDesc>
      <titleStmt>
        <title>Alternativa upplåtelseformer</title>
        <author corresp="i-Xte2hVf6qgEgJA6sWB1cDH">av Malcolm Momodou Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1207 av Malcolm Momodou Jallow m.fl. (V)</title>
          <idno type="rdwebb">HB021207</idno>
          <rs type="number">1207</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB021207/text</ref>
          <ref type="dokument_url_html">https://data.riksdagen.se/dokument/HB021207</ref>
          <ref type="dokumentstatus_url_xml">https://data.riksdagen.se/dokumentstatus/HB021207</ref>
          <ref type="pdf">https://data.riksdagen.se/fil/AAECDAEC-70B0-4255-8028-2F79A7A0EB68</ref>
          <ref type="docx">https://data.riksdagen.se/fil/27F572A0-DE5E-4DE6-829D-9F38015AF19E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-U6BWoHC6qB3JEWPvQEFZin" type="signed"/>
        <correspContext corresp="i-U6BWoHC6qB3JEWPvQEFZin">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-5myZK3BXfFGtLBUvLwzrLi">
          <date when="2023-10-03"/>
          <time when="18:08:54"/>
        </correspAction>
        <correspAction type="reviewed" xml:id="i-HaArXv2TuhLdgsceZ4B8cM">
          <date when="2023-10-03"/>
          <time when="19:46:38"/>
        </correspAction>
        <correspAction type="referred" xml:id="i-NmvFaruTqH2B8mM7356G4F">
          <date when="2023-10-17"/>
        </correspAction>
        <correspAction type="assigned" xml:id="i-M84ML9iGUNENsb8UC5cd6t">
          <date when="2024-03-21"/>
          <time when="16:04:49"/>
        </correspAction>
        <correspContext corresp="i-M84ML9iGUNENsb8UC5cd6t">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-D25cC8AFzitPqW9akKZ36E"/>
        <correspContext corresp="i-D25cC8AFzitPqW9akKZ36E">
          <ref type="uppgift">2023/24:CU17</ref>
          <ref type="ref_dok_id">HB01CU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU17</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Uz4bPHMe56PqjYZ125zD1J"/>
        <correspContext corresp="i-Uz4bPHMe56PqjYZ125zD1J">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1207 av Malcolm Momodou Jallow m.fl. (V) Alternativa upplåtelseformer</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-GEW3BERtddFkt2ozQSEG7t">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1" corresp="i-NvM7vsmEtw1xudhWmMJ9C1">
              2 Förslag till riksdagsbeslut
            </item>
            <item style="indent-level: 1" corresp="i-LBRKmPKdn2dUCpss7HmYU5">
              3 Inledning
            </item>
            <item style="indent-level: 1" corresp="i-NuRFqgUsNM2vvyzHg373Ux">
              4 Kooperativ hyresrätt
            </item>
            <item style="indent-level: 1" corresp="i-UGdWAYaRBUxfAgM9QzWMmJ">
              5 Förenkla för kooperativa hyresrättsföreningar vid försäljning
              av hyresfastigheter
            </item>
            <item style="indent-level: 2" corresp="i-GmR3kurDygGzk9wJpr3iw6">
              5.1 Finansieringsförutsättningar
            </item>
            <item style="indent-level: 2" corresp="i-LgeYQZLYS3LxivP7Ldhj2w">
              5.2 Nationell samordnare
            </item>
            <item style="indent-level: 1" corresp="i-C1WKmrL6eNnJAW7Wo7ABnh">
              6 Delningsbostäder
            </item>
            <item style="indent-level: 1" corresp="i-K6JbSNNXMqMbaG5FZfJkmJ">
              7 Bygg mer och sänk tröskeln för bostadsrättsköp
            </item>
          </list>
        </div>
        <div type="motProposal" subtype="förslag">
          <head xml:id="i-NvM7vsmEtw1xudhWmMJ9C1">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-QVDvn9ghAa65zU3LtBE8X9">
              Riksdagen ställer sig bakom det som anförs i motionen om att
              regeringen bör se över lagstiftningen i syfte att förenkla för
              en kooperativ hyresrättsförening att förvärva en allmännyttig
              fastighet när en försäljning är aktuell, och detta tillkännager
              riksdagen för regeringen.
            </item>
            <item sortKey="Yrkande 2" xml:id="i-Qw6BE9ZK5JWGV2rzeYh6Ti">
              Riksdagen ställer sig bakom det som anförs i motionen om att
              regeringen bör se över lagstiftningen så att det blir möjligt
              för hyresgäster att bilda en kooperativ hyresrättsförening att
              ha vilande, på samma sätt som en bostadsrättsförening, för att
              möjliggöra ett snabbt agerande vid en eventuell försäljning av
              en hyresfastighet, och detta tillkännager riksdagen för regeringen.
            </item>
            <item sortKey="Yrkande 3" xml:id="i-SXmbQyrh1XToPaEkwpFWim">
              Riksdagen ställer sig bakom det som anförs i motionen om att
              regeringen bör utreda hur de finansiella förutsättningarna för
              den kooperativa hyresrätten kan ändras, i syfte att tillgängliggöra
              upplåtelseformen för en större del av befolkningen än vad som
              är fallet i dag, och tillkännager detta för regeringen.
            </item>
            <item sortKey="Yrkande 4" xml:id="i-UKhWwubJ9WTYdrBazy2QTg">
              Riksdagen ställer sig bakom det som anförs i motionen om att
              regeringen bör utreda möjligheten att inrätta en nationell samordnare
              kring frågor rörande kooperativa hyresrätter med syftet att arbeta
              långsiktigt med informations- och kunskapsutveckling samt rådgivning
              på nationell nivå och tillkännager detta för regeringen.
            </item>
            <item sortKey="Yrkande 5" xml:id="i-ApvL6ajg7HDTtXtUbBJbST">
              Riksdagen ställer sig bakom det som anförs i motionen om delningsbostäder
              och tillkännager detta för regeringen.
            </item>
            <item sortKey="Yrkande 6" xml:id="i-MMJYmCHtT5oRt3RPvGyoEK">
              Riksdagen ställer sig bakom det som anförs i motionen om kapitaltäckningskrav
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LBRKmPKdn2dUCpss7HmYU5">
            3 Inledning
          </head>
          <p xml:id="i-DbrDFUhqPfLxUAuJyuzKsG">
            I Sverige finns i dag upplåtelseformerna hyresrätt, bostadsrätt
            och äganderätt samt kooperativ hyresrätt. Alla upplåtelseformer,
            likväl som boendeformer, har sin del av behov att fylla på en
            bostadsmarknad. För politikens del handlar det främst om att underlätta
            för alla dessa olika behov att bli tillgodosedda på ett rimligt
            sätt, och för riksdagen ingår den mer specifika rollen att vidta
            åtgärder om lagar och regelverk försvårar en önskvärd utveckling.
          </p>
          <p xml:id="i-EY9BQSpMJkcnSfEgt7EAkP">
            Vänsterpartiet ser i dag ett stort behov av att det byggs fler
            bostäder som människor med lite eller inget kapital också kan
            efterfråga. Hushåll som saknar ekonomiska resurser är en växande
            grupp i samhället och bostadslöshet gäller inte längre enbart
            för personer med sociala och/eller andra problem, utan i stället
            är det den strukturella hemlösheten som växer till synes helt
            utan kontroll. Kort och gott så handlar det om människor som saknar
            kapital för att köpa en bostad och som heller inte får en hyresrätt
            eftersom det byggs för lite. Dessutom har extremt många hyresrätter
            ombildats till bostadsrätter de senaste decennierna, främst av
            borgerliga politiker, och i stor utsträck­ning är det de äldre
            billiga hyresrätterna som har försvunnit – för all framtid. Och
            sådana går det tyvärr inte att bygga i dag, oavsett hur stor den
            politiska viljan är. Som om allt detta inte vore nog har den högerkonservativa
            regeringen en ny utredning på gång – Fler vägar till att äga sitt
            boende (dir. 2023:62) – där det framkommer att högerpartierna
            vill fortsätta att avyttra de allt färre billiga hyresrätter som
            fortfarande finns kvar, något som Vänsterpartiet motsätter sig
            å det starkaste (se vidare i motion 2023/24:2319).
          </p>
          <p xml:id="i-U7HaG1BdsapKNfDqZnwRnp">
            Situationen på bostadsmarknaden är alltså dyster, framför allt
            för låginkomsthushåll. Det behöver byggas mycket och billigt,
            och utöver det ser vi ett behov av en större mångfald på svensk
            bostadsmarknad. Vi behöver fler hållbara bostadsformer som på
            ett klimatsmart sätt täcker behoven i livets olika skeenden, boendeformer
            som kan fylla behov som i dag inte är uppfyllda. Vi behöver fler
            bostäder som är både socialt, miljö­mässigt och ekonomiskt hållbara.
          </p>
          <p xml:id="i-LPLvGKoE26Z6wfF1aHtDkv">
            Men om bostadsmarknaden ska utvecklas och breddas måste det ske
            under ordnade former, varför det krävs tydliga regelverk. Annars
            är risken stor att oseriösa aktörer ut­nyttjar situationen eftersom
            bostadsbrist är ett faktum i stora delar av landet. Riksdagens
            partier talar ofta om behovet av innovation och behovet av nya
            idéer, om breddning och om nödvändigheten av regelförändringar.
            Runtom i landet tas redan initiativ för att skapa nya, mindre
            traditionella boendeformer. Det handlar om både nya och nygamla
            idéer som får liv, och i flera fall behöver reglerna moderniseras
            för att utvecklingen inte ska stagnera.
          </p>
          <p xml:id="i-5PugqDNb65ZRFyJo9C1PEh">
            I denna motion lägger vi fram förslag som kan vara till hjälp
            för att vidareutveckla den svenska bostadsmarknaden. Motionen
            syftar till att fånga upp de förändringar som branschen efterfrågar,
            större och mindre regelförändringar som kan lösa upp en del knutar
            och bredda antalet boendeformer jämfört med i dag.
          </p>
          <head type="h1" xml:id="i-NuRFqgUsNM2vvyzHg373Ux">
            4 Kooperativ hyresrätt
          </head>
          <p xml:id="i-TfJQukpvMDgyeTzur372mW">
            Kooperativ hyresrätt har funnits i olika former sedan början
            av förra seklet och varit en lagstadgad upplåtelseform sedan 2002.
            Det finns två olika typer av föreningar: hyres­modell och ägarmodell.
            I ägarmodellen äger föreningen huset och hyr ut bostäderna till
            medlemmarna. Hyresmodellen innebär att föreningen blockhyr en
            fastighet av en fastig­hetsägare och i sin tur hyr ut bostäderna
            till medlemmarna.
          </p>
          <p xml:id="i-Q2wsALaYRZkvy3xyBkrV7F">
            Kooperativ hyresrätt brukar beskrivas som en spekulationsfri
            upplåtelseform, som befinner sig i en nisch mellan den konventionella
            hyresrätten och bostadsrätten. Tanken är att boendeformen ska
            innehålla ett större inslag av boendedemokrati och självförvalt­ning
            än den vanliga hyresrätten, samtidigt som den inte ska tvinga
            enskilda till lika stora ekonomiska satsningar som en bostadsrätt
            vanligen kräver. Upplåtelseformen ger heller inte utrymme för
            sådana spekulativa inslag som oftast präglar bostadsrätten. Men
            trots att kooperativ hyresrätt alltså varit en lagstadgad upplåtelseform
            sedan 2002 har den av olika skäl inte nått den framgång många
            hoppades på. I dag finns runt 140 föreningar registrerade hos
            Bolagsverket. Om antalet kooperativa hyresrättsföreningar ska
            öka i antal är det hög tid att upplåtelseformen på olika sätt
            stärks.
          </p>
          <head type="h1" xml:id="i-UGdWAYaRBUxfAgM9QzWMmJ">
            5 Förenkla för kooperativa hyresrättsföreningar vid försäljning
            av hyresfastigheter
          </head>
          <p xml:id="i-HsyNdhHsjBdsvviawtbpdn">
            Den kooperativa hyresrätten kan efter en ansökan godkännas som
            allmännyttigt bostadsföretag. På så vis kan upplåtelseformen spela
            en viktig roll bl.a. vid en försäljning av kommunala bostadsföretag.
            Vänsterpartiet vill att det ska bli enklare för boende i allmännyttiga
            bostadsföretag att förvärva sina hus för ombildning till kooperativ
            hyresrätt, om en försäljning är aktuell.
          </p>
          <p xml:id="i-5B1iwz2E7Dc3dYBRHGoqrZ">
            Regeringen bör se över lagstiftningen i syfte att förenkla för
            en kooperativ hyres­rättsförening att förvärva en allmännyttig
            fastighet när en försäljning är aktuell. Detta bör riksdagen ställa
            sig bakom och ge regeringen till känna.
          </p>
          <p xml:id="i-4Fpa117CsJsLeWHufjGHo8">
            För att ytterligare förenkla ett förvärv enligt ovan bör regeringen
            se över lagstift­ningen i syfte att göra det möjligt för hyresgäster
            att bilda en kooperativ hyresrätts­förening att ha vilandes, på
            samma sätt som en bostadsrättsförening, för att möjliggöra ett
            snabbt agerande vid en eventuell försäljning av en hyresfastighet.
            Detta bör riks­dagen ställa sig bakom och ge regeringen till känna.
          </p>
          <head type="h2" xml:id="i-GmR3kurDygGzk9wJpr3iw6">
            5.1 Finansieringsförutsättningar
          </head>
          <p xml:id="i-VAvR7Wt3Y3K2VMXiu4dqZr">
            Om de kooperativa hyresrättsföreningarna ska bli fler måste de
            ekonomiska finansierings­förutsättningarna förbättras. Redan i
            utredningen (SOU 2000:95) angavs att ”någon form av ekonomisk
            stimulans torde krävas” om kooperativ hyresrätt ska förekomma
            i större omfattning. Någon sådan har inte kommit till stånd och
            inte heller några andra reformer som förbättrat finansieringsförutsättningarna.
            Tvärtom faller den kooperativa hyresrätten ofta utanför olika
            reformer som rör andra upplåtelseformer, vilket tyder på att det
            behövs förslag som vänder sig specifikt till denna boendeform
            om den ska växa sig starkare. Så kallade privatlån är t.ex. fortfarande
            det enda alternativet för att låna till upplåtelseinsatsen för
            den enskilda medlemmen i föreningen, vilket är betydligt kost­sammare
            än vanliga bostadslån. Men det finns även andra aspekter som behöver
            ses över när det gäller finansieringsförutsättningarna för kooperativa
            hyresrättsföreningar.
          </p>
          <p xml:id="i-MRbWkifLGX4j53RsAhDqbU">
            Regeringen bör utreda hur de finansiella förutsättningarna för
            den kooperativa hyresrätten kan ändras, i syfte att tillgängliggöra
            upplåtelseformen för en större del av befolkningen än vad som
            är fallet i dag. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-LgeYQZLYS3LxivP7Ldhj2w">
            5.2 Nationell samordnare
          </head>
          <p xml:id="i-EB4hyfx5TMZ2TpCNWw5McF">
            Den kooperativa hyresrättens balanserade och spekulationsfria
            omfördelning av lån mellan medlemmen och föreningen/fastighetsägaren
            framstår som alltmer angelägen i en tid då bostadsmarknaden kommit
            att bli en marknad enbart för människor i samhällets övre skikt.
            Den utbredda kunskapsbrist som råder kring upplåtelseformen hindrar
            dock effektivt dess vidareutveckling. Det finns t.ex. ingen myndighet
            med uttalat uppdrag att bistå med information, statistik eller
            annan relevant kunskap om den kooperativa hyresrätten.
          </p>
          <p xml:id="i-MJzQQTTvqX6mwxpaHkcqTe">
            Redan 2005 föreslog Boverket instiftandet av en nationell samordnare
            på området, i syfte att utveckla, stödja och främja tillkomsten
            av fler kooperativa hyresrättsföreningar. Vänsterpartiet höll
            redan då med om att behovet fanns och i dag menar vi att behovet
            är ännu större.
          </p>
          <p xml:id="i-TnZjPGxktibPRSfBttDaFS">
            Regeringen bör utreda möjligheten att inrätta en nationell samordnare
            kring frågor rörande kooperativa hyresrätter, med syftet att arbeta
            långsiktigt med informations- och kunskapsutvecklingsarbete samt
            rådgivning på nationell nivå. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-C1WKmrL6eNnJAW7Wo7ABnh">
            6 Delningsbostäder
          </head>
          <p xml:id="i-WBYBhyTEhdaBXMPdzh8bjc">
            I tider när boendekostnaderna ökar i ett rasande tempo, samtidigt
            som allt fler lider av både fattigdom och/eller ensamhet i vårt
            land, kan s.k. delningsbostäder vara en av flera lösningar för
            en bättre fungerande bostadsmarknad. Det är ett relativt nytt
            sätt att bo i Sverige och kan snarast beskrivas som en form av
            modernt kollektivboende med små egna ytor men desto större gemensamma.
            En social boendeform som dessutom har ett hållbarhetsperspektiv
            som andra boendeformer har svårt att konkurrera med eftersom hyresgästerna
            delar så stora delar av bostadsytan, liksom dess faciliteter,
            på ett sätt som inte förekommer i någon annan boendeform. Med
            andra ord är det en boendeform som inte passar alla, men som kan
            passa många och som därför på ett utmärkt sätt kan komplettera
            dagens utbud.
          </p>
          <p xml:id="i-GehQT5U31XDAcn48NZEV2G">
            Delningsboende bygger alltså på en gemenskap som inkluderar viljan
            att minska både miljöpåverkan och de ekonomiska utgifterna. Sverige
            har en av de lägsta hushålls­storlekarna i Europa (i snitt 2,2
            personer per hushåll) och den allra största boendeytan per person
            (42 kvm), något som flera forskare menar att vi måste ändra på
            om vi ska nå klimatmålen. Redan i dag finns det ett antal delningsbostäder.
            Dessa skiljer sig åt, men generellt för alla är att det följer
            ett antal hållbarhetsfördelar såsom mindre klimat­avtryck p.g.a.
            yteffektivt utnyttjande och social hållbarhet. Den kanske största
            aktören på marknaden är privata Colive, som tillsammans med stora
            byggherrar utvecklat ett koncept för delningsbostäder för unga
            vuxna där det mesta ingår i hyran. Andra exempel på aktörer är
            privatägda Heba, statliga Akademiska Hus samt de kommunalt ägda
            allmännyttiga bostadsbolagen Helsingborgshem och Uppsalahem, av
            vilka några har en modell som i stället riktar sig mot äldre personer.
            Det finns alltså redan i dag en mångfald och därmed en stor utvecklingspotential.
          </p>
          <p xml:id="i-B4h2KQPSrNNvCkeW9ALfeD">
            Men eftersom delningsbostäder i ordnad form är relativt nytt
            i Sverige följer en rad regelproblem. Sverige är sedan efterkrigstiden
            extremt fokuserat på ensamhushåll och har således inte heller
            regler som anpassats till annat. Kort och gott, det saknas tydliga
            lagrum kring delningsbostäder.
          </p>
          <p xml:id="i-44WwjYj5hmvc861ZAN5KK1">
            Så länge upplåtelseformen inte finns som egen boendeform förblir
            också regelverket oklart. Det handlar t.ex. om saker som var man
            ska vara skriven, vem som står på kontraktet och hur många som
            får bo i en brandcell. Bostadsbolag som redan startat utvecklingen
            får helt enkelt hitta på egna lösningar efterhand, vilket leder
            till både osäkerhet och öppningar för oseriösa aktörer.
          </p>
          <p xml:id="i-7KoMFnbHPtxyK9ukZ2rWye">
            Om delningsbostäder ska kunna växa behövs nya nationella lagar
            och riktlinjer. I dag är det, enligt Boverket, upp till varje
            kommun att ansvara för att tolka reglerna och fatta beslut om
            nya alternativa lösningar som uppfyller bindande föreskrifter
            i Boverkets byggregler (BBR). Att begreppet ”delningslägenhet”
            inte finns i dagens lagstiftning – rummen betraktas i stället
            som separata smålägenheter om de hyrs ut var för sig – är exempelvis
            ett problem som bör åtgärdas. Vänsterpartiet anser dock att regeringen
            bör ta ett samlat grepp om upplåtelseformen, vilket inkluderar
            en översyn av plan- och bygglagen, hyreslagstiftningen och säkerhetsregelverket.
            Allt i syfte att utreda hur delat boende kan underlättas. I en
            sådan översyn bör bl.a. följande frågeställningar ingå:
          </p>
          <list style="ul">
            <item xml:id="i-G5psHM4mT4aNVoWtvdzgSL">
              Möjligheten att införa en ny kompletterande paragraf för delningsbostäder
              i BB.
            </item>
            <item xml:id="i-FiGmvRaMB2SuNHEmBKzE3e">
              Om alla hyresgäster ska ha enskilda bostadskontrakt finns det
              tuffa krav kring ventilationsflöden och brandregler mellan de
              enskilda bostäderna etc. För gemen­samma kontrakt finns inte samma
              krav men då saknas i stället full besittningsrätt, så som i korridorsboenden
              för studenter. Alla hyreskontrakt för bostäder som inte är av
              arten kategoriboende, knutet till en viss ålder eller annan verklighet
              såsom studier, ska i grunden vara tillsvidareavtal. Avstående
              från besittningsskydd ska alltid vara undantag, aldrig regel.
              Detta ska lagstiftningen utgå från även när det gäller delningsbostäder.
            </item>
            <item xml:id="i-59KFaWp54rSv4Lp3YvExCK">
              Kraven kring bl.a. ventilationsflöden och brandregler bör således
              ses över och anpassas efter upplåtelseformen delningsbostäder.
            </item>
            <item xml:id="i-53Tx7U3KqwSPPSbrWQk9KQ">
              Alternativa lösningar till BBR:s allmänna råd, i syfte att utveckla
              upplåtelseformen delningsbostäder, bör undersökas. Det gäller
              exempelvis hygienrummens storlek och antal, flexiblare förvaringslösningar
              m.m.
            </item>
            <item xml:id="i-WPULjPJJM71spEbRTJUdmC">
              Avsteg från, eller alternativa lösningar till, BBR:s allmänna
              råd är svårhanterliga att ta ställning till inom myndighetsprövning
              av bygglov på många platser i dag. Bygglov för delningsbostäder
              erhålls genom prövning mot ett flertal olika BBR-paragrafer, allt
              beroende på vilken bedömning/tolkning en bygglovsavdelning gör.
              Detta är inte acceptabelt och måste åtgärdas.
            </item>
          </list>
          <p xml:id="i-45B3UkVXzgbHNB17Fjqkm3">
            Vad som ovan anförts om delningsbostäder bör riksdagen ställa
            sig bakom och ge regeringen till känna.
          </p>
          <head type="h1" xml:id="i-K6JbSNNXMqMbaG5FZfJkmJ">
            7 Bygg mer och sänk tröskeln för bostadsrättsköp
          </head>
          <p xml:id="i-UXpqYiCoe7SCFYFP3QKRA6">
            Bostadsfinansieringsföretaget Bosam har introducerat en modell
            för bostadsrättsköp med det uttalade syftet att sänka trösklarna
            för bostadsköp. Och med ett bostadspris som landar runt 50–70
            procent lägre än för en traditionell bostadsrätt så lyckas man
            också ge fler hushåll möjlighet att ta steget in på den ägda marknaden.
          </p>
          <p xml:id="i-FYSPQ6FeKEBNrGqTCV7ac">
            Förenklat så bygger Bosams modell på följande principer:
          </p>
          <list style="ul">
            <item xml:id="i-usv4R9JLrMXnfF5mZUhJt">
              Köparen tar en mindre del av lånet, föreningen en större.
            </item>
            <item xml:id="i-EgvfX532gpM5grzyURXaeM">
              Föreningens låneräntor binds i 20 år och påverkas alltså inte
              av förändringar på räntemarknaden.
            </item>
            <item xml:id="i-EjBf9SrdwMV9PFjM8xck2a">
              Medlemmarna betalar en högre avgift än i en traditionell bostadsrätt
              – men den totala bostadsutgiften blir ungefär densamma, eftersom
              det privata lånet är mindre.
            </item>
            <item xml:id="i-2iCQXjxyCmrepzog5bbyrX">
              Avgifterna går till att amortera föreningens lån, vilket alla
              medlemmar gör gemensamt.
            </item>
            <item xml:id="i-RZ2srLLffgXpxVzfhSpLBg">
              Eftersom månadsavgiften är förutbestämd för de kommande två decennierna
              och inte kommer att påverkas av stigande räntor vet köparen exakt
              vad boendekostnaden kommer att bli.
            </item>
          </list>
          <p xml:id="i-TzDpiPd1obXminu8V2ywax">
            Konceptet bygger på en hållbar, långsiktig finansiering och ska
            alltså inte blandas ihop med de problemföreningar med hög belåning
            som många fortfarande förknippar med 90-talet. Denna typ av bostadsrätt
            sänker inte bara tröskeln för den som inte har eget kapital utan
            minskar även den ekonomiska risken för köparen. Konceptet måste
            anses intressant både för unga vuxna som vill in på den ägda marknaden
            och för andra hushåll som inte har tillgång till ett stort kapital.
          </p>
          <p xml:id="i-9TcJuqMyKxQ3fkpZKszqxv">
            Precis som delningsbostäder, som behandlades i förra avsnittet
            i denna motion, så är inte heller denna boendeform för alla. Men
            den kan fylla en del av det stora tomrum som finns för den grupp
            som inte har någon hyresrätt men som de facto har råd med de löpande
            kostnaderna för en köpt bostad – men som saknar kapital för den
            egeninsats som krävs vid bostadsköp. En alternativ väg till en
            egen bostad helt enkelt, för en mål­grupp som i dag står utanför
            bostadsmarknaden.
          </p>
          <p xml:id="i-Hk74nsM7G8TUrF37N53MTd">
            Det går alltså att skapa lika stor ekonomisk stabilitet i en
            bostadsrättsförening med hög belåning som i en bostadsrättsförening
            med traditionell finansiering, men om denna form av bostadsrätter
            ska ha en chans att utvecklas måste det bl.a. till ett nytänkande
            om hur bostadsrätter kan finansieras, något som exempelvis statliga
            och andra pensions­förvaltare skulle kunna bidra till. Men även
            FI:s allmänna råd behöver ses över och i dialog med marknadens
            aktörer har Vänsterpartiet identifierat en viktig sak som skulle
            behöva åtgärdas för att hjälpa bl.a. denna boendeform att växa.
          </p>
          <p xml:id="i-FXr2BsdN6amTfR4kM7iuKA">
            När livbolag och tjänstepensionsbolag investerar i vissa tillgångar,
            inklusive bostadsrättsföreningslån, kräver Finansinspektionen
            (FI) ”kapitaltäckning”, dvs. investerare måste avsätta kapital
            som inte ger någon avkastning. Nyligen ändrade Finansinspektionen
            kraven i FI:s allmänna råd (FFFS 2019:21), vilket innebär att
            försäkringsföretag nu får tillämpa ett särskilt kapitalkrav för
            investeringar i krediter som uppfyller ett antal villkor, s.k.
            ”godkända bostadskrediter” (exempelvis ska de vara säkrade genom
            panträtt i bostad). Detta innebär att investeringar i ”godkända
            bostads­krediter” (huvudsakligen bolån) inte kräver kapitaltäckning
            från försäkringsföretagen. Lån till hyresfastigheter och bostadsrättsföreningar
            omfattades dock inte av FI:s ändringar. Dessa investeringar omfattas
            i stället fortsatt av kapitaltäckningskrav då de inte ingår i
            definitionen av ”bostadskredit”. En förändring av detta skulle
            öppna upp för nya investerare i bostadssektorn och därmed tillföra
            sektorn mer kapital rent generellt sett, något som måste anses
            som eftersträvansvärt i dessa tider. Regeringen bör därför utvidga
            omfattningen av ”godkända bostadskrediter” till att även omfatta
            krediter även till bostadsrättsföreningar och hyresfastigheter.
          </p>
          <p xml:id="i-7TThsf4G6eEoWZ4NXHfBAx">
            Vad som ovan anförts om kapitaltäckningskrav bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-7MXKaxGCCrW2vK5LENymVb" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-J6A95qtBcPoYjtwfBtwbj7" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-62xr4Wa3udtin7SWZsN9QF" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-FSsLPkdrJd4iKRqHwhdJMi" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-9UwmZVdcuafZTNfCLhc1f3" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-PGvu9X4NSZvxfFpobxxqVZ" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-Dm7FczFeatMwiSZhjWFdkR" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
