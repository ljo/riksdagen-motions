<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-02638">
  <teiHeader>
    <fileDesc>
      <titleStmt>
        <title>Konsumentpolitik</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2638 av Jennie Nilsson m.fl. (S)</title>
          <idno type="rdwebb">HB022638</idno>
          <rs type="number">2638</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB022638/text</ref>
          <ref type="dokument_url_html">https://data.riksdagen.se/dokument/HB022638</ref>
          <ref type="dokumentstatus_url_xml">https://data.riksdagen.se/dokumentstatus/HB022638</ref>
          <ref type="pdf">https://data.riksdagen.se/fil/FA1F4330-6C5B-4020-9207-7AE41DA3EC01</ref>
          <ref type="docx">https://data.riksdagen.se/fil/2F675380-02DF-415A-B6E8-93DA0E18D0B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FSjCAqMWRPMvgHfG4VFk1P</idno>
            <name>Leif Nysmed</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-K9qLrytov5JcoAS1u8SHMm</idno>
            <name>Laila Naraghi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-CUTJJgAGx5ob6YXU1BcjVG</idno>
            <name>Denis Begic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6QRZCXV1gpE5LaD6mKZ5GR</idno>
            <name>Anna-Belle Strömberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MeFCbDpKPnR5B8CQwp68xh</idno>
            <name>Markus Kallifatides</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DHU9beJPmM7LoDDJ5jDtrk" type="signed"/>
        <correspContext corresp="i-DHU9beJPmM7LoDDJ5jDtrk">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-FSjCAqMWRPMvgHfG4VFk1P"/>
          <note type="signatory" corresp="i-K9qLrytov5JcoAS1u8SHMm"/>
          <note type="signatory" corresp="i-CUTJJgAGx5ob6YXU1BcjVG"/>
          <note type="signatory" corresp="i-6QRZCXV1gpE5LaD6mKZ5GR"/>
          <note type="signatory" corresp="i-MeFCbDpKPnR5B8CQwp68xh"/>
        </correspContext>
        <correspAction type="submitted" xml:id="i-VinKhtvyiHWTfPA6cPRX3q">
          <date when="2023-10-05"/>
          <time when="17:06:10"/>
        </correspAction>
        <correspAction type="reviewed" xml:id="i-JM8Nuhp8TqX315AtGZheUe">
          <date when="2023-10-05"/>
          <time when="18:45:47"/>
        </correspAction>
        <correspAction type="referred" xml:id="i-6CUeBnK6jAjr6NQadLLKDS">
          <date when="2023-10-17"/>
        </correspAction>
        <correspAction type="assigned" xml:id="i-AAPsKCbzmRChCR222fVw7w">
          <date when="2024-05-02"/>
          <time when="15:55:05"/>
        </correspAction>
        <correspContext corresp="i-AAPsKCbzmRChCR222fVw7w">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-QhuCWQN7AyZbxiayivrhRo"/>
        <correspContext corresp="i-QhuCWQN7AyZbxiayivrhRo">
          <ref type="uppgift">2023/24:CU1</ref>
          <ref type="ref_dok_id">HB01CU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QfzuJ3BvJYoZPLtqQMnGFV"/>
        <correspContext corresp="i-QfzuJ3BvJYoZPLtqQMnGFV">
          <ref type="uppgift">2023/24:CU10</ref>
          <ref type="ref_dok_id">HB01CU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU10</ref>
          <ref type="ref_dok_titel">Ersättningsrätt samt insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Gs1B1DX8diPVvdYnZbmid7"/>
        <correspContext corresp="i-Gs1B1DX8diPVvdYnZbmid7">
          <ref type="uppgift">2023/24:CU11</ref>
          <ref type="ref_dok_id">HB01CU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU11</ref>
          <ref type="ref_dok_titel">Konsumenträtt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-L2gx5jJGS7owgRXEh7gX3C"/>
        <correspContext corresp="i-L2gx5jJGS7owgRXEh7gX3C">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2638 av Jennie Nilsson m.fl. (S) Konsumentpolitik</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-2wipYNZZqKd3R5i3SESBgi">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-JNYUnxj7tYb4z5DE1JWEtv">
              Riksdagen ställer sig bakom det som anförs i motionen om konsumentvägledning
              i varje kommun och tillkännager detta för regeringen.
            </item>
            <item sortKey="Yrkande 2" xml:id="i-Bmv4hFbj6q1Kpn2JKEZcmH">
              Riksdagen ställer sig bakom det som anförs i motionen om att
              inrätta ett skuld- och kreditgivningsregister och tillkännager
              detta för regeringen.
            </item>
            <item sortKey="Yrkande 3" xml:id="i-Sg1gAznBknec6yg9m58w8y">
              Riksdagen ställer sig bakom det som anförs i motionen om åtgärder
              mot oseriösa kreditgivningsföretag och tillkännager detta för
              regeringen.
            </item>
            <item sortKey="Yrkande 4" xml:id="i-WM32Am1w6ScuQ1H3uVXedn">
              Riksdagen ställer sig bakom det som anförs i motionen om att
              snabblåneföretag som brister i kreditprövning bör stå för en större
              kostnad vid verkställighet hos Kronofogden, och detta tillkännager
              riksdagen för regeringen.
            </item>
            <item sortKey="Yrkande 5" xml:id="i-NR1QPdV9Aozet855CZsufw">
              Riksdagen ställer sig bakom det som anförs i motionen om att
              överväga att införa en karenstid för utbetalning av snabblån/sms-lån
              och tillkännager detta för regeringen.
            </item>
            <item sortKey="Yrkande 6" xml:id="i-VaEAwsDGmYKa55Kes99EvX">
              Riksdagen ställer sig bakom det som anförs i motionen om att
              stärka konsumenternas rätt till hemförsäkringar med rättsskydd
              som är tillämpligt direkt efter en separation/skilsmässa/att den
              försäkrade har lämnat en relation, och detta tillkännager riksdagen
              för regeringen.
            </item>
            <item sortKey="Yrkande 7" xml:id="i-JainnUwLiTWEY5qD5gk9Jm">
              Riksdagen ställer sig bakom det som anförs i motionen om markering
              av retuscherade bilder och tillkännager detta för regeringen.
            </item>
            <item sortKey="Yrkande 8" xml:id="i-JK6pRBs3qBzXFb5qaSEhnw">
              Riksdagen ställer sig bakom det som anförs i motionen om att
              se över om Konsumentverket har tillräckliga resurser och rätt
              kompetens för att klara tillsynen vad gäller bedrägerier på nätet,
              orimliga avtalsvillkor, bluffakturor m.m. och tillkännager detta
              för regeringen.
            </item>
            <item sortKey="Yrkande 9" xml:id="i-PiMtu3AA5d7TMH9jLSAMc1">
              Riksdagen ställer sig bakom det som anförs i motionen om att
              se över möjligheten att stärka Konsumentverkets kompetens inom
              AI för effektivare tillsyn och tillkännager detta för regeringen.
            </item>
            <item sortKey="Yrkande 10" xml:id="i-UXxDxFswhiBNpkNZjHhKNp">
              Riksdagen ställer sig bakom det som anförs i motionen om att
              värna civilsamhällets viktiga roll och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-52v89SeCh8Ptjs2m18Hks4">
            Motivering
          </head>
          <p xml:id="i-6Pgqcgh8cLpJkCDKbQEUtd">
            Konsumentfrågorna berör alla. Med ständigt nya varor och tjänster
            att köpa och konsumera är det viktigt att underlätta för människor
            att vara aktiva konsumenter, handla medvetet och bidra till en
            mer hållbar konsumtion. Vi socialdemokrater anser att alla konsumenter
            måste ges goda förutsättningar att kunna fatta rätt beslut utifrån
            vad de önskar köpa samt eventuellt avstå från att köpa. För det
            krävs att konsumenternas makt stärks, att informationen till konsumenten
            ökar och att kunskaperna hos den enskilde konsumenten blir större.
          </p>
          <p xml:id="i-Lujvhikf5qCGnwHwheSgpG">
            Konsumentmarknaderna är under snabb omvandling, bland annat genom
            större internationell konkurrens och ökad digitalisering. Utvecklingen
            erbjuder nya möjlig­heter för konsumenterna men förändrar även
            förutsättningarna för att göra välgrundade val. Allt komplexare
            marknader skapar risken att konsumenternas informations­underläge
            ökas ytterligare. Marknadsföring i digitala kanaler gör det möjligt
            för oseriösa företag att snabbt nå ut med otillbörlig marknadsföring
            och vilseleda stora antal konsumenter på kort tid. Ibland är affärsmetoderna
            påträngande, vilket inte minst kan skada mer utsatta grupper av
            konsumenter. Felaktig marknadsföring och felaktiga avtalsvillkor
            begränsar eller påverkar konsumenternas valmöjligheter och affärsbeslut.
            Detta kan resultera i att konsumenterna fattar affärsbeslut som
            de kanske inte hade gjort annars eller betalar mer för en produkt
            än vad de faktiskt hade varit villiga att betala. Detta i kombination
            med att oseriösa företag försvårar möjligheterna att t.ex. komma
            i kontakt med en kundtjänst, gör att det är allt svårare att vara
            konsument.
          </p>
          <p xml:id="i-RmMrCW9Nt5tCe1SEatitiz">
            Den nya konsumentköplagen, som togs fram av den socialdemokratiska
            regeringen, är bland det största som har hänt på det konsumenträttsliga
            området på 15–20 år. Det är en lag som stärker skyddet för alla
            svenska konsumenter. Lagen förlänger den så kallade omvända bevisbördan,
            i praktiken en lagstadgad garanti, från 6 månader till två år.
            Den nya konsumentköplagen ställer också krav på att den som tillhandahåller
            digitalt innehåll är skyldig att göra uppdateringar under en viss
            tid efter köpet för att säkerställa att innehållet fungerar.
          </p>
          <head type="h2" xml:id="i-9NcUXp9RAahXgNQT4a3owf">
            Konsumentvägledning i varje kommun
          </head>
          <p xml:id="i-DEi2SZB4NZ3dnbRLoJm1vi">
            Det ska vara lätt för människor att vara aktiva konsumenter,
            handla medvetet och bidra till en mer hållbar konsumtion. Alla
            konsumenter måste ha goda förutsättningar för att fatta rätt beslut
            kring vad de ska köpa och inte köpa, vilka avtal de ska ingå och
            vilka de ska avstå ifrån.
          </p>
          <p xml:id="i-YWokiTB2uG2jQurfnHhGDH">
            Sms-lånen ökar, pensionärer luras av telefonförsäljare, nätcasinon
            gör att lönen tar slut, kriminella skickar ut bluffakturor, spädbarn
            får utslag av leksaker som beställs från mindre nogräknade länder
            och vi möts av reklam som vilseleder om produkters miljö­vänlighet.
          </p>
          <p xml:id="i-4P1piRZaHGc8MyvAYevkWz">
            Det förebyggande arbetet är viktigt och konsumentvägledning behöver
            vara tillgänglig oavsett var i landet man bor. Många konsumentområden
            präglas av ett överflöd av information snarare än informationsbrist,
            vilket gör det svårare att vara konsument. Då blir tillgången
            till kompetent oberoende rådgivning extra viktig.
          </p>
          <p xml:id="i-znpgxLGvcE5v5Pf9gn6VR">
            Dessvärre har många kommuner valt att montera ner sin konsumentvägledning
            under de senaste åren. Minskningen är tydlig; år 2015 fanns det
            270 kommuner som hade konsumentvägledning och år 2022 var det
            reducerat till 168 kommuner. Den lokala rådgivningen har en viktig
            funktion, inte minst för utsatta konsumenter (med olika typer
            av funktionshinder, språksvårigheter med mera), som inte kan ersättas
            av Konsument­verkets centrala tjänst ”Hallå konsument”.
          </p>
          <p xml:id="i-Kot15p7Sg2LWrzminzxAUu">
            När budget- och skuldrådgivning (BUS) gjordes obligatorisk i
            kommunerna visade resultatet snart att det var positivt då fler
            fick tillgång till hjälp för att kunna genomföra en skuldsanering.
            Eftersom det är obligatoriskt har alla Sveriges invånare nu tillgång
            till BUS, även om kvalitén är varierande. Vad BUS saknar är möjligheten
            att arbeta före­byggande. Verksamheten kan hjälpa människor som
            är i skuld, men kan inte förhindra skuldfällor. Det gör däremot
            den kommunala konsumentvägledningen.
          </p>
          <p xml:id="i-EeSL9GwYVrqUEWNi5Kipqi">
            Konsumentvägledarna har möjlighet att vara ute i skolor och prata
            med elever om sms-lån, vikten av att läsa avtal och vad du behöver
            tänka på när du ska köpa din första bil eller bostad. Detta förebyggande
            arbete är något BUS ofta meddelar att de inte hinner med.
          </p>
          <p xml:id="i-7g3zXEuPM8uijZLwKRQeUX">
            Det är inte en slump att kommuner som har både BUS och kommunal
            konsument­vägledning oftast har verksamheterna vägg i vägg. Det
            sker en samverkan som ger oerhört positiva effekter för alla som
            söker hjälp. Kompetensen är komplett och samlad på samma ställe.
          </p>
          <p xml:id="i-Y7uUsSWC3xbgS9Ab7EyMRG">
            Det främsta argumentet mot att göra konsumentvägledningen till
            en obligatorisk uppgift för kommunerna brukar vara att det skulle
            bli en dyr investering för staten. Vi kan här påminna om att misslyckade
            köp av varor och tjänster kostar oss konsumenter 50 miljarder
            kronor årligen. Att människor gör dåliga affärer och hamnar i
            skuldfällor slår även hårt mot samhället som exempelvis kan få
            betala ut försörjningsstöd. Det finns flera exempel på kommuner
            som tydliggör att samhället de facto tjänar på att satsa på konsumentvägledning.
          </p>
          <p xml:id="i-8tJs3PVzu8h8Mdo2Z32qxa">
            Om vi vill förebygga överskuldsättning, öka incitamenten för
            hållbar konsumtion och stå på utsatta konsumenters sida mot oseriösa
            företag finns det bara en väg att gå: Alla konsumenter måste få
            tillgång till en fungerande konsumentvägledning i sin närhet.
            Kommunerna kan genomföra detta genom att ha en egen konsumentvägledning,
            genom att köpa denna tjänst, gå samman över kommungränserna (som
            kommunerna i Gästrikland har gjort) eller hitta en annan modell
            som fungerar. Vi socialdemokrater föreslår 50 miljoner kronor
            2024 för denna verksamhet. Regeringen bör uppdra till Konsumentverket
            att tillsammans med Sveriges Kommuner och Regioner inleda ett
            arbete för att hitta lämpliga former.
          </p>
          <head type="h2" xml:id="i-WwfxsSCpqmDFTJDSGpRtw6">
            Överskuldsättning
          </head>
          <p xml:id="i-5RYbxJtxLXtDFxwVbRUCKu">
            Överskuldsättningen ökar, Sverige blir fattigare. Första halvåret
            2023 fick Kronofogden in över 609 000 krav på obetalda skulder,
            så kallade ansökningar om betalnings­förelägg­ande. Det kan jämföras
            med cirka 545 000 under samma period i fjol – en ökning med drygt
            12 procent. Antalet berörda personer har ökat med omkring sex
            procent till cirka 268 000. Det handlar om räkningar till inkassobolag
            och banker, men också kostnader för boende och el.
          </p>
          <p xml:id="i-AdwWA2fWDFLAg3jWDdjXQW">
            Skuldbeloppen i kraven har blivit allt högre under flera års
            tid och nu accelererar utvecklingen. Jämfört med första halvåret
            2022 har det totala skuldbeloppet ökat med 3,8 miljarder kronor,
            eller 35 procent, till 14,6 miljarder kronor – den högsta siffran
            någonsin.
          </p>
          <p xml:id="i-8NSwFH6dzcjxKQBBgsQeqc">
            Skulder som omfattar mellan 100 000 och 500 000 kronor har ökat
            med 2 miljarder kronor jämfört med första halvåret 2022, vilket
            är mer än hälften av den totala ökningen av skuldbeloppet. Ofta
            är dessa skulder kopplade till olika typer av lån utan säkerhet.
            Bakom ökningen står banker, kreditföretag och bolag som köper
            förfallna skulder.
          </p>
          <p xml:id="i-WVd9YSQBgRQ6VAF1ZfEG3n">
            Ökningen av obetalda skulder drabbar de enskilda personerna,
            men även deras barn och släktingar. För idag har svenska konsumenter
            det tuffare än på länge. Stigande räntor och högre energi‑, bensin-
            och matpriser ökar risken för betalningssvårigheter.
          </p>
          <p xml:id="i-HsBZPKdZzBUyqsS7eggAz8">
            För att minska överskuldsättningen genomförde den socialdemokratiska
            regeringen ett flertal reformer. Ett räntetak för högkostnadskrediter
            infördes och skärpningar genom­fördes av marknadsförings- och
            informationskraven. Marknadsföringen av konsument­krediter ska
            vara måttfull. Den tidigare regeringen införde också krav på att
            kredit inte får vara förhandsvalt vid köp online.
          </p>
          <p xml:id="i-Td3vT3juSdMvEGXpmw4KE5">
            Nu är det hög tid att gå vidare och vi socialdemokrater har två
            konkreta förslag: inför ett skuld- och kreditgivningsregister
            samt vidta åtgärder mot oseriösa kredit­givningsföretag.
          </p>
          <head type="h2" xml:id="i-XSHVgeEjEoXWjBwPiUFMvK">
            Inför ett skuld- och kreditgivningsregister
          </head>
          <p xml:id="i-JHAMCs6R6nYNMBKyxppg6c">
            Den socialdemokratiska regeringen tillsatte en utredning, ”Motverka
            riskfylld kreditgivning och överskuldsättning”, som bland annat
            hade i uppdrag att föreslå ett system för ett skuldregister. Utredningsuppdraget
            redovisades i juli 2023 och innehöll många förslag till åtgärder
            som det nu är viktigt att gå vidare med. Ett konkret förslag är
            att inrätta ett särskilt ”skuld- och kreditgivningsregister”,
            vilket vi socialdemokrater anser vara ett kraftfullt verktyg för
            att säkerställa att de som beviljas lån också har förmåga att
            betala tillbaka. Ett sådant register bör därför införas.
          </p>
          <head type="h2" xml:id="i-5GvvkVHGFjSW2Bt9XZoj2R">
            Åtgärder mot oseriösa kreditgivningsföretag
          </head>
          <p xml:id="i-PHwTHbWKx27QTEgxZ7yyxo">
            Det finns en uppsjö av olika företag som sysslar med s.k. snabblån/sms-lån.
            En del fyller säkert sin funktion, men alltför många uppträder
            på ett sätt som inte är accep­tabelt. Kreativiteten vad gäller
            avgifter för denna typ av lån är förbluffande: upplägg­nings­avgifter,
            utbetalningsavgifter, aviavgifter, förmedlingsavgifter. Det leder
            till skyhöga effektiva räntor, genomsnittet är 800 procent (ränta
            plus avgifter). Dessutom arbetar snabblåneföretagen med reklam
            som hänsynslöst riktar sig till redan tungt skuldsatta människor.
            De oseriösa företagen brister i sin kreditprövning och i många
            fall beviljar man lån trots att det är uppenbart att låntagaren
            kommer att ha svårt att återbetala. Ett tecken på detta är att
            av de som lånar pengar från storbankerna så får 0,5 procent ett
            inkassokrav inom åtta månader. Motsvarande siffra för snabblånen
            är 17 procent.
          </p>
          <p xml:id="i-CBeVYoGdR9Tva4Gks8LRgt">
            Det är tämligen riskfritt för dessa företag att låna ut pengar,
            de har i många fall egna inkassoföretag och tjänar därmed ytterligare
            pengar på de låntagare som inte kan betala. I slutändan vänder
            företagen sig till Kronofogden för att driva in obetalda skulder.
            Det är inte acceptabelt; rimligen bör snabblåneföretag som brister
            i kreditprövning stå för en större kostnad vid verkställighet
            hos Kronofogden. Det skulle bidra till en mera seriös verksamhet.
          </p>
          <p xml:id="i-D9m7bgAECMxo73GgAjWix">
            Dessutom bör någon form av karenstid för utbetalning av snabblån/sms-lån
            övervägas – en tid som måste passera mellan låneansökan och utbetalning
            av beviljat lån eller att lån inte kan beviljas och utbetalas
            under nattetid. Detta för att minska risken för ödesdigra impulslån.
          </p>
          <head type="h2" xml:id="i-6bQZ1k8JSVbh9bbVsSTxW1">
            Brister i hemförsäkringar slår mot våldsutsatta kvinnor och barn
          </head>
          <p xml:id="i-CZeWWFUzGw9qex5HqPzBuA">
            De stora svenska försäkringsbolagen tillämpar regeln att det
            är möjligt att använda rättsskyddet i hemförsäkringen för vårdnadstvister,
            endast om talan väcks i domstol senare än ett år efter separation/skilsmässa.
          </p>
          <p xml:id="i-9HAnL2TLzqbtYbmWDfZVC7">
            Många våldsutsatta kvinnor har få eller inga medel att själva
            betala hela tviste­kostnaden med. Det är således svårt för en
            våldsutsatt kvinna att skydda sig mot förövarens fortsatta våld
            när han använder barnen i vårdnadstvister, för att komma åt både
            kvinnan och barnen. Hon kan inte heller efter en separation från
            en våldsam man ta hjälp av rättsskyddet för att kunna få juridisk
            hjälp att skydda sig själv och barnen.
          </p>
          <p xml:id="i-Xddjubxuw4KqWqbxHSoo5t">
            Många står utan möjlighet till hjälp att betala ett ombud och
            det är allvarligt. Karens­regeln är mycket oförmånlig för konsumenter.
            Väldigt många tvister uppstår i samband med att man skiljer sig.
            Det är få som skiljer sig, håller sams och sedan börjar tvista.
            Denna regel verkar vara till för att försäkringsbolagen inte ska
            behöva betala för rätts­skydd alltför ofta.
          </p>
          <p xml:id="i-NyLpFVk74LP2tKdLfoat7f">
            Domstolars beslut i vårdnadstvister kan försämras om den ena
            parten inte har råd med juridiskt biträde. Det kan leda till stor
            ojämlikhet i processen, och ytterst att den med svagare ekonomi
            ger upp och inte orkar strida för sina barns intressen. Detta
            drabbar i slutänden barn om beslut inte fattas i enlighet med
            deras bästa.
          </p>
          <p xml:id="i-CRw89acJPEBAEeYHNwo5h8">
            En översyn bör göras kring möjligheten att stärka konsumenternas
            rätt till hem­försäkringar med rättsskydd som är tillämpligt direkt
            efter en separation/skilsmässa/att den försäkrade har lämnat en
            relation.
          </p>
          <head type="h2" xml:id="i-BYvGFCr3JR3yrp3iWLgevq">
            Markering av retuscherade bilder
          </head>
          <p xml:id="i-HfnHkS2oRgMYPapcEYgqPS">
            Det är nästan omöjligt att bedöma om en bild är redigerad eller
            ej. I reklam och sociala medier finns det gott om retuscherade
            eller manipulerade bilder som skapar unga människors orealistiska
            kroppsideal.
          </p>
          <p xml:id="i-Jnywu2zve7baExDQxe3kkw">
            I Norge ska en ny lag motverka kroppshets i sociala medier. Lagen
            kräver att populära personer i sociala medier markerar om de retuscherat
            en bild som de använder för att marknadsföra en produkt. Även
            i Frankrike finns sedan 1 oktober 2017 en lag som säger att det
            måste framgå när kommersiella bilder har retuscherats så att en
            modells kropps­form har förändrats.
          </p>
          <p xml:id="i-LYfwDBRQtEfAajfxLhVxZ4">
            Kroppshetsen och trycket som unga ofta upplever är välkänt sedan
            tidigare. Genom sociala medier förstärks denna hets. Självklart
            är en lag om att markera retuscherade bilder inte hela lösningen
            på problemet. Det måste till många andra insatser för att stärka
            unga människor, men kända personer är förebilder för många, och
            manipulerade bilder kan skapa orealistiska skönhetsideal.
          </p>
          <head type="h2" xml:id="i-5wDtHwfngN8XG6r3sjeaDG">
            Konsumentverkets viktiga roll
          </head>
          <p xml:id="i-TNVaWBRqi6EsojTHW6bukv">
            Att vilseleda konsumenter är alltför enkelt i dag. Tillsynen
            är inte tillräckligt omfattande och avskräcker inte dem som har
            oärliga avsikter. Olika typer av abonnemangsfällor, bedrägerier
            på nätet, bluffakturor, orimliga avtalsvillkor, långtgående matfusk,
            integritets­intrång, oseriösa aktörer, oseriös reklam för spel
            och snabba krediter är några exempel. Listan kan göras lång. Myndigheter
            måste ges bättre verktyg och resurser för tillsyn och marknadskontroll.
            Vi måste också få kraftfulla sanktioner som på allvar kan skydda
            konsumenterna.
          </p>
          <p xml:id="i-RDrnjzfCAwoKmcve9LFT99">
            Mot denna bakgrund är det viktigt att se över om Konsumentverket
            har tillräckliga resurser och rätt kompetensutveckling för att
            klara tillsynen. Inte minst handlar det om att hinna med i den
            snabba utveckling som möjliggörs av ny teknik, t.ex. vad gäller
            AI.
          </p>
          <p xml:id="i-haYR6ptgqWHCH6wnVnDGs">
            Generativ AI är, rätt använd, en teknik som kan betyda en positiv
            utveckling inom många områden. Men det finns samtidigt risker
            att AI kan missbrukas för t.ex. manipulation, desinformation och
            bedrägerier. Det är därför viktigt med tillsyn och att befintlig
            konsumentlagstiftning kan tillämpas i dessa fall samt att ny lagstiftning
            tas fram där den nuvarande inte räcker till. Här har Konsumentverket,
            som en bland flera myndigheter, en viktig roll.
          </p>
          <head type="h2" xml:id="i-VuUP4FY1nTd9ZZHojjfReH">
            Civilsamhället har också en viktig roll
          </head>
          <p xml:id="i-77gawHE82CCMLpY6PZunTN">
            Som ett betydelsefullt komplement till Konsumentverket finns
            en rad olika organisa­tioner i det civila samhället som utför
            ett viktigt arbete. Att regeringen nu plötsligt halverar anslaget
            till dessa organisationer och aviserar en total avveckling år
            2026 är svårbegripligt.
          </p>
          <p xml:id="i-E87gGtPDCpNC9crqwKFjPR">
            I vårändringsbudgeten gick regeringen ut med extra stöd till
            aktörer i civilsamhället som främjar konsumenterna. En miljon
            extra att dela på blev ett välbehövligt tillskott för organisationer
            för ekonomiskt utsatta konsumenter. Regeringen skrev bl.a. att
            man ville ”öka stödet till aktörer i civilsamhället som på olika
            sätt främjar konsumenters intressen. Att stödja ideella krafter
            är en viktig åtgärd eftersom dessa redan har etablerade nätverk
            och ofta utgör naturliga mötesplatser för människor i behov av
            hjälp” (debatt­artikel av finansminister Svantesson och konsumentminister
            Erik Slottner den 24 mars).
          </p>
          <p xml:id="i-28kmJeV4QpicdwMp5upkPh">
            Nu, ett halvår senare, är budskapet från regeringen det rakt
            motsatta: Dessa orga­nisa­tioner behövs inte alls. 2024 föreslås
            anslaget halveras jämfört med innevarande år – till 7 miljoner
            kronor. För att året därpå minska till 1,5 miljoner kronor och
            sedan strypas helt 2026. Den självklara frågan blir förstås: Vad
            är det som har hänt detta senaste halvår som motiverar en så radikal
            omläggning? Att ett behov av ökat stöd plötsligt omvandlas till
            inget behov alls? Regeringen vill istället stärka Allmänna reklamationsnämnden,
            Arn. Det är bra. Arn har en stor arbetsbörda efter pandemin med
            otaliga tvister om inställda resor och nu med alla bankbedrägerier.
            Men Arns arbete handlar om att komma till rätta med skador som
            redan uppstått. Det konsumentrörelsen arbetar med är till stor
            del att förebygga tvister genom att driva på för bättre lagstiftning
            och genom information till konsumenter så att de inte hamnar i
            tvister. Båda behövs.
          </p>
          <p xml:id="i-DzxHEVhop6gbUVc9T1dy7H">
            Sett ur konsumenternas perspektiv har absolut ingenting hänt.
            Inflationen fortsätter att driva upp priser på mat, boende, kläder
            och mycket annat. Visserligen i något dämpad takt – men likväl
            fortsatt uppåt. Bedrägerierna mot framför allt äldre fortsätter
            oförtrutet. EU är på väg att stärka konsumentskyddet i unionen,
            bland annat på det digitala området och för produktsäkerhet, och
            här behövs en stark svensk konsumentröst. Samtidigt ska vi alla
            ställa om till en hållbar konsumtion, något som också EU arbetar
            mycket med.
          </p>
          <p xml:id="i-XHGUovLDEcpXpyV8fDiQA3">
            I Socialdemokraternas budgetmotion avvisar vi den SD-styrda regeringens
            föreslagna neddragning och återställer anslaget till tidigare
            nivå. Vi socialdemokrater värnar den enskilda människans rätt
            i ett komplext samhälle och ser det stora värdet i frivilliga
            sammanslutningar utanför staten som bevakar den enskildes rätt.
            Det är svårt, för att inte säga omöjligt, att inte se det tvära
            kastet i frågan om stöd till konsumentorganisationer som en del
            av en större och mycket illavarslande strategi från den SD-styrda
            regeringen att angripa civilsamhällesorganisationer på bred front.
            En strategi som gör Sverige till ett både fattigare och farligare
            land.
          </p>
        </div>
        <div type="motSignatures">
          <list>
            <item xml:id="i-Kf4fmh5LHKfKo16mNQTBLV" who="i-LKQKWG3JJUBFg12z1vrFwt">
              Jennie Nilsson (S)
            </item>
            <item xml:id="i-4VctKd5TLiooLqbaD1H731" who="i-FSjCAqMWRPMvgHfG4VFk1P">
              Leif Nysmed (S)
            </item>
            <item xml:id="i-SZmoKxfvi9gWXyXeaxbDMH" who="i-K9qLrytov5JcoAS1u8SHMm">
              Laila Naraghi (S)
            </item>
            <item xml:id="i-C29pAKEbeMCRSCsSjt42is" who="i-CUTJJgAGx5ob6YXU1BcjVG">
              Denis Begic (S)
            </item>
            <item xml:id="i-85ZZC1a9z1xwJj8tYXqRVv" who="i-6QRZCXV1gpE5LaD6mKZ5GR">
              Anna-Belle Strömberg (S)
            </item>
            <item xml:id="i-UXe87KpJEiHbx26gT57ZNq" who="i-MeFCbDpKPnR5B8CQwp68xh">
              Markus Kallifatides (S)
            </item>
          </list>
        </div>
      </div>
    </body>
  </text>
</TEI>
