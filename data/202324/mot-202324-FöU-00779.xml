<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FöU-00779">
  <teiHeader>
    <fileDesc>
      <titleStmt>
        <title>Civilförsvar</title>
        <author corresp="i-TrXGyxsScvTSQxnJXvtZZW">av Sven-Olof Sällström m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:779 av Sven-Olof Sällström m.fl. (SD)</title>
          <idno type="rdwebb">HB02779</idno>
          <rs type="number">779</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HB02779/text</ref>
          <ref type="dokument_url_html">https://data.riksdagen.se/dokument/HB02779</ref>
          <ref type="dokumentstatus_url_xml">https://data.riksdagen.se/dokumentstatus/HB02779</ref>
          <ref type="pdf">https://data.riksdagen.se/fil/26244B25-BE82-4AB2-91F9-6E20C40927F2</ref>
          <ref type="docx">https://data.riksdagen.se/fil/3F6B5053-F4ED-4A05-9EE0-5B07BE16BEE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KmjjRuCw2jtXhxJg7fhgXE</idno>
            <name>Lars Wistedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2J2wE3W8hwNZbGpwcXgC4m</idno>
            <name>Lars Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GhSj6rAbEjYNPyuYqg6Xkh" type="signed"/>
        <correspContext corresp="i-GhSj6rAbEjYNPyuYqg6Xkh">
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-KmjjRuCw2jtXhxJg7fhgXE"/>
          <note type="signatory" corresp="i-2J2wE3W8hwNZbGpwcXgC4m"/>
        </correspContext>
        <correspAction type="submitted" xml:id="i-Y8YiC91dLYMCBPmDhRPod8">
          <date when="2023-10-03"/>
          <time when="11:44:42"/>
        </correspAction>
        <correspAction type="reviewed" xml:id="i-BKHyoBAcnx9q8qL8qTq3EZ">
          <date when="2023-10-03"/>
          <time when="12:18:37"/>
        </correspAction>
        <correspAction type="referred" xml:id="i-BzSzxMCoTGGYCcfyvev5u2">
          <date when="2023-10-17"/>
        </correspAction>
        <correspAction type="assigned" xml:id="i-MGiizNwMSp6KJZo7T8o9Cd">
          <date when="2024-04-11"/>
          <time when="15:42:56"/>
        </correspAction>
        <correspContext corresp="i-MGiizNwMSp6KJZo7T8o9Cd">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-Mib72onVo5dberCKk928yn"/>
        <correspContext corresp="i-Mib72onVo5dberCKk928yn">
          <ref type="uppgift">2023/24:FöU1</ref>
          <ref type="ref_dok_id">HB01FöU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Va9jumcirtoTDt2aFMuNms"/>
        <correspContext corresp="i-Va9jumcirtoTDt2aFMuNms">
          <ref type="uppgift">2023/24:FöU6</ref>
          <ref type="ref_dok_id">HB01FöU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik och totalförsvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BN7DJfyBwHpezhVrwUttua"/>
        <correspContext corresp="i-BN7DJfyBwHpezhVrwUttua">
          <ref type="uppgift">2023/24:FöU7</ref>
          <ref type="ref_dok_id">HB01FöU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-P5hvHdwN5Bykq8THLK8KGs"/>
        <correspContext corresp="i-P5hvHdwN5Bykq8THLK8KGs">
          <ref type="uppgift">2023/24:NU14</ref>
          <ref type="ref_dok_id">HB01NU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU14</ref>
          <ref type="ref_dok_titel">Energipolitikens långsiktiga inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:779 av Sven-Olof Sällström m.fl. (SD) Civilförsvar</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-PLW9YS6WicF91NQRTKg2it">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-JnXkXi2C1q8r94zoJoQLGe">
              Riksdagen ställer sig bakom det som anförs i motionen om att
              regeringen i sitt arbete bör beakta det som anförs i motionen
              om det civila försvaret och tillkännager detta för regeringen.
            </item>
            <item sortKey="Yrkande 2" xml:id="i-LQsFPnhaBK7SMKfbAxS7UH">
              Riksdagen ställer sig bakom det som anförs i motionen om att
              regeringen borde beakta direktiven till civilförsvarets utformning
              och tillkännager detta för regeringen.
            </item>
            <item sortKey="Yrkande 3" xml:id="i-AjvME9ZopPE382PV4df7e3">
              Riksdagen ställer sig bakom det som anförs i motionen om att
              regeringen borde beakta civilförsvaret och krisberedskapens ledning
              och tillkännager detta för regeringen.
            </item>
            <item sortKey="Yrkande 4" xml:id="i-22jviJHMaUnPwM38c9oUEU">
              Riksdagen ställer sig bakom det som anförs i motionen om att
              regeringen borde överväga myndigheternas totalförsvarsperspektiv
              och tillkännager detta för regeringen.
            </item>
            <item sortKey="Yrkande 5" xml:id="i-5tv6cSX5yiv53N51RU2fVK">
              Riksdagen ställer sig bakom det som anförs i motionen om att
              regeringen behöver ta hänsyn till utformningen av SOS Alarm och
              tillkännager detta för regeringen.
            </item>
            <item sortKey="Yrkande 6" xml:id="i-BcBTvKvdwFdn8YkxgH3cjU">
              Riksdagen ställer sig bakom det som anförs i motionen om att
              regeringen i sitt arbete bör beakta en översyn av beredskapslagren
              och tillkännager detta för regeringen.
            </item>
            <item sortKey="Yrkande 7" xml:id="i-7LGjDW5qDstqUWZnQHR8bs">
              Riksdagen ställer sig bakom det som anförs i motionen om att
              regeringen borde överväga att stärka arbetet med energisäkerheten
              och tillkännager detta för regeringen.
            </item>
            <item sortKey="Yrkande 8" xml:id="i-F7XTZiWhEc8F2gtevzLqJ5">
              Riksdagen ställer sig bakom det som anförs i motionen om att
              regeringen borde överväga att stärka arbetet med strålsäkerhet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AEWAKo8SmjFNJjWDz9hZ1p">
            Ett reformerat civilförsvar
          </head>
          <p xml:id="i-GxdwrYEwY3er78QioWKCg9">
            Det civila försvaret är på väg att återupprättas. Det militära
            försvaret kan inte fungera utan det civila försvaret, som utgör
            en vital del av totalförsvaret. Ett trovärdigt och fungerande
            totalförsvar kräver att den civila delen, såväl som den militära,
            är väl samövad och finansierad samt att tydliga mål för totalförsvarets
            alla delar är uppsatta redan i fredstid.
          </p>
          <p xml:id="i-UfzL5jRAPhKWGshc3WBRjH">
            Som en följd av försvarsbesluten under 1990- och 2000-talen upphörde
            stora delar av planeringen för höjd beredskap och krig. Besluten
            innebar att det civila försvaret, med dess beredskapslager, planering,
            ledningscentraler, övningar med mera, avveck­lades. De senaste
            årens förändrade säkerhetspolitiska läge har fått som resultat
            att det civila försvaret är på väg att återupprättas igen, vilket
            är något vi välkomnar och länge arbetat för. Grunden för det framtida
            civila försvaret är de förslag som återfinns i Försvarsberedningens
            rapport. För att återupprätta ett trovärdigt och väl fungerande
            civilt försvar kommer dock än mer omfattande satsningar än vad
            som föreslås i Försvarsberedningens rapport behöva genomföras.
            Det civila försvaret ska ha förmåga och planering för att ge stöd
            till det militära försvaret. Vidare ska det civila försvaret stärka
            samhällets samlade förmåga att förebygga och hantera svåra påfrestningar
            såväl i fred som i krig. Till skillnad från den hotbild som rådde
            under det kalla kriget är dagens situation mer komplex och svårförutsägbar.
            Utöver krig utgörs hoten mot vår säkerhet idag av exempelvis cyberattacker,
            informationskrig genom desinformation, användandet av massförstörelsevapen,
            terrorism, sabotageverksamhet och smittsamma sjukdomar.
          </p>
          <p xml:id="i-ScfmsYovDppzZs8Q7mxaqb">
            För att det civila försvaret ska klara av att lösa sina uppgifter
            utifrån denna hotbild måste det civila försvaret ha bredare kompetens,
            kunskap och förmågor än vad som var fallet förut. I praktiken
            innebär detta att det kommer krävas omfattande satsningar på övningar,
            materiel, personal samt förmåga att hantera situationer med bristfälligt
            besluts­underlag och knappa resurser. Målbilden är att det civila
            försvaret ska klara av att lösa sin uppgift i minst 90 dygn. Kraven
            på den enskilde kommer härvid att bli påtagligt högre. I syfte
            att öka individens förståelse för totalförsvarets vikt och varje
            medborgares skyldigheter så bör totalförsvarsinformation införas
            som en tydlig del inom samhälls­kunskapen i såväl grundskola som
            gymnasium. För att Sverige ska klara av framtida kriser är det
            av yttersta vikt att varje medborgare medvetet tar ett stort eget
            ansvar och förbereder sig så att han eller hon klarar sig utan
            stöd från samhället i minst en vecka. Det stundande Natomedlemskapet
            innebär också att Sverige har ett långtgående åtagande kring återuppbyggnaden
            av civilförsvaret med hänvisning till Natoföredragets tredje artikel,
            vilket innebär att Sverige på egen hand men också i samarbete
            med andra länder säkerställer ett uthålligt totalförsvar. Det
            Sverigedemokraterna vill se är ett utökat och fördjupat samarbete
            mellan Sverige, Norge, Danmark och Finland som på sikt kan leda
            till en regional trygghet i händelse av kris eller krig.
          </p>
          <head type="h1" xml:id="i-8JenALM9ijUGLbJcsFqxL6">
            Direktiv till civilförsvaret
          </head>
          <p xml:id="i-No7LnbD5uoy6Qvtv7gZXC9">
            Det civila försvarets huvuduppgift är att säkerställa vår nationella
            uthållighet avseende försvarsvilja, energi- och livsmedelsförsörjning
            samt vårt demokratiska samhällsskick. Det civila försvaret utgör
            en väsentlig del av totalförsvaret utan vilket inte det militära
            försvaret kommer att kunna lösa sina uppgifter. På motsvarande
            sätt är det civila försvaret instrumentellt när det gäller att
            vidmakthålla den nationella försvarsviljan och uthålligheten.
            På sikt bör även det civila försvaret utvecklas mot interoperabilitet
            med övriga nordiska länders motsvarigheter, i syfte att både kunna
            ge och ta emot omedel­bart bistånd i händelse av svåra påfrestningar
            på samhället i fred, kris och krig. Det civila försvaret bör utvecklas,
            övas och ledas i nära samverkan med det militära försvaret så
            att synergieffekter uppnås och konkurrensförhållanden och lednings­problematik
            kan undanröjas redan i den fredstida verksamheten. Totalförsvarets
            förmåga att säkerställa en långsiktig förnödenhetsförsörjning
            bör övervägas att utvecklas mot den finska modellen, där företagskedjor
            enligt lag skall innehålla vissa nivåer av bränsle, livsmedel
            m.m.
          </p>
          <p xml:id="i-2GbmTuLR75YSssUUNvwfiZ">
            Civilförsvaret ska därför:
          </p>
          <list style="ul">
            <item xml:id="i-SCUyZr57aHNDQEsU3G3uaB">
              Med alla medel stödja det militära försvaret i dess utförande
              av militära operationer men även verka för det civila samhällets
              fortsatta funktion under kris och krig.
            </item>
            <item xml:id="i-FKrU5GFsCsBcU4pkJM2rVL">
              Långsiktigt och i samverkan med näringslivet bygga upp och vidmakthålla
              den nationella försörjningsförmågan genom olika former av beredskapslager
              av strategiskt viktiga produkter såsom kritiska industrikomponenter,
              drivmedel, läkemedel och livsmedel.
            </item>
            <item xml:id="i-VDWUPt3y9puWVbMUHkhVQa">
              Kunna stödja näringslivet med utbildning samt skydd och bevakning
              av samhällskritisk infrastruktur, till exempel inom elförsörjning
              och transportväsendet.
            </item>
            <item xml:id="i-RexiymEYPaKR9UiL1CMMuL">
              Kunna upprätthålla isfria sjötrafikleder i Östersjön och Västerhavet.
            </item>
            <item xml:id="i-BBpoBkjAj1ScQy98xAh9jP">
              I samverkan med andra myndigheter och även allierade nationer
              tidigt kunna upptäcka, identifiera och neutralisera hot mot rikets
              säkerhet.
            </item>
            <item xml:id="i-Dh7o4fFvVdBvPUgvDR19xQ">
              I samverkan med övriga totalförsvaret och även andra allierade
              kunna övervaka och hävda vår territoriella integritet.
            </item>
            <item xml:id="i-TunevxUdQqyA4zTcQUZQNf">
              Inom riket kunna omdisponera resurser för att stödja områden
              som blivit utsatta för omfattande skador i samband med sabotage
              eller andra former av angrepp, till exempel biologiska angrepp,
              brand, översvämningar, men även vid omfattande naturkatastrofer
              eller miljöbrott (oljeutsläpp med mera).
            </item>
            <item xml:id="i-SfFDewLRrRguffFCA3iv5M">
              Efter särskild förfrågan och förberedelser/utbildning kunna ställa
              resurser till andra länders förfogande vad avser räddningstjänst,
              såsom brandbekämpning, oljeutsläpp, återuppbyggnad eller humanitärt
              stöd.
            </item>
            <item xml:id="i-SqmikK2vFshaAKhZzvqZY8">
              Genom återkommande övningar på alla nivåer skapa personkännedom
              mellan samverkande myndigheter, säkerställa att befattningshavare
              känner till beredskapsplaner och kan och vågar fatta beslut i
              okända situationer och med bristfälligt beslutsunderlag där ansvarsgränser
              kan vara otydliga.
            </item>
          </list>
          <head type="h1" xml:id="i-3pHNWgwGw1DtepasberCG9">
            Civilförsvar och krisberedskapens ledning
          </head>
          <p xml:id="i-837H7epYxoNrXNrH5x6JTZ">
            Det civila försvaret och krisberedskapen bygger på tre principer:
            ansvarsprincipen, närhetsprincipen och likhetsprincipen. Sammantaget
            kan det konkretiseras så att den aktör som i fredstid är ansvarig
            för en verksamhet också tar ansvaret i händelse av kris eller
            krig. Hanteringen av händelser från kris och krig utgår också
            ifrån att dessa hanteras av närmast ansvarig. Slutligen innebär
            likhetsprincipen att en verksamhet ska fungera så normalt det
            bara går under en kris men också att eventuella förändringar inte
            får gå hur långt som helst. Ovanstående innebär konkret att kommuner,
            regioner och länsstyrelser är ansvariga för det grundläggande
            krisberedskapsarbetet i fredstid. De är ansvariga för att tillse
            att förskolepersonalen vet vad som sker när flyglarmet går, att
            skolmaten serveras men också att elen och verksamheten på äldreboendet
            fungerar.
          </p>
          <p xml:id="i-PQpHKrPjK13p1VWJDjtrwi">
            Mot bakgrund av den rad ödesdigra beslut som togs under 2000-talet
            så avvecklades merparten av de fungerande rutiner och processer
            som det gamla systemet byggde på. Detta innebär att allt måste
            återuppbyggas på nytt och som det ser ut idag har många av landets
            290 kommuner inte förutsättningarna att hantera detta viktiga
            uppdrag på ett fullgott sätt. I backspegeln har vi migrationskrisen
            och därefter pandemin som inneburit att en stor del av kommunens
            dagliga verksamhet inom skola, äldreomsorg och stadsplanering
            fått gå på knäna de senaste åren. Kraven på de olika principerna
            innebär att staten, som är ytterst ansvarig, har begränsade medel
            att kravställa mot en miniminivå när det gäller det krisförebyggande
            arbetet.
          </p>
          <p xml:id="i-HYbmvE3Z1Pi4HdbpMhBDgF">
            Myndigheten för samhällsskydd och beredskap har en samordnande
            roll i det förebyggande krisberedskapsarbetet. Som det ser ut
            idag går återuppbyggnaden långsamt och landets 290 kommuner arbetar
            utifrån helt olika förutsättningar och ambitionsnivåer, vilket
            innebär 290 olika lösningar. Målbilden ska inte vara ett civilt
            försvar från kalla kriget utan ett civilförsvar som är anpassat
            för 2000-talets hotbild och utmaningar. Samtidigt finns det ett
            stort behov av att det i uppstarten av återuppbyggnaden finns
            en tydlig ledning och styrning som kan säkerställa en nationell
            sammanhållning och riktlinje. Denna ska givetvis åtföljas av möjligheter
            till sanktioner för de aktörer som inte prioriterar eller fokuserar
            på återuppbyggnaden av krisberedskapsfunktioner, vilka också är
            lagstadgade uppdrag. Myndigheten för samhällsskydd och beredskap
            bör övervägas att få utökad föreskriftsrätt inom krisberedskapsfunktionen
            för att tillsammans med länsstyrelsen tillse att krisberedskapsarbetet
            fortlöper och når en acceptabel nivå med hänvisning till vad som
            ingår i varje aktörs uppdrag.
          </p>
          <head type="h1" xml:id="i-HGQZ6mtCEVqUmHgjwNoKDV">
            Myndigheter
          </head>
          <p xml:id="i-PiAzPrvNMKqrnb9KjzzXgA">
            En minst lika viktig del i återuppbyggnaden av det civila försvaret
            är direktiven till de statliga myndigheterna genom regleringsbreven.
            Myndigheter såsom Trafikverket, Jordbruksverket, Livsmedelsverket
            m.fl. ska anta ett totalförsvarsperspektiv i sin verksamhet. Under
            den pågående återuppbyggnadsfasen har det framkommit problem kring
            myndigheternas fokus på civilförsvarsuppgifter. Detta innefattar
            krigsplaceringar, vägbyggen samt nedläggning av för totalförsvaret
            viktig infrastruktur såsom flygfält m.m. Sverigedemokraterna ser
            det därför som viktigt att regeringen i regleringsbreven säkerställer
            myndigheternas totalförsvarsfokus och att detta årligen återrapporteras.
          </p>
          <head type="h1" xml:id="i-KY94UvRfQwq4a3uoTUSpm9">
            SOS Alarm
          </head>
          <p xml:id="i-BLLjg349xbD1JiEtfaULxX">
            I tider av kris och otrygghet är det extra viktigt att medborgarna
            känner förtroende för den alarmeringsfunktion som SOS Alarm är
            satt att sköta. För att upprätthålla detta förtroende är det av
            yttersta vikt att nödsamtalen behandlas likvärdigt och av en och
            samma aktör, oavsett var i landet nödsituationen inträffat. Det
            är även av stor vikt att svarstider upprätthålls över tid och
            att tillräckliga resurser finns i händelse av kris eller krig.
            SOS Alarms uppdrag är komplext, och för att kunna hantera kriser,
            olyckor och hög belastning krävs en robust organisation. Vidare
            fyller SOS Alarm en viktig roll i det civila försvaret och måste
            framöver utformas och öva på att vara en del av totalförsvaret,
            i fred såväl som i krig. Vi anser också att den samhällsviktiga
            verksamhet som SOS Alarm är satt att hantera inte nödvändigtvis
            bäst utövas av ett aktiebolag med ett flertal verksamheter. Istället
            bör man se över möjligheten att omvandla SOS Alarm till en myndighet.
          </p>
          <head type="h1" xml:id="i-KX4h6sNUMuyv9NSF8oBKk4">
            Beredskapslager
          </head>
          <p xml:id="i-N9UJUV8KCYJronwKSgwh2U">
            Det civila försvaret och rikets krisberedskap är i behov av beredskapslager.
            För vissa produkter krävs nationella och regionala lager, för
            andra behövs storskalig central lagerhållning kompletterat med
            lokala lager. Riktvärdet bör vara att beredskapslagren klarar
            av att täcka minst tre månaders förbrukning. Om händelseutvecklingen
            påkallar att beredskapslagren nyttjas, ska inhemsk produktion
            kunna ökas eller ställas på krigsfot inom tre månader för att
            tillgången till vissa utpekade produkter ska kunna säkerställas.
            Tidsramen för att ställa om industrin ska ses som ett första riktvärde.
            På sikt ska industrin kunna ställas om på betydligt kortare tid.
          </p>
          <p xml:id="i-EMCELct65xsQvqkp85tEAX">
            För att förbättra och säkerställa vår förmåga att klara av framtida
            kriser, behöver också självförsörjningsgraden av exempelvis livsmedel,
            läkemedel samt skydds- och sjukvårdsmateriel höjas avsevärt. Svenska
            beredskapslager ska i normalfallet lagerhållas och finansieras
            av marknadsaktörer inom de olika segmenten, till exempel aktörerna
            inom livsmedels- och läkemedelsbranscherna. För att säkerställa
            att konkurrensneutraliteten bibehålls behöver lagstiftning och
            regler tas fram. I de fall små lokala näringsidkare i glesbygd
            inte klarar av att uppfylla uppställda krav, eller om någon marknadsaktör
            anser att konkurrensneutraliteten satts ur spel, ska de kunna
            söka statligt stöd för att klara av att uppfylla de uppställda
            kraven. Samtliga kommuner, regioner och privata aktörer inom hälso-
            och sjukvård ska genom lagstiftning regleras att i sin dagliga
            verksamhet omsätta datumkänsliga artiklar och varor i beredskapslagren,
            till exempel läkemedel. Beredskapslagrens innehåll fastställs
            av Myndigheten för samhällsskydd och beredskap i samarbete med
            berörda myndigheter. Krav på lagerhållning av materiel och varor
            som är kritiska för totalförsvaret bör regleras i lag och de särskilda
            företag som har att verkställa detta (K‑företag) ska kunna göra
            det utan att det påverkar marknaden.
          </p>
          <head type="h1" xml:id="i-VFbUPdPNABxPLiGg1GdxNH">
            Energisäkerhet för civilförsvar och samhällets krisberedskap
          </head>
          <p xml:id="i-R4CkJpLyhCqGjEpQXDVXfy">
            Sverigedemokraterna anser att det är centralt för Sverige att
            driva frågor om hög säkerhet och standard angående elektricitet
            i allmänhet, samt kompetens och yrkeserfarenhet hos utövare av
            dessa tjänster. Olika elkraftskonsumenter är olika beroende av
            säker el. För samhällsviktig verksamhet kan oacceptabla konsekvenser
            snabbt uppstå vid elavbrott. Med hjälp av modern styrteknik kan
            olika användare sättas i prioriteringsordning vid brist på el.
            Forskning visar att särskilda reservkraftnät med viss radie är
            kostnadseffektiva när det finns flera samhällsviktiga verksamheter
            nära varandra. Energimyndigheten bör ges i uppdrag att utifrån
            dessa utgångspunkter särskilt förstärka försörjningstryggheten
            för samhällsviktiga verksamheter. Härvid bör särskild hänsyn tas
            till det bedömt kraftigt ökande elbehovet samt överföringskapacitet
            i stomnät mellan olika regioner, i syfte att säkerställa redundans.
          </p>
          <head type="h1" xml:id="i-UY8kGBf9pYMWhnoguef1fW">
            Strålsäkerhetsskydd för civilförsvar och samhällets krisberedskap
          </head>
          <p xml:id="i-784XoEWVsKnRxtvA57zhkU">
            Då potentiella hot mot vår kärnkraft kan anses som förhöjda i
            ett stigande instabilt läge i vår omvärld, anser vi att ett ökat
            skydd för dessa anläggningar är av central betydelse för rikets
            säkerhet. Gällande skyddsregler ska ses över, inte bara för våra
            kärnkraftverk utan även vad gäller vår atomverksamhet och vår
            storskaliga vattenkraft. Säkerhetszonerna runt verken bör därför
            ges en utökad radie, vilket även innefattar luftrummet. Sverigedemokraterna
            föreslår att regeringen återkommer till riksdagen med förslag
            på lagstiftning som svarar mot de större skyddsbehov som dagens
            instabilitet i vårt närområde medför.
          </p>
        </div>
        <div type="motSignatures">
          <list>
            <item xml:id="i-Hd9rPzhLD8vKJCMADSDuqx">
              Sven-Olof Sällström (SD)
            </item>
            <item xml:id="i-LEBM8M3G7ZLSqgwc75E6KN">
              Björn Söder (SD)
            </item>
            <item xml:id="i-Dt6wSanH3EepLgitXwTstD">
              Lars Wistedt (SD)
            </item>
            <item xml:id="i-5pCtBwrpYLiVowJYMV8S7s">
              Lars Larsson (SD)
            </item>
          </list>
        </div>
      </div>
    </body>
  </text>
</TEI>
