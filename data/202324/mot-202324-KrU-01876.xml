<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-01876">
  <teiHeader>
    <fileDesc>
      <titleStmt>
        <title>Idrottspolitiska frågor</title>
        <author corresp="i-PAgTpr3nkZRPEoiqjPKQAf i-PQe8EhNJDXHurGqmN1U5hD">av Amanda Lind och Jacob Risberg (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1876 av Amanda Lind och Jacob Risberg (båda MP)</title>
          <idno type="rdwebb">HB021876</idno>
          <rs type="number">1876</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB021876/text</ref>
          <ref type="dokument_url_html">https://data.riksdagen.se/dokument/HB021876</ref>
          <ref type="dokumentstatus_url_xml">https://data.riksdagen.se/dokumentstatus/HB021876</ref>
          <ref type="pdf">https://data.riksdagen.se/fil/B7A5DFF7-B1EA-43E6-AE69-4A7DF96A4957</ref>
          <ref type="docx">https://data.riksdagen.se/fil/BB730396-CC15-40F5-991E-364CE0E41D4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-22FpZPaZRZhLQArPLjpNoz" type="signed"/>
        <correspContext corresp="i-22FpZPaZRZhLQArPLjpNoz">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-PQe8EhNJDXHurGqmN1U5hD"/>
        </correspContext>
        <correspAction type="submitted" xml:id="i-XCFWkiihRmRmmzLPRJotiX">
          <date when="2023-10-04"/>
          <time when="18:22:00"/>
        </correspAction>
        <correspAction type="reviewed" xml:id="i-46P7miayfWBbrNu1QUbA1b">
          <date when="2023-10-04"/>
          <time when="19:35:55"/>
        </correspAction>
        <correspAction type="referred" xml:id="i-8mfxD8iMB8rtY9eD6wCpuX">
          <date when="2023-10-17"/>
        </correspAction>
        <correspAction type="assigned" xml:id="i-4fQuFS9PiHykByVWYWLJt2">
          <date when="2024-04-24"/>
          <time when="16:30:33"/>
        </correspAction>
        <correspContext corresp="i-4fQuFS9PiHykByVWYWLJt2">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-PmjPUHFxmRchRUnzeGy8et"/>
        <correspContext corresp="i-PmjPUHFxmRchRUnzeGy8et">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AEGTsnaTm8tw87wvK3sutr"/>
        <correspContext corresp="i-AEGTsnaTm8tw87wvK3sutr">
          <ref type="uppgift">2023/24:KrU1</ref>
          <ref type="ref_dok_id">HB01KrU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KQDTAm5DBteAei6mbDQc27"/>
        <correspContext corresp="i-KQDTAm5DBteAei6mbDQc27">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-U9pesCmSkhBkA13GKuAp7j"/>
        <correspContext corresp="i-U9pesCmSkhBkA13GKuAp7j">
          <ref type="uppgift">2023/24:KrU9</ref>
          <ref type="ref_dok_id">HB01KrU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU9</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5zsCP1u9isJE2y2XfcmcnG"/>
        <correspContext corresp="i-5zsCP1u9isJE2y2XfcmcnG">
          <ref type="uppgift">2023/24:TU5</ref>
          <ref type="ref_dok_id">HB01TU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1876 av Amanda Lind och Jacob Risberg (båda MP) Idrottspolitiska frågor</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-WhKohMgeZa11td6JNGHbcr">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Mh89c5DYXGPX6vN8kbEtZk">
              Riksdagen ställer sig bakom det som anförs i motionen om idrott
              för alla och tillkännager detta för regeringen.
            </item>
            <item sortKey="Yrkande 2" xml:id="i-4H69B6vasxsH9XM8cdLmUV">
              Riksdagen ställer sig bakom det som anförs i motionen om idrottssatsning
              i utsatta områden och tillkännager detta för regeringen.
            </item>
            <item sortKey="Yrkande 3" xml:id="i-Nz6Q3D92xPJUdyshV515Sn">
              Riksdagen ställer sig bakom det som anförs i motionen om att
              stärka det nationella arbetet för fler anläggningar för idrott
              och rörelse och tillkännager detta för regeringen.
            </item>
            <item sortKey="Yrkande 4" xml:id="i-Xwzg5Xt9CbKDkJZgTeYtVP">
              Riksdagen ställer sig bakom det som anförs i motionen om att
              inrätta en anläggningsfond och tillkännager detta för regeringen.
            </item>
            <item sortKey="Yrkande 5" xml:id="i-GDeZzDJMNKfLy5kASZVxb9">
              Riksdagen ställer sig bakom det som anförs i motionen om att
              Boverket ska inkludera idrott i sin vägledning till kommunerna
              och tillkännager detta för regeringen.
            </item>
            <item sortKey="Yrkande 6" xml:id="i-BkuEfDzHfaNxrt7KoWuaq6">
              Riksdagen ställer sig bakom det som anförs i motionen om att
              beakta tillgänglighetsperspektivet i arbetet med anläggningar
              och tillkännager detta för regeringen.
            </item>
            <item sortKey="Yrkande 7" xml:id="i-DK9LSsnQG5kSYE2M3BjCED">
              Riksdagen ställer sig bakom det som anförs i motionen om att
              skapa bättre förutsättningar för svensk parasport och tillkännager
              detta för regeringen.
            </item>
            <item sortKey="Yrkande 8" xml:id="i-FX2B6Mg32BbG4Ka7TuWcWL">
              Riksdagen ställer sig bakom det som anförs i motionen om att
              stärka rätten till färdtjänstresor för att ha möjlighet att delta
              i idrottsaktiviteter och tillkännager detta för regeringen.
            </item>
            <item sortKey="Yrkande 9" xml:id="i-W5v6n3gmGHvkWtnqusT2w8">
              Riksdagen ställer sig bakom det som anförs i motionen om stödet
              till svensk parasport och tillkännager detta för regeringen.
            </item>
            <item sortKey="Yrkande 10" xml:id="i-5r3Jurv1wub87viix63Mbb">
              Riksdagen ställer sig bakom det som anförs i motionen om dubbla
              karriärer för idrottare och tillkännager detta för regeringen.
            </item>
            <item sortKey="Yrkande 11" xml:id="i-XRAtNKKv4juUsUB49AYWqP">
              Riksdagen ställer sig bakom det som anförs i motionen om antidopningsarbetet
              och tillkännager detta för regeringen.
            </item>
            <item sortKey="Yrkande 12" xml:id="i-RzhEtaBnR4dP4TiuHzf7FN">
              Riksdagen ställer sig bakom det som anförs i motionen om trygga
              idrottsmiljöer och tillkännager detta för regeringen.
            </item>
            <item sortKey="Yrkande 13" xml:id="i-YbN2g12WmZSR8qZwYn5o4J">
              Riksdagen ställer sig bakom det som anförs i motionen om ratificering
              av Macolinkonventionen och tillkännager detta för regeringen.
            </item>
            <item sortKey="Yrkande 14" xml:id="i-2bw3KQTcGD9NQtoS5qowne">
              Riksdagen ställer sig bakom det som anförs i motionen om internationella
              idrottstävlingar och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8tWa7wg8GxJyvea4WYSgzj">
            Idrott för alla
          </head>
          <p xml:id="i-V6L9zMsL8HbYLbpuMsMbXt">
            Sveriges folkrörelser och civilsamhälle bidrar till demokratin,
            folkhälsan, integrationen, mötesplatser och en meningsfull fritid
            för barn och unga – för att nämna några exempel. I föreningslivet
            möts människor med vitt skilda bakgrunder och förutsättningar,
            man växer i sig själv och bidrar tillsammans till lokalsamhället
            genom en mångfald av akti­viteter och insatser. I detta spelar
            idrottsrörelsen en stor och viktig roll som Sveriges största folkrörelse.
          </p>
          <p xml:id="i-URomwnYyDnXD2eDBztsGzw">
            Vi vill se en jämlik idrott där alla har möjlighet att delta
            – såväl unga som äldre. Det finns dock utmaningar kring jämlikhet,
            tillgänglighet och möjligheterna för alla att hitta sin plats
            inom den organiserade idrotten. Förutsättningarna att föreningsidrotta
            skiljer sig idag åt mellan barn och ungdomar i Sverige beroende
            på inkomst, utbildnings­bakgrund, härkomst, kön, funktionsvariation
            och bostadsort. Det statliga stödet till idrotten ska bidra till
            en jämlik, inkluderande idrott. I dag läggs en större andel av
            våra offentliga resurser på killars idrottande än på tjejers.
            Det vill vi ändra på. Det är viktigt med insatser för att nå till
            exempel utlandsfödda flickor och kvinnor som är en grupp som idag
            står längre ifrån idrottsrörelsen. Vi vill också förbättra möjligheterna
            till spontanidrott. Det ska finnas tillgång till öppna idrottsplaner,
            motionsspår, skateboard­ramper eller annat som gör det lätt att
            röra på sig, där människor bor.
          </p>
          <p xml:id="i-RhyeAULxPHtzgoVW6Ywu4T">
            Vi vill se goda, långsiktiga förutsättningar för idrottsrörelsen
            där politiken respek­terar idrottsrörelsens självständighet och
            samtidigt ger möjlighet för idrotten att bidra till samhället
            och individer med idrottsglädje, gemenskap och goda uppväxtvillkor
            för fler, inte minst barn och unga. Pandemin medförde stora utmaningar
            för idrotten, både för bredd- och elitverksamheten. Vissa idrotter
            drabbades särskilt hårt, däribland para­sporten. Många barn och
            unga slutade med sin idrott under coronapandemin. Stora kris-
            och återhämtningsstöd beviljades. Effekterna av pandemin märks
            fortfarande inom idrotten. Miljöpartiet vill se ett långsiktigt
            stöd för idrottsrörelsens återhämtning med fokus att rekrytera
            fler barn, unga och ledare till idrottsrörelsen.
          </p>
          <p xml:id="i-3Wyk6LesWMQrVYMnmzZwPG">
            Miljöpartiet ser positivt på riktade insatser för idrott i utsatta
            områden. Det är viktigt att den pågående satsningen görs långsiktigt
            med stöd till ledare och goda strukturer för föreningslivet att
            kunna verka på sikt. Den pågående satsningen bör utvärderas och
            byggas ut och riksdagen bör tillkännage detta för regeringen.
          </p>
          <head type="h1" xml:id="i-AcsRTpCeLPnxzeQmZhoe9m">
            Stärkt arbete för fler anläggningar för idrott och rörelse
          </head>
          <p xml:id="i-7eGaodJCm39VTpVUzkqk5e">
            En grundläggande förutsättning för att människor i Sverige ska
            kunna idrotta och röra på sig är att det finns god tillgång till
            anläggningar och miljöer för idrott och rörelse. Det kan handla
            om idrottshallar, badhus och friluftsanläggningar, men också om
            platser i naturen, vägar och vatten – allt beroende på vilken
            idrott eller aktivitet som utövas.
          </p>
          <p xml:id="i-45qf1XT66Bq4nJ7HNjtMYR">
            Idag är behoven skriande stora. Bristen på tider i hallar och
            anläggningar begränsar idrottsrörelsens möjlighet att växa och
            ta emot fler barn, unga och äldre som vill börja idrotta. När
            befolkningen växt och stadskärnorna förtätats har det inte byggts
            anlägg­ningar för idrott och rörelse i samma takt. Den dyra marken
            i städerna prioriteras ofta för bostadsbyggande, vilket leder
            till att möjligheten att idrotta minskar och flyttas bort från
            där människor bor. Det är en mycket negativ utveckling. Förutom
            att det kan minska benägenheten att idrotta och röra sig, riskerar
            det även att öka bilberoendet och spä på ojämlikheten vad gäller
            tillgång till en rik fritid för alla barn. Förtätningen riskerar
            också att inverka negativt på tillgången till grönområden och
            natur som är viktig för spontanidrott och det rörliga friluftslivet.
          </p>
          <p xml:id="i-4wRWMJhym6spLKpTFUypsK">
            Även utanför de större städerna är behoven stora. Många av landets
            idrottsanlägg­ningar är i stort behov av renovering, och nya sätt
            att idrotta och röra sig ställer krav på nybyggnation och mer
            moderna anläggningar. I kommuner med vikande skatteunderlag riskerar
            denna för kommunerna frivilliga verksamhet att stryka på foten.
            En god tillgång till anläggningar och miljöer för idrott och fritid
            i hela landet är i grunden en rättvise­fråga.
          </p>
          <p xml:id="i-4wMomvmmHkxdNwERkuFFZk">
            Redan idag görs en hel del från olika parter. Riksidrottsförbundet
            har ett anläggnings- och idrottsmiljöstöd som kan sökas av föreningar.
            Även arvsfonden och andra myndig­heter och stiftelser delar ut
            stöd som kan användas till anläggningar och miljöer för idrott
            och rörelse. Kommunsektorn står för huvuddelen av finansieringen
            av anläggningar för idrott och fritid, såväl drift som nybyggnation.
            Till detta kommer en stor mängd anläggningar som föreningslivet
            och civilsamhället äger och driftar.
          </p>
          <p xml:id="i-LmsyEwttNSvMViZy99DB9Z">
            Även om idrott och fritid inte är lagstadgade verksamheter är
            det frågor som ofta engagerar lokalbefolkningen och prioriteras
            kommunalt. Det finns många goda exempel kring samverkan mellan
            kommun och idrottsrörelse samt mellan kommuner för prioritering,
            utveckling, drift och planering av idrottsanläggningar. God samverkan
            mellan rektorer, fritidschefer och föreningsliv har lett till
            smartare utnyttjande av befintligt lokalbestånd och skapat bättre
            möjlighet till spontanidrott. Samtidigt visar Riksidrottsförbundets
            kartläggning från 2019 att av Sveriges kommuner var det enbart
            45 % som hade gjort en analys av tillgången till idrottsanläggningar
            och idrottsmiljöer, och 35 % av kommunerna som hade upprättat
            utvecklingsplaner framåt. Idrottsrörelsen har länge pekat på vikten
            av ett stärkt statligt engagemang i anläggningsfrågan. I tider
            av låg­konjunktur är det av särskild vikt att den nationella nivån
            visar stöd för att idrottens och föreningslivets behov fortsatt
            behöver prioriteras.
          </p>
          <p xml:id="i-Qch9qnsueZFo2NjkKd1nb4">
            Folkhälsopolitiskt finns det stora skäl att prioritera idrottsanläggningar
            och miljöer för rörelse. Många rör sig alldeles för lite idag.
            Över 20 % av Sveriges befolkning uppger att de är stillasittande
            mer än 10 timmar per dag enligt den nationella folkhälso­enkäten
            från 2020, vilket är en stor riskfaktor för ohälsa. Idrottsklyftan
            mellan barn och unga utifrån socioekonomisk bakgrund är fortsatt
            hög. För en stärkt folkhälsa och för en levande och växande idrottsrörelse
            är det centralt med ett stärkt nationellt fokus på framtidens
            idrottsanläggningar och miljöer för rörelse och aktivitet.
          </p>
          <p xml:id="i-UMCquLinAm1TivXRvUACMs">
            Miljöpartiet har under åren i regering drivit på för att det
            nationella arbetet med idrotts­anläggningar ska stärkas. Vi initierade
            samtal mellan de närmast berörda parterna, däribland Riksidrottsförbundet,
            Boverket och SKR (Sveriges Kommuner och Regioner), för att identifiera
            utvecklingssteg framåt. 2020 gav regeringen Boverket i uppdrag
            att ta fram ett underlag för hur kunskap om anläggningar och utemiljöer
            för idrott och fritid kan utvecklas. I februari 2021 redovisades
            uppdraget i rapporten Miljöer för idrott och fritid – Hur kan
            kunskap utvecklas, samlas och förmedlas (2021:6). Boverket identifierade
            här ett antal utvecklingsområden – däribland att stödjande strukturer
            behövs och att samordning mellan olika ekonomiska stöd, vägledning
            kring gestaltning samt samlad information om framförallt utemiljöer
            saknas. De föreslog även att regeringen skulle ta fram en nationell
            strategi för aktiverande miljöer samt att ett forum för miljöer
            för idrott och fritid etableras.
          </p>
          <p xml:id="i-Pr9ffKwouXr5becjLwVzvX">
            Regeringen beslutade i april 2022 att uppdra till CIF att upprätta
            och driva en kunskapsplattform för anläggningar och utemiljöer
            för idrott och fritid. Denna plattform ska utveckla, samla och
            förmedla kunskap, utifrån ett folkhälsoperspektiv och principen
            om universell utformning samt med ett innovativt förhållningssätt,
            för att samhället ska nå såväl breda som nya grupper av idrotts‑,
            motions- och friluftsutövare. Uppdraget ska genomföras i samråd
            med Arvsfondsdelegationen, Boverket, Folkhälsomyndigheten, Riksidrottsförbundet,
            Svenskt Friluftsliv, Sveriges Kommuner och Regioner samt andra
            relevanta aktörer och har slutredovisats. Nu behöver regeringen
            ta vidare arbetet och landa en modell för hur en stödfunktion
            kan se ut.
          </p>
          <p xml:id="i-RpAYf4ePN4ieobsyBLLhnF">
            Uppdraget till CIF att upprätta och driva en kunskapsplattform
            för anläggningar och utemiljöer för idrott och fritid behöver
            följas upp. För att stärka den nationella sam­ordningen bör även
            ytterligare insatser övervägas. Exempelvis förordar Riksidrotts­förbundet
            en nationell samordnare, och såväl Boverket som CIF lyfter avsaknaden
            av en nationell strategi. I Boverkets rapport konstateras även
            behovet av ett dialogforum för fritids- och idrottsmiljöer. Regeringen
            bör fortsätta dialogerna med berörda parter och utifrån CIF:s
            uppdragsredovisning stärka den nationella samordningen i enlighet
            med vad som anförs ovan.
          </p>
          <head type="h1" xml:id="i-LVoXFsiQ7yfFTXfATy7Ydk">
            Inrätta en nationell anläggningsfond
          </head>
          <p xml:id="i-D2EhYbthRuzaoKDNTN8Ykr">
            I Danmark har en särskild fond, Lokal- och anläggningsfonden
            (LOA), inrättats för att stötta innovativa projekt inom anläggningsområdet.
            Fonden ska vara såväl en kunskaps­förmedlare som en utvecklingsfond
            för framtidens hållbara fritidsliv. Fonden finansieras av danska
            staten (Danska spel) och ska bland annat främja möjligheterna
            till fritids­aktiviteter i en alltmer urbaniserad tid samt ökad
            mångfald inom sporten, däribland parasport och sport för alla,
            oavsett livsvillkor. Den ska också sprida erfarenheter och lärdomar
            från genomförda projekt.
          </p>
          <p xml:id="i-XnM3kMDQfWqpn1GLJ1aVFY">
            Exakt hur en svensk anläggningsfond ska utformas behöver utgå
            från de kartlagda behoven i Sverige. CIF har lämnat ett förslag
            på hur en anläggningsfond skulle kunna vara en del i en utvecklad
            nationell kunskapsfunktion för anläggningar. Miljöpartiet tror
            att en nationell anläggningsfond kan vara ett bra sätt för att
            såväl utveckla och stärka finansierings- och samverkansformerna
            för om- och nybyggnation av anläggningar som stötta kommuner och
            föreningsliv i att hitta innovativa och långsiktiga lösningar.
            Vi förordar att en nationell anläggningsfond inrättas och att
            en utredning tillsätts för att förtydliga inriktning, omfattning
            och skärningspunkter gentemot andra stödsystem på anläggningsområdet.
          </p>
          <head type="h1" xml:id="i-Qk5r6NNnkJNK8CdNorCbtM">
            Samhällsplaneringen behöver i större utsträckning ta hänsyn till
            och inkludera miljöer för idrott och rörelse
          </head>
          <p xml:id="i-TAkK8aZfey651KVLFpDMGF">
            Idag innehåller inte plan- och bygglagen något krav på ytor för
            idrott och rörelse när nya områden planläggs och byggs. Det medför
            en hög risk att idrottsmiljöer inte byggs ut i tillräcklig takt,
            eller rent av försvinner, när områden förtätas. I 2 kap. 7 § i
            plan- och bygglagen (PBL) står att det vid planläggning ska tas
            hänsyn till behovet av att det inom eller i nära anslutning till
            områden med sammanhållen bebyggelse finns lämpliga platser för
            lek, motion och annan utevistelse. Men i Boverkets vägledningar
            till kommunerna är det inte tydligt att det med detta avses anläggningar
            för idrott. Det ökar risken för att idrottsanläggningar och idrottsmiljöer
            prioriteras ner i kommunernas planering.
          </p>
          <p xml:id="i-XABBXg4BcttFhDfk3K7zsx">
            Även om många kommuner idag självmant tar detta ansvar är det
            inte acceptabelt att det inte finns en tydligare inriktning när
            det gäller en sådan grundläggande del av hur vi planerar för ett
            hållbart och hälsosamt samhälle. Anläggningar för idrott och rörelse
            bör ses som en självklar del av samhällsplaneringen. Miljöpartiet
            menar att ett första viktigt steg vore att ge Boverket i uppdrag
            att inkludera planering för idrottsanläggningar och idrottsmiljöer
            i sina vägledningar till kommunerna.
          </p>
          <head type="h1" xml:id="i-TN2JiK3bzt3YeZ4VmxoALi">
            Idrottsanläggningar och aktivitetsmiljöer behöver vara tillgängliga
            för alla
          </head>
          <p xml:id="i-GiMM3shXLWstqeVBnB3Ayy">
            Idag är idrottsanläggningar och lokaler för träning ofta otillgängliga,
            vilket begränsar personer med funktionsnedsättning som vill idrotta.
            I planering och byggande behöver ett helhetsperspektiv finnas,
            där lokalerna i alla sina delar görs tillgängliga. Det är också
            viktigt att det finns god information om en anläggning ur tillgänglighetssynpunkt,
            så att man som besökare känner till lokalens beskaffenhet inför
            ett besök.
          </p>
          <p xml:id="i-ZPxQSvfiX2mJT1aLxkJED">
            I det nationella arbetet för anläggningar måste ett tillgänglighetsperspektiv
            vara en självklarhet. Parasport Sverige har tagit fram en manual
            för tillgänglighet på idrotts­anläggningar som ska fungera som
            stöd när anläggningar planeras och är en viktig aktör för samverkan.
            Ett kartläggningsarbete för tillgänglighetsstatusen på anläggningar
            runt om i Sverige bör övervägas.
          </p>
          <head type="h1" xml:id="i-5tbs4QySkc6oEYsTHJgawK">
            Höjda ambitioner för svensk parasport
          </head>
          <p xml:id="i-WMvQS3usUsRpF4no5ZMrVB">
            Idrotten ska vara till för alla, men idag finns många hinder
            för att personer med funk­tionsnedsättning ska kunna idrotta på
            jämlika villkor. De svenska paralympierna har genom åren varit
            många, men både nuvarande och före detta idrottare vittnar om
            samma sak: Att utöva idrott med en funktionsnedsättning kräver
            mycket mer än att bara ta sig till en träningsanläggning och utföra
            en aktivitet. Rätten till fysisk aktivitet avgörs idag ofta av
            om en anhörig har tid, ork och möjlighet att assistera. För många
            är det inte bara att hoppa på cykeln eller gå till bussen. Det
            kvarstår stora utmaningar för att göra den svenska idrottsrörelsen
            jämlik och inkluderande. Det borde vara en självklarhet och vinsterna
            är många. Miljöpartiet vill se en mer offensiv politik för att
            stärka parasporten och rätten till idrott för alla. För det krävs
            ett helhetsperspektiv där insatser görs inom olika politikområden.
          </p>
          <p xml:id="i-LdReGoRCgezBWdXJXm1wxu">
            Färdtjänstmöjligheterna behöver bli bättre. Många personer med
            funktions­nedsättning är beroende av färdtjänst. En person som
            åker färdtjänst kan idag bli nekad att få bli avsläppt vid en
            fritidsaktivitet i stället för vid hemmet efter skol- eller arbetsdagens
            slut. På färdtjänstresor får heller inte idrotts­specifika hjälpmedel
            såsom en extra rullstol tas med. För att ha möjlighet att delta
            i en idrottsaktivitet behöver till­gången till assistans och rätten
            till färdtjänstresor stärkas samt regelkrånglet för färdtjänstresor
            minska. Flexibiliteten behöver öka. Framtagandet av nationella
            riktlinjer bör övervägas.
          </p>
          <p xml:id="i-9yCTquz5cxr9GFwnsGVdVZ">
            Tillgängliga anläggningar är en grundförutsättning för att du
            som har en funktions­nedsättning ska kunna utöva din idrott. Ett
            viktigt steg för att stärka svensk parasport är att tillgängliggöra
            information om var personer med funktionsnedsättning kan träna.
            Miljöpartiet vill att en kommun eller förening som får statligt
            bidrag också ska ha en skyldighet att registrera idrottsanläggningar
            i den redan existerande tillgänglighets­databasen. En annan möjlig
            åtgärd vore att genomföra en nationell kartläggning av tillgänglighetsstatusen
            på idrottsanläggningar runtom i Sverige. Men det viktigaste är
            att föreningar och kommuner dels ger tydlig information utifrån
            olika behov så att varje person själv kan se om anläggningen uppfyller
            kraven på tillgänglighet innan veder­börande beger sig dit för
            att idrotta, dels intensifierar arbetet med enkelt avhjälpta hinder
            samt att tillgänglighetsanpassa anläggningar för idrott – både
            vid om- och nybyggnation.
          </p>
          <head type="h1" xml:id="i-H4iHyy3tBcu2zzkj8UTY3H">
            Stödet till parasporten bör spegla samhället
          </head>
          <p xml:id="i-FS45JX9HnAvoVWGBCGqCAx">
            Om den svenska idrottsrörelsen ska bli verkligt jämlik krävs
            också att den i grund och botten speglar de behov som finns i
            samhället. I dag har 10–15 procent av befolkningen en funktionsnedsättning
            som innebär extra behov av stöd vid idrottande, men av idrotts­rörelsens
            pengar är det långt ifrån 10 procent som går till parasporten.
            Därmed borde en större andel av de medel som går till idrotten
            framöver användas för att skapa bättre förutsättningar för svensk
            parasport, och skapa en jämställd svensk idrottsrörelse. Det har
            också idrottsliga fördelar. Större satsningar leder till fler
            medaljer, vilket i sin tur leder till ett större intresse och
            fler utövare.
          </p>
          <p xml:id="i-JLwJqrjw8k5BZv6GhUPcSB">
            Parasporten drabbades hårt av pandemin, hårdare än andra idrotter.
            Det stärker incitamenten ytterligare att satsa på parasporten.
            Riksidrottsförbundet har, såväl inför 2023 som inför 2024, äskat
            särskilda medel just till parasporten, i syfte att sänka trösklarna
            för att få fler att idrotta. När det gäller elitsatsningar måste
            parasporten vara en självklar del.
          </p>
          <p xml:id="i-VesmwJb4roeTvR4fitsR45">
            Vinsterna med ökad satsning på parasporten gäller även för samhället
            i stort. En person med funktionsnedsättning som tränar är oftare
            i arbete och behöver assistans i hälften så låg utsträckning,
            jämfört med en motsvarande person som tränar lite eller inte alls.
            I faktiska tal uppskattar Parasport Sverige att det samhällsekonomiska
            värdet kan vara i storleksordningen 100 000 kr per år och person
            som tränar i högre utsträckning. Med andra ord är det en stor
            skillnad, som översatt till samhällsekonomiska värden innebär
            betydande belopp.
          </p>
          <p xml:id="i-QJjry4GGqHSqWtmJiAGEJ6">
            Alltför länge har parasporten behandlats som något separat från
            svensk idrotts­rörelse. En förändring håller på att skönjas och
            utvecklingsarbetet som sker inom Riksidrottsförbundet i samverkan
            med Parasportförbundet är viktigt. Men politiken kan göra mer
            för att stötta arbetet. Mer resurser och ökade satsningar på stärkta
            fri- och rättigheter är en smart investering. För vi tror att
            idrottens kraft är så pass stark att den är till för alla.
          </p>
          <p xml:id="i-WpXiQFxUhAq3SdgMhZUTFw">
            Riksdagen ställer sig bakom det som anförs i motionen om dubbla
            karriärer för idrottare och tillkännager detta för regeringen.
          </p>
          <head type="h1" xml:id="i-Luu7bt1iCNpPjqBwzsXAdR">
            Elitidrott och dubbla karriärer
          </head>
          <p xml:id="i-Q77F3ZD1GRbZW8xnsQ1rrW">
            Elitidrotten fyller en viktig funktion i samhället, för idrottsglädje,
            gemensamma upplevelser, individen och som inspirationskälla för
            breddidrotten och för barn och unga. Idag är det inom många idrotter
            svårt att leva på sin elitkarriär, samtidigt som det är utmanande
            att kombinera elitidrottande med andra karriärer. Ett arbete bör
            göras, i samverkan med idrottsrörelsen, för att se över hur elitidrottares
            dubbla karriärer kan stärkas och om det finns hinder i regelverk
            eller ekonomiska förutsättningar som kan undanröjas.
          </p>
          <head type="h1" xml:id="i-JzLf4DTqgcpcDSCjswiWUS">
            Stärk antidopningsarbetet
          </head>
          <p xml:id="i-XtZe3kyhni1Fe6FtpYyytL">
            Dopning är både en brottslig verksamhet, en hälsorisk för individen
            och en utmaning för en trovärdig idrott. Sedan den första januari
            2021 finns en separat antidopnings­orga­nisation, självständig
            i relation till idrottsrörelsen som även fått ett vidgat uppdrag
            att utveckla arbetet mot dopning även i miljöer utanför idrottsföreningar.
            Flera regeringar har bidragit till att stärka Sveriges antidopningsarbete,
            vilket behöver fortsätta. Mål­grupper utanför den organiserade
            idrotten är viktiga att göra intensifierade insatser för att nå
            fram till, till exempel personer som tränar på gym som inte är
            anslutna till RF. Sverige bör även fortsättningsvis ta en aktiv
            roll i det internationella antidopningsarbetet genom Wada. Detta
            bör riksdagen tillkännage regeringen.
          </p>
          <head type="h1" xml:id="i-VY7XS2U2zqjLYDSKjLPkM7">
            Trygga idrottsmiljöer
          </head>
          <p xml:id="i-5JyHEXJbhCWGvvHiiD1CF1">
            Idrotten ska vara en trygg plats för barn och unga. Rapporter
            om barn som behandlats illa, stängts ute eller utsatts för andra
            missförhållanden eller övergrepp är helt oaccep­tabla. Idrottsrörelsen
            har själv lagt fokus på dessa frågor och tagit fram nya verktyg
            för att identifiera och komma tillrätta med de problem som uppdagats.
            Samtidigt går det inte att slå sig till ro så länge det finns
            barn som utsätts. De verktyg som tagits fram bör utvärderas och
            fler insatser övervägas. Vi vill se att regeringen uppmärksammar
            denna fråga i sin dialog med idrottsrörelsen och detta bör riksdagen
            tillkännage regeringen.
          </p>
          <p xml:id="i-X558WASAJjEdGsjpDQrCiQ">
            Idrotten ska vara en plats för idrottsglädje och gemenskap. Tyvärr
            ser vi allt oftare hur olika typer av brottslighet – allt från
            penningtvätt och organiserad brottslighet till manipulation av
            idrottsresultat – tränger sig in i det som borde vara en trygg
            plats, både för utövare, ledare och styrelseledamöter. Dopning
            och matchfixning är även frågor som riskerar att urgröpa trovärdigheten
            för idrotten. Samhället behöver gemensamt mobili­sera för trygga
            idrottsmiljöer och en idrott fri från kriminalitet.
          </p>
          <p xml:id="i-HUAZD5WQGKsYui9WZKYXyp">
            Det är bra att regeringen i sin budget för 2024 ökar Spelinspektionens
            anslag, bland annat för att Spelinspektionen ska bli en nationell
            plattform som krävs för att uppfylla kraven i Europarådets konvention
            om manipulation av resultat inom idrott, den så kallade Macolinkonventionen.
            Sverige bör ratificera Macolinkonventionen och riksdagen bör tillkännage
            detta för regeringen.
          </p>
          <head type="h1" xml:id="i-DQ9APCzyRDqNT5ERnEvEcN">
            Jämställd idrott
          </head>
          <p xml:id="i-VwCoxkbqM5PF9S3Ng6qnXY">
            Idrotten ska vara jämställd. Vi drev i regering på för att alla
            statliga bolag aktivt ska arbeta med jämställd sponsring. Här
            har alla parter, både offentliga och privata, en viktig roll i
            att ta ansvar och se över sin fördelning. Idrottsrörelsen har
            även själv mer att göra för att säkra att pojkar och flickor,
            män och kvinnor, ges lika förutsättningar att utöva sin idrott
            och även att kunna elitsatsa. Det är ett gemensamt arbete som
            måste fortsätta med kraft.
          </p>
          <head type="h1" xml:id="i-17NDgnsfEe5bRjRV5ZCoB4">
            Internationella idrottstävlingar
          </head>
          <p xml:id="i-H3kbczvAkewfxd3Ayakf9H">
            Sverige bör ha en generellt positiv inställning till att arrangera
            stora internationella idrottstävlingar. Vi har en lång historia
            av att vara ett uppskattat arrangörsland med fokus på hållbarhet,
            både social, ekonomisk och miljömässig. I tider då länder med
            tvivelaktiga, antidemokratiska regimer eller som präglas av korruption,
            övergrepp på mänskliga rättigheter eller hbtqi-personer, gärna
            arrangerar stora mästerskap krävs att demokratiska länder står
            redo att arrangera och visa att det går att genomföra stora mästerskap
            på ett annat sätt. Detta bör riksdagen tillkännage regeringen.
          </p>
        </div>
        <div type="motSignatures">
          <list>
            <item xml:id="i-YTZ6K2eYxC3zUYY2GN3Qsy">
              Amanda Lind (MP)
            </item>
            <item xml:id="i-YQA33Z8LfitvCs7XBxUwPj">
              Jacob Risberg (MP)
            </item>
          </list>
        </div>
      </div>
    </body>
  </text>
</TEI>
