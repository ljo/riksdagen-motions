<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-01885">
  <teiHeader>
    <fileDesc>
      <titleStmt>
        <title>Kulturpolitiska frågor</title>
        <author corresp="i-PAgTpr3nkZRPEoiqjPKQAf i-PQe8EhNJDXHurGqmN1U5hD">av Amanda Lind och Jacob Risberg (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1885 av Amanda Lind och Jacob Risberg (båda MP)</title>
          <idno type="rdwebb">HB021885</idno>
          <rs type="number">1885</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB021885/text</ref>
          <ref type="dokument_url_html">https://data.riksdagen.se/dokument/HB021885</ref>
          <ref type="dokumentstatus_url_xml">https://data.riksdagen.se/dokumentstatus/HB021885</ref>
          <ref type="pdf">https://data.riksdagen.se/fil/B89065B1-22F0-480C-A4B4-C682B0A01381</ref>
          <ref type="docx">https://data.riksdagen.se/fil/0CD8BA26-0572-485E-A5BE-724A57CF3534</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NmmWkCMskHq97f9GGzp2Vc" type="signed"/>
        <correspContext corresp="i-NmmWkCMskHq97f9GGzp2Vc">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-PQe8EhNJDXHurGqmN1U5hD"/>
        </correspContext>
        <correspAction type="submitted" xml:id="i-4mKzhpSApgLBbokqHg46NY">
          <date when="2023-10-04"/>
          <time when="18:22:56"/>
        </correspAction>
        <correspAction type="reviewed" xml:id="i-UEa6EeDprSwHvdV7Nz1Ay2">
          <date when="2023-10-04"/>
          <time when="19:10:14"/>
        </correspAction>
        <correspAction type="referred" xml:id="i-A57C4YoKdKwzhjnqvAjyJV">
          <date when="2023-10-17"/>
        </correspAction>
        <correspAction type="assigned" xml:id="i-Rc9biHw7cSmNzzs5AX8qZN">
          <date when="2024-04-24"/>
          <time when="16:32:21"/>
        </correspAction>
        <correspContext corresp="i-Rc9biHw7cSmNzzs5AX8qZN">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-MmhspTGpjBQpvxcfCY4C24"/>
        <correspContext corresp="i-MmhspTGpjBQpvxcfCY4C24">
          <ref type="uppgift">2023/24:FiU25</ref>
          <ref type="ref_dok_id">HB01FiU25</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HoUM6Rz6FP4yK9NH8L8KJx"/>
        <correspContext corresp="i-HoUM6Rz6FP4yK9NH8L8KJx">
          <ref type="uppgift">2023/24:KrU1</ref>
          <ref type="ref_dok_id">HB01KrU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XYTNenXpSwLknpzsTt1omZ"/>
        <correspContext corresp="i-XYTNenXpSwLknpzsTt1omZ">
          <ref type="uppgift">2023/24:KrU10</ref>
          <ref type="ref_dok_id">HB01KrU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6PRLAqQvwVoFS2zmTybCF6"/>
        <correspContext corresp="i-6PRLAqQvwVoFS2zmTybCF6">
          <ref type="uppgift">2023/24:KrU4</ref>
          <ref type="ref_dok_id">HB01KrU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU4</ref>
          <ref type="ref_dok_titel">Folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ho3vsLYbUZBKza33vqcArH"/>
        <correspContext corresp="i-Ho3vsLYbUZBKza33vqcArH">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SRfcKAErrMAgzJRLZzb7Wp"/>
        <correspContext corresp="i-SRfcKAErrMAgzJRLZzb7Wp">
          <ref type="uppgift">2023/24:KrU7</ref>
          <ref type="ref_dok_id">HB01KrU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU7</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RWLSY4YCPukBtVJZ2as9bS"/>
        <correspContext corresp="i-RWLSY4YCPukBtVJZ2as9bS">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1885 av Amanda Lind och Jacob Risberg (båda MP) Kulturpolitiska frågor</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Whz34SeuUG1SH7sz1KS9zb">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-HsP3GQSvXFrDFepdSHKPi9">
              Riksdagen ställer sig bakom det som anförs i motionen om att
              värna folkbildningen och tillkännager detta för regeringen.
            </item>
            <item sortKey="Yrkande 2" xml:id="i-BV9bNfPg7R2Lg3E8U8Evha">
              Riksdagen ställer sig bakom det som anförs i motionen om att
              en konsekvensanalys av de aviserade nedskärningarna av folkbildningsanslaget
              skyndsamt bör presenteras för riksdagen och tillkännager detta
              för regeringen.
            </item>
            <item sortKey="Yrkande 3" xml:id="i-D8Vsv2hDvcndgADii3H7nQ">
              Riksdagen ställer sig bakom det som anförs i motionen om att
              avvisa förslaget om ändring i 7 b § lagen (1976:1046) om överlämnande
              av förvaltningsuppgifter inom Utbildningsdepartementets verksamhetsområde
              och tillkännager detta för regeringen.
            </item>
            <item sortKey="Yrkande 4" xml:id="i-RiZDQW5d8Nxvxa5ju4ohbW">
              Riksdagen ställer sig bakom det som anförs i motionen om att
              återkomma till riksdagen med ett samlat förslag för styrning och
              uppföljning av folkbildningen när utredningen ”Styrning och uppföljning
              av folkbildningen – vägval inför framtiden” överlämnats till regeringen
              och tillkännager detta för regeringen.
            </item>
            <item sortKey="Yrkande 5" xml:id="i-Cz6aL2uTsqDnvLzjhAN67D">
              Riksdagen ställer sig bakom det som anförs i motionen om att
              stärka den fria konsten och principen om armlängds avstånd och
              tillkännager detta för regeringen.
            </item>
            <item sortKey="Yrkande 6" xml:id="i-Ki8cypPLndfZNLdKmUWVvw">
              Riksdagen ställer sig bakom det som anförs i motionen om att
              utreda förutsättningarna för breddad finansiering till kulturen,
              exempelvis stärkt avdragsrätt och bättre möjlighet till sponsring
              av kultur, och tillkännager detta för regeringen.
            </item>
            <item sortKey="Yrkande 7" xml:id="i-PP1K1ZCwMo9iWe4aDBH2Gm">
              Riksdagen ställer sig bakom det som anförs i motionen om kultur
              i hela landet och tillkännager detta för regeringen.
            </item>
            <item sortKey="Yrkande 8" xml:id="i-ERSoSxHYDDx4dLjpvrdLzc">
              Riksdagen ställer sig bakom det som anförs i motionen om att
              återinföra den automatiska PLO-uppräkningen av det statliga anslaget
              till regionala kulturverksamheter (1:6 utg.omr. 17) samt av 2:1
              (utg.omr. 17) Bidrag till vissa scenkonstinstitutioner och tillkännager
              detta för regeringen.
            </item>
            <item sortKey="Yrkande 9" xml:id="i-TogsaaNeUVmSVFpbGjPaea">
              Riksdagen ställer sig bakom det som anförs i motionen om att
              stärka villkoren för civilsamhället och den ideellt organiserade
              kulturen och tillkännager detta för regeringen.
            </item>
            <item sortKey="Yrkande 10" xml:id="i-TGBxi5KCxV3spyhWztn6vw">
              Riksdagen ställer sig bakom det som anförs i motionen om återhämtning
              efter pandemin och tillkännager detta för regeringen.
            </item>
            <item sortKey="Yrkande 11" xml:id="i-AHXXhmhNX1swXmdZivKeRu">
              Riksdagen ställer sig bakom det som anförs i motionen om centralmuseernas
              och nationalscenernas situation och tillkännager detta för regeringen.
            </item>
            <item sortKey="Yrkande 12" xml:id="i-PXWwQciYcGNTzErwCMDYN4">
              Riksdagen ställer sig bakom det som anförs i motionen om att
              utreda hur hyressituationen och villkoren för kulturfastigheter
              och lokaler för kulturverksamheter generellt kan förbättras och
              tillkännager detta för regeringen.
            </item>
            <item sortKey="Yrkande 13" xml:id="i-RnmngvYg9JJjsjwaVuHhAu">
              Riksdagen ställer sig bakom det som anförs i motionen om Operans
              renovering och utbyggnad och tillkännager detta för regeringen.
            </item>
            <item sortKey="Yrkande 14" xml:id="i-AQmwhZfNTRhW1wpqQe5MPG">
              Riksdagen ställer sig bakom det som anförs i motionen om digitalisering
              av kulturarvet och tillkännager detta för regeringen.
            </item>
            <item sortKey="Yrkande 15" xml:id="i-UDSdcYqcpU1wsgQrFwkPRc">
              Riksdagen ställer sig bakom det som anförs i motionen om beredskapsfrågor
              för skydd av kulturarvet och tillkännager detta för regeringen.
            </item>
            <item sortKey="Yrkande 16" xml:id="i-Fqe4Ay7Aq8GSp8PeR4NcCk">
              Riksdagen ställer sig bakom det som anförs i motionen om stödet
              till litteratur- och kulturtidskrifter och tillkännager detta
              för regeringen.
            </item>
            <item sortKey="Yrkande 17" xml:id="i-LEW5ijsKa32i2u1TvoTZA8">
              Riksdagen ställer sig bakom det som anförs i motionen om att
              återinföra Stärkta bibliotek och tillkännager detta för regeringen.
            </item>
            <item sortKey="Yrkande 18" xml:id="i-58BDiq69t87bDhSdkULRPL">
              Riksdagen ställer sig bakom det som anförs i motionen om att
              genomföra en bred översyn av den svenska litteraturpolitiken och
              tillkännager detta för regeringen.
            </item>
            <item sortKey="Yrkande 19" xml:id="i-9baDvdY8awdYpbJPJBQ8dU">
              Riksdagen ställer sig bakom det som anförs i motionen om en översyn
              av fristadssystemet och tillkännager detta för regeringen.
            </item>
            <item sortKey="Yrkande 20" xml:id="i-J9DmZcJgboUV9sntai7e44">
              Riksdagen ställer sig bakom det som anförs i motionen om de utsända
              kulturråden och det internationella kulturutbytet och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MiqifXeFtV3ATpLwkTa6A1">
            Motivering
          </head>
          <p xml:id="i-P4qRYPMBVNba53xfUqWUPs">
            För Miljöpartiet är det självklart att bildning och kultur är
            en del av välfärden och den grundläggande demokratiska infrastrukturen.
            Kulturlivet ska ges goda villkor och stå fritt från politisk styrning.
            Vi behöver en mångfald av aktörer i hela landet och goda möjligheter
            för människor till eget skapande. Det blir om möjligt ännu viktigare
            att i tider av lågkonjunktur och kriser stå upp för ett levande
            kulturliv för alla.
          </p>
          <head type="h2" xml:id="i-JyRXS9hYM4GEeiJeszQRWV">
            Folkbildningen måste värnas
          </head>
          <p xml:id="i-SPuk8Yz7HCFmRgLBC3YQSN">
            Folkbildningen genom studieförbund och folkhögskolor har stor
            betydelse för bildningen, kulturen och demokratin i vårt land.
            Den ideella och den professionella folkbildningen når en miljon
            människor i Sverige årligen och finns i varje svensk kommun. På
            en del platser i vårt land är studieförbundens lokaler den enda
            samlingsplats för kommunens invånare som finns. Folkbildningen
            är en grundpelare i den demokratiska kultur­politiken där människans
            fria och frivilliga organisering och bildning tar plats och ges
            utrymme.
          </p>
          <p xml:id="i-64secLe7FFQYXcsEfR36LV">
            Regeringens nedskärningar på anslagen till studieförbunden är
            ett slag mot kultur­livet, bildningen, integrationen och ytterst
            demokratin och det som är vårt gemen­samma. Sverige blir ett fattigare
            land.
          </p>
          <p xml:id="i-JC4hrYHtJc79ftuFzratD">
            Förra året valde även regeringen med stöd av SD att inte förlänga
            tillfälliga stöd på en halv miljard till folkbildningen. Redan
            det var ett dråpslag. Nu går man ännu längre, och skär i själva
            grundfinansieringen. Det är anmärkningsvärt att regeringen inte
            har lämnat någon som helst konsekvensanalys av denna nedskärning.
            Vi vill se att en sådan skyndsamt presenteras till riksdagen.
          </p>
          <p xml:id="i-V4FPHGJ4zTrLc61BPYnPab">
            Vi vill även avslå förändringen som aviseras i regeringens budget
            för 2024, att ändra i 7 b § lagen (1976:1046) om överlämnande
            av förvaltningsuppgifter inom Utbildnings­departementets verksamhetsområde,
            så att det är regeringen och inte Folkbildningsrådet som fördelar
            medlen mellan folkhögskolor respektive studieförbund. Förslaget
            har kritiserats och att göra om fördelningsmodellen för folkbildningen
            innan den folk­bild­nings­utredning som förra regeringen tillsatte,
            ledd av liberalen Christer Nylander, är anmärkningsvärt.
          </p>
          <p xml:id="i-5CK8VmdonDVbtK6wt5KkYg">
            Vi vill värna folkbildningens frihet och självständighet, samtidigt
            som arbetet med modellen för stöd utvecklas. Fusk och oegentligheter
            ska naturligtvis inte förekomma och vi välkomnar studieförbundens
            eget utvecklingsarbete på detta område. Nya för­ändringar träder
            i kraft till årsskiftet samtidigt som folkbildningsutredningen
            presenterar sina förslag nästa år. Vi vill att riksdagen tillkännager
            för regeringen att den bör åter­komma till riksdagen med ett samlat
            förslag för styrning och uppföljning av folkbild­ningen när utredningen
            ”Styrning och uppföljning av folkbildningen – vägval inför framtiden”
            överlämnats till regeringen. Att genomföra förändringar nu, och
            samtidigt kraftigt skära ner i budgeten, är skadligt både för
            bildningsverksamheten runt om i landet och för pågående utvecklingsarbete.
          </p>
          <head type="h2" xml:id="i-QKt4rPh1EQuAWvBDKUk7K6">
            Den fria konsten och principen om armlängds avstånd
          </head>
          <p xml:id="i-9Yw63i1AjtSEiZ9nsCoasD">
            Kulturpolitiken ska ha utgångspunkt i den konstnärliga friheten
            och yttrandefriheten och stimulera en mångfald av kulturella uttryck.
            Kulturen ska ges förutsättningar, värde och kraft utan att politiken
            försöker styra dess innehåll eller form. Den fria konsten bryter
            ny mark och utmanar invanda mönster och föreställningar. För Miljöpartiet
            är principen om armlängds avstånd grundläggande och ska värnas
            och stärkas.
          </p>
          <p xml:id="i-4qB58uVSsLydogszE8PA9L">
            Vi förordar bland annat att Kulturrådet ges i uppdrag att bidra
            med kunskapshöjande insatser och stöd till landets kulturaktörer,
            kommuner och regioner om principen om armlängds avstånd och hur
            den kan tillämpas i praktiken. Principen om armlängds avstånd
            bör även stärkas i bibliotekslagen och i den pågående översynen
            av kultur­samverkansmodellen. Den nationella infrastrukturen för
            ett brett, kvalitativt utbud av bildkonst, form och konsthantverk
            måste stärkas. Dessutom behöver villkoren för konstnärer och kulturskapare
            förbättras, vilket vi utvecklat i motionen Paket för att stärka
            den fria konsten (2022/23:2176).
          </p>
          <head type="h2" xml:id="i-CyNCe4j6Sx5CjFn3HPXSEc">
            Bredda finansieringen av kulturen
          </head>
          <p xml:id="i-8sMxU6WNXWGxoqEGMy1tSV">
            Vi vill stärka konstens och kulturens finansiering, och att förbättra
            förutsättningarna för privat finansiering är en del av det. Även
            återstartsutredningen har förslag som går i denna riktning. Vi
            vill att det tillsätts en utredning som tittar på detta, däribland
            möjlig­heten till avdrag för investeringar i och sponsring av
            kultur och avdragsrätt för inköp av konst. Däremot är det avgörande
            att detta arbete inte sker på bekostnad av en stark offentlig
            finansiering. För ett brett och rikt kulturliv med en mångfald
            av uttryck behövs både och.
          </p>
          <head type="h2" xml:id="i-PccCmin9nY5WTyzbGkTENZ">
            Kultur i hela landet
          </head>
          <p xml:id="i-8nj1MvuR6TJxVXR62XuHZF">
            Kulturlivet ska vara starkt i hela landet. De statliga kulturinstitutionerna
            spelar en viktig roll i att finnas närvarande och samverka med
            aktörer i hela landet. Detta arbete bör följas upp.
          </p>
          <p xml:id="i-9cMqUdJQcQ2eJpFBnS2PQn">
            Att regeringen nu i sin budget för 2024 avskaffat den automatiska
            pris- och löne­omräkningen (PLO) av anslaget till kultursamverkansmodellen,
            som stödjer regional kultur i hela landet, är anmärkningsvärt.
            Det skapar ännu sämre förutsägbarhet för den regionala kulturen
            och för regionerna och gör det också svårare i budgetarbetet.
            Detta bör regeringen ändra omgående.
          </p>
          <p xml:id="i-KuEnoQj4zTJsHy7pShag7s">
            Civilsamhället och det ideellt organiserade kulturlivet står
            för viktiga bidrag i kulturens ekosystem. Deras roll behöver uppmärksammas
            och villkor förstärkas.
          </p>
          <head type="h2" xml:id="i-8XEPjjHpxS2JmuMDrLD8f8">
            Återhämtningen efter pandemin
          </head>
          <p xml:id="i-LKhqK4KMHJh8FZx8NJ8Kpg">
            Coronapandemin slog hårt mot kulturen. Återstartsutredningen
            pekade på behov av långsiktiga stöd för återhämtning. Att regeringen
            valde att knappt förlänga några återstartsstöd och inte heller
            svara upp mot behovet av långsiktiga förstärkningar är mycket
            beklagligt. I tider av lågkonjunktur behöver politiken visa att
            kulturen är en grundläggande del av vår gemensamma välfärd som
            är viktig att värna. En långsiktig satsning på kulturens återhämtning
            bör genomföras och det bör riksdagen tillkännage för regeringen.
          </p>
          <head type="h2" xml:id="i-PWnVMgM24JV32HivzvoUdB">
            Hyresmodell för kulturfastigheter och lokaler för kulturverksamheter
          </head>
          <p xml:id="i-AusF47LhRWnNeyP3YoSaPt">
            Våra centralmuseer och nationalscener måste ges goda förutsättningar
            att hantera situationen med inflation, höjda hyror och i vissa
            behov av renovering av lokaler. Miljöpartiet välkomnar att hyresmodellen
            för vissa kulturfastigheter ska ses över igen, men det är inte
            tillräckligt och det berör enbart fem nationella fastigheter.
            Central­museerna och nationalscenerna behöver, här och nu, få
            ersättning för förhöjda hyror på grund av lokaler utan att det
            inkräktar på verksamheten. Nationalmuseum ska inte behöva hålla
            stängt två dagar i veckan för att staten inte skjuter till medel
            för hyran.
          </p>
          <p xml:id="i-LPTB7jBvM6BZVnCJ9Sb6Kj">
            Dessutom menar vi att det i den pågående översynen av hyresmodell
            även bör inkluderas en utredning om hur hyressituationen och villkoren
            för kulturfastigheter och lokaler för kulturverksamheter generellt
            kan förbättras.
          </p>
          <p xml:id="i-q9HekGYMYK3H9s5YbTghh">
            Därtill vill vi återinföra den automatiska pris- och löneomräkningen
            (PLO) för bidraget till vissa scenkonstinstitutioner (UO17, 2:1),
            däribland Kungliga Operan, Dramaten och Riksteatern. Att i detta
            läge avskaffa PLO är ett hårt slag i tuffa ekonomiska tider och
            innebär nedskärningar, samtidigt som man inte kompenserar alls
            för andra kostnadsökningar eller tidigare gjorda investeringar
            i fastigheterna.
          </p>
          <head type="h2" xml:id="i-M6Fc59RTwKYG1z2eW7iuJu">
            Operan
          </head>
          <p xml:id="i-GdAwUPrjuFpE6k3tcBAR8e">
            Frågan om renovering och utbyggnad av Kungliga Operans lokaler
            har utretts i många år av flera regeringar och har blivit allt
            mer akut. Det är bra att kulturministern agerar i frågan men Miljöpartiet
            är oroliga för att det uppdrag som nu getts till Statens fastighetsverk
            att återkomma med ett förnyat underlag är för snävt och inriktat
            enbart på att hantera de akuta behoven med en mindre omfattande
            renovering av lokalerna. Det finns en överhängande risk att det
            innebär en begränsning av Kungliga Operans verksamhet och utveckling,
            vilket vore beklagligt.
          </p>
          <p xml:id="i-VPQ4sFa5Gz9DAaac8XmPsp">
            Den lösning som processats fram under lång tid, NOIO, innebär
            att Operan kan få en modern byggnad för en modern opera- och dansverksamhet
            med god arbetsmiljö för de anställda, samtidigt som de kulturvärden
            som finns i den befintliga byggnaden bevaras. Miljöpartiet förordade
            i sin budgetmotion för 2023 att nödvändiga steg tas så att Statens
            fastighetsverk kan påbörja renovering och ombyggnad av Kungliga
            Operan snarast. Nu inväntar vi det nya underlaget från Statens
            fastighetsverk. I arbetet förutsätter vi en stor lyhördhet för
            Operans inspel och behov. Vi vill understryka att det måste finnas
            ett stort mått av långsiktighet i beslutet och att behoven för
            en modern opera- och dansverksamhet tas i noggrant beaktande.
            Detta bör riksdagen tillkännage för regeringen.
          </p>
          <head type="h2" xml:id="i-6f53DFtnZXtFPieiRJNWR1">
            Skydd av kulturarvet
          </head>
          <p xml:id="i-SiAm6NUaKDAQ1jtsffxEqi">
            Beredskapen för skydd av vårt kulturarv i händelse av kris eller
            krig har tagit stor plats i diskussionen under året som gått när
            Rysslands anfallskrig mot Ukraina har kastat ljus på frågan. Centralmuseerna
            och andra av landets kulturarvsmyndigheter och -aktörer behöver
            ges förutsättningar i budget att kunna fördjupa arbetet med beredskapsplaner,
            evakueringslokaler och andra säkerhetsfrågor. Vi förordar att
            Riksantikvarieämbetet ges ett uppdrag att samordna arbetet. Det
            är även viktigt att länsmuseerna och lokala museer inkluderas
            i arbetet. Digitalisering av kulturarvet behöver en tydlig samordning
            och en långsiktig, offensiv planering.
          </p>
          <head type="h2" xml:id="i-E1VAJ5iQJyqudnb3Y48qaJ">
            Läsning och litteratur
          </head>
          <p xml:id="i-ALJNbGfxjfdHY6CjcUERLs">
            Arbetet för att främja läsning och litteratur måste inkludera
            hela samhället. Satsningar på skolan genom bemannade skolbibliotek,
            inköp av böcker och läsundervisning är avgörande. Men det behövs
            också ett fungerande ekosystem för litteraturen med bra villkor
            för författare, förlag, bokhandlare, folkbibliotek med flera.
            Barn behöver läsande förebilder, då behöver hela samhället präglas
            av att böcker och läsning blir ett naturligt inslag i vardagen.
          </p>
          <p xml:id="i-KF37GBN2UWwnVkuKwmw9f3">
            Det är därför mycket olyckligt att regeringen skär ner i de viktiga
            anslagen för litte­ratur och kulturtidskrifter och läsfrämjandelyftet
            genom Kulturrådet, avskaffar stödet till folkbiblioteken (Stärkta
            bibliotek) samt drar ner på studieförbundens verksamhet, som bidrar
            stort med läs- och skrivfrämjande insatser i hela Sverige. Vi
            vill istället se en bred satsning på läsandet för alla, där folkbiblioteken,
            civilsamhället och folkbildningen involveras.
          </p>
          <p xml:id="i-5FqaQjiRyqxgNaJ7wb2NE5">
            Samtidigt bör situationen för författare ses över. Ersättningarna
            är ofta låga och ljudbokens inträde medför utmaningar. En översyn
            av hela litteraturpolitiken behöver göras med inriktningen att
            författares villkor behöver förbättras i ett fungerande eko­system
            för boken. I Norge har man nyligen infört en boklag, och den kommer
            att vara viktig att följa.
          </p>
          <head type="h2" xml:id="i-G7ADHwp6mfo89gSuZJQogW">
            Utveckla fristadssystemet och det internationella kulturutbytet
          </head>
          <p xml:id="i-DtBymn7nSgqz5eomqq2jw2">
            Yttrandefriheten spelar en central roll i ett demokratiskt samhälle,
            men vi ser hur den begränsas i många länder. Idag sitter hundratals
            författare, journalister, bloggare och kulturpersonligheter runt
            om i världen i fängelse eller är under åtal för att de uttryckt
            sina åsikter offentligt. När kulturarbetares yttrandefrihet och
            andra grundläggande mänskliga rättigheter hotas i vår omvärld
            har vi ett ansvar att erbjuda skydd. Antalet fristäder för författare,
            journalister, konstnärer och publicister i Sverige behöver utökas
            för att bättre möta det behov som finns. En översyn av fristadssystemet
            bör göras för att utöka programmet och säkra förutsättningarna
            för konstnärer och författare efter det att tiden som fristadskonstnär
            eller -författare löpt ut.
          </p>
          <p xml:id="i-AzByCqWB7bjsm5iu8EMHR7">
            I det internationella kulturutbytet spelar våra utsända kulturråd
            en viktig roll. På grund av läget i flera länder, som Ryssland
            och Kina, har kulturrådens möjlighet att verka begränsats eller
            dragits tillbaka. Vi vill att regeringen ser över nya lokaliseringar
            för dessa kulturråd och inte drar ner på ambitionerna för Sveriges
            roll i att stötta det fria ordet, den fria kulturen och kulturutbytet
            internationellt.
          </p>
        </div>
        <div type="motSignatures">
          <list>
            <item xml:id="i-EyhmozrkyDV5cAaaiPk1Yv">
              Amanda Lind (MP)
            </item>
            <item xml:id="i-EgS85bkDgD6BNEWQtWo6SM">
              Jacob Risberg (MP)
            </item>
          </list>
        </div>
      </div>
    </body>
  </text>
</TEI>
