<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00438">
  <teiHeader>
    <fileDesc>
      <titleStmt>
        <title>Cirkulär ekonomi</title>
        <author corresp="i-Hn2xAAaqgQLyS3k5RBuXkb">av Andrea Andersson Tay m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:438 av Andrea Andersson Tay m.fl. (V)</title>
          <idno type="rdwebb">HB02438</idno>
          <rs type="number">438</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02438/text</ref>
          <ref type="dokument_url_html">https://data.riksdagen.se/dokument/HB02438</ref>
          <ref type="dokumentstatus_url_xml">https://data.riksdagen.se/dokumentstatus/HB02438</ref>
          <ref type="pdf">https://data.riksdagen.se/fil/3E3AA9E6-9DD2-4AE8-949A-32513E99A3FD</ref>
          <ref type="docx">https://data.riksdagen.se/fil/1B699D9B-37F3-45C2-AEC8-2B3D01EB5F47</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HfV2w8V9Nv9JXKsGNzAZp8" type="signed"/>
        <correspContext corresp="i-HfV2w8V9Nv9JXKsGNzAZp8">
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction type="submitted" xml:id="i-BeYbxUQtrL3a3LrsK64EK2">
          <date when="2023-09-29"/>
          <time when="15:04:32"/>
        </correspAction>
        <correspAction type="reviewed" xml:id="i-TrAy2UMn9dKHAXTmsqucA7">
          <date when="2023-10-02"/>
          <time when="11:58:47"/>
        </correspAction>
        <correspAction type="referred" xml:id="i-YMhSk8B1FZBdxkK8PWpLJz">
          <date when="2023-10-17"/>
        </correspAction>
        <correspAction type="assigned" xml:id="i-5ZB9PcHKtCg3fywSGvoTac">
          <date when="2024-03-06"/>
          <time when="16:31:28"/>
        </correspAction>
        <correspContext corresp="i-5ZB9PcHKtCg3fywSGvoTac">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-579ZfqyRRjtpwSZxL4RRpY"/>
        <correspContext corresp="i-579ZfqyRRjtpwSZxL4RRpY">
          <ref type="uppgift">2023/24:CU11</ref>
          <ref type="ref_dok_id">HB01CU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU11</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HSBqwAkUb9jiUbttnZ1bv2"/>
        <correspContext corresp="i-HSBqwAkUb9jiUbttnZ1bv2">
          <ref type="uppgift">2023/24:CU13</ref>
          <ref type="ref_dok_id">HB01CU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU13</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-USQMrRWu573tGz4wGDNzJJ"/>
        <correspContext corresp="i-USQMrRWu573tGz4wGDNzJJ">
          <ref type="uppgift">2023/24:MJU17</ref>
          <ref type="ref_dok_id">HB01MJU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär och giftfri ekonomi och Riksrevisionens rapport om hantering av uttjänta solcellspaneler och vindturbinblad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:438 av Andrea Andersson Tay m.fl. (V) Cirkulär ekonomi</div>
      </div>
      <div type="motBody">
        <div type="motProposal" subtype="förslag">
          <head xml:id="i-SHb8xw6aFq1MUd4HZuXYEC">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-FHXDcrhSDvDGejYSvkkvNR">
              Riksdagen ställer sig bakom det som anförs i motionen om att
              regeringen bör återkomma med förslag på tidssatta och mätbara
              nationella mål för omställning till cirkulär ekonomi och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-VwbqfBHBu4rXsrkDKz8fZQ">
              Riksdagen ställer sig bakom det som anförs i motionen om att
              Sverige bör anta mål om minst 75 procents minskning av materialfotavtrycket
              i Sverige till 2050 och tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-8Fhkrg21G2rX3V1Z5gczdP">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftning som förbjuder
              planerat åldrande i produkter och tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-GTYnwDNPH9zFezYZHCFJjT">
              Riksdagen ställer sig bakom det som anförs i motionen om att
              regeringen bör återkomma med förslag på reglerande krav på relevanta
              produkters reparationsmöjligheter, hållbarhet och återanvändning
              och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-BUXtri2LHqwqsT9aUYoUjM">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftning som förbjuder
              handeln att slänga nya varor och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-Nre7gve5KzMXjBLYPZAvib">
              Riksdagen ställer sig bakom det som anförs i motionen om att
              regeringen bör utreda hur ett förbud mot att slänga dugliga livsmedel
              inom livsmedelshandel kan utformas och tillkännager detta för
              regeringen.
            </item>
          </list>
          <list>
            <item sortKey="Yrkande 7" xml:id="i-MPDH3sAbpQcopGxCDChkdr">
              Riksdagen ställer sig bakom det som anförs i motionen om att
              regeringen bör återkomma med förslag på reglering för ökat producentansvar
              med krav på standardisering av plasttyper i syfte att öka återanvändning
              och återvinning och tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-KuryUJr5hGzU9KfyFj7Sud">
              Riksdagen ställer sig bakom det som anförs i motionen om att
              Sverige i förhandlingar om ett globalt avtal mot plastföroreningar
              bör verka för ett ambitiöst avtal med skärpta krav på nationella
              åtgärder och tillkännager detta för regeringen.
            </item>
          </list>
          <list>
            <item sortKey="Yrkande 9" xml:id="i-X3A2KMQqWAQjjQW4Vr3WUP">
              Riksdagen ställer sig bakom det som anförs i motionen om att
              Sverige bör verka för en global målsättning om att all plast senast
              2030 ska återvinnas eller återanvändas och tillkännager detta
              för regeringen.
            </item>
          </list>
          <list>
            <item sortKey="Yrkande 10" xml:id="i-FY6tXf69a7bFDFYYch28kj">
              Riksdagen ställer sig bakom det som anförs i motionen om att
              regeringen bör ges i uppdrag att skyndsamt utreda lämpliga styrmedel
              som ekonomiskt främjar användandet av återvunna råvaror framför
              nyutvunna råvaror och tillkännager detta för regeringen.
            </item>
          </list>
          <list>
            <item sortKey="Yrkande 11" xml:id="i-EGiwoVewopQ3nNpTWDSUGh">
              Riksdagen ställer sig bakom det som anförs i motionen om att
              regeringen bör återkomma med förslag på reglering som ställer
              krav på att varje enskild metall i produkter ska vara möjlig att
              återvinna och tillkännager detta för regeringen.
            </item>
          </list>
          <list>
            <item sortKey="Yrkande 12" xml:id="i-4XALkMLQVoz5m6sfkK4c4V">
              Riksdagen ställer sig bakom det som anförs i motionen om att
              Sverige inom EU bör verka för förslag på reglering som ställer
              krav på att varje enskild metall i produkter ska vara möjlig att
              återvinna och tillkännager detta för regeringen.
            </item>
          </list>
          <list>
            <item sortKey="Yrkande 13" xml:id="i-Av3867iW67RBxUWW3i2M3h">
              Riksdagen ställer sig bakom det som anförs i motionen om att
              regeringen bör återkomma med förslag på reglering som ställer
              högre krav på att byggsektorn använder hållbara material, inklusive
              krav på återbrukade och återvunna material, och tillkännager detta
              för regeringen.
            </item>
          </list>
          <list>
            <item sortKey="Yrkande 14" xml:id="i-89Zfqs89SCZsEwgk2RcyLn">
              Riksdagen ställer sig bakom det som anförs i motionen om att
              regeringen bör återkomma med förslag på regelverk och styrmedel
              som främjar byggnation i biobaserade material och tillkännager
              detta för regeringen.
            </item>
          </list>
          <list>
            <item sortKey="Yrkande 15" xml:id="i-HFNEvk7edAdd7wEWprTuhj">
              Riksdagen ställer sig bakom det som anförs i motionen om att
              regeringen bör införa ett etappmål om återföring av kväve och
              fosfor till livsmedelsproduktionen i enlighet med Miljömålsberedningens
              förslag och tillkännager detta för regeringen.
            </item>
          </list>
          <list>
            <item sortKey="Yrkande 16" xml:id="i-YQw3C4ZG4MeRo2nfNWobiD">
              Riksdagen ställer sig bakom det som anförs i motionen om att
              regeringen bör återkomma med förslag på förbud mot spridning av
              avloppsslam och tillkännager detta för regeringen.
            </item>
          </list>
          <list>
            <item sortKey="Yrkande 17" xml:id="i-D6tuhVatWFQUoBxig6EXaA">
              Riksdagen ställer sig bakom det som anförs i motionen om att
              regeringen bör återkomma med förslag på producentansvar för textilier
              som omfattar kostnadsansvar för hela livscykeln och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-RppA1HH3sswCDhacApDMNK">
            2 Effektivare resursanvändning för klimatet och miljön
          </head>
          <p xml:id="i-V3Z6h3fjwtcsfHcQES6P1n">
            I en cirkulär ekonomi är livslängden på material och produkter
            längre och behovet av uttagande av nya resurser mindre. För detta
            krävs en hållbar produktion och konsumtion samt att avfall används
            som en resurs. Det förutsätter att produkter i ökad utsträckning
            går att återanvända, reparera, återvinna, hyra och dela.
          </p>
          <p xml:id="i-9gdDDH9R8536yFBFjEmqMi">
            Produktion och konsumtion är i dag linjär och inte optimerad
            utifrån ett hållbart nytt­jande av resurser. Nuvarande bristande
            resurseffektivitet och ohållbara materialanvänd­ning måste brytas
            för att åtgärda de största planetära utmaningarna, klimatkrisen
            och förlusten av biologisk mångfald. Enligt FN:s internationella
            resurspanel är ineffektiv resursanvändning orsak till hälften
            av världens klimatutsläpp och har resulterat i 90 procent av förlusten
            av biologisk mångfald.
          </p>
          <p xml:id="i-K55qvx7r9oy42j8R8PQLDp">
            Resursförbrukningen är därtill ojämnt fördelad såväl globalt
            som nationellt. En jäm­likare fördelning av resurser är en förutsättning
            för att en kraftigt minskad total resurs­användning ska kunna
            kombineras med en god materiell standard för alla, såväl i Sverige
            som globalt. De rikaste 10 procenten i världen står för cirka
            hälften av alla koldioxid­utsläpp. Omställningen till ett hållbart
            samhälle kommer därför att få störst konsekvenser för dem som
            i dag har störst klimatpåverkan och som tar mest resurser i anspråk.
            Sverige har som nation i dag en genomsnittlig konsumtion per person
            som är dubbelt så stor som det globala genomsnittet. Vårt inhemska
            behov av utvinning av globala resurser för vår konsumtion överstiger
            kraftigt en hållbar nivå. Sverige behöver därför kraftigt minska
            sitt materialfotavtryck för att vi som nation ska kunna hålla
            oss inom den planetära gränsen för hållbar resursanvändning.
          </p>
          <p xml:id="i-UA3R9vF4hF5L7eQdo61Bnd">
            Vänsterpartiet verkar för en ekonomi som är cirkulär, där vi
            inte tar ut mer från naturen än vad som är hållbart och där det
            som nyttjas kan användas igen genom åter­användning och materialåtervinning.
            Detta är ett synsätt som vi behöver bygga in i all industriell
            verksamhet genom att ställa högre krav på producenterna. Genom
            att använda det material som redan finns i samhället mer effektivt
            kan vi minska uttaget av nya resurser, såväl ändliga som förnybara,
            och förhindra överutnyttjandet av jordens resurser. Vänsterpartiet
            anser att det gemensamma ägandet i ekonomin behöver öka och bidra
            till omställningen.
          </p>
          <p xml:id="i-VXTSpEJCVC6Ywe4dTW1BAL">
            Vi anser att det är politikens ansvar att införa regleringar,
            styrmedel och offentligt stöd för att uppnå ett mer resurseffektivt
            samhälle. Dessa åtgärder behöver omfatta hela samhället. Cirkulära
            affärsmodeller som bidrar till att material och produkter hålls
            i omlopp ska vara normen. Här kan en mångfald aktörer alltifrån
            näringsliv, icke-vinst­drivande företag, statliga bolag, kommuner
            och landsting till kooperativ, sociala företag och ideella föreningar
            bidra till att låta våra resurser cirkulera i samhället med målet
            att göra största möjliga nytta. Ökade krav på standardisering
            och produktdesign av material och som släpps ut på marknaden är
            nödvändigt för en sådan inriktning. En sådan reglering för att
            främja en cirkulär ekonomi måste även förenas med ambitionen att
            fasa ut hälso- och miljöskadliga kemikalier. Det främjar utveckling
            av ny teknologi och skapar gröna jobb. Inte minst inom bygg- och
            anläggningsbranschen och infrastruktur måste material i ökad utsträckning
            återbrukas och återvinnas. Men det krävs även ökat statligt stöd
            för att främja moderna och hållbara städer för att nå ett mer
            transporteffektivt samhälle och en delandets ekonomi som har fokus
            på justa arbetsvillkor och miljönytta.
          </p>
          <p xml:id="i-ESEYBMQfoD84MiZXSq8Cik">
            Åtgärder för att uppnå en cirkulär ekonomi förutsätter åtgärder
            på global nivå, inom EU samt nationellt. FN:s globala hållbarhetsmål
            Säkerställa hållbara konsumtions- och produktionsmönster är en
            god grund för att globalt verka för ett resurseffektivt samhälle
            som både minskar det ekologiska avtrycket och stärker den sociala
            och ekonomiska hållbarheten. EU antog 2020 en andra handlingsplan
            för cirkulär ekonomi – För ett renare och mer konkurrenskraftigt
            Europa – och den har en central betydelse för unionens gröna giv.
            Den dåvarande regeringen presenterade året efter Sveriges första
            handlingsplan för cirkulär ekonomi. Vänsterpartiet har välkomnat
            båda dessa initiativ. Sveriges handlingsplan för cirkulär ekonomi
            berör centrala fokusområden men är enligt vår uppfattning otillräcklig
            för att vara i linje med det globala hållbarhetsmålet och den
            genomgripande omställning av samhället som krävs. Inte minst saknas
            förslag på åtgärder gällande lagstiftning och styrmedel.
          </p>
          <p xml:id="i-N4xqags3CZur8D3UQdjWK9">
            I motionen presenterar Vänsterpartiet förslag på åtgärder för
            en cirkulär ekonomi med en effektivare resursanvändning för att
            nå klimatmål och miljökvalitetsmål.
          </p>
          <head type="h2" xml:id="i-YZqXxnGudKgbcDh3YzRuJY">
            2.1 Sverige bör anta tydliga mål för att nå cirkulär ekonomi
          </head>
          <p xml:id="i-HtpMt6sootnhJtDeiXJpra">
            Många kommuner arbetar aktivt för att öka återbruket av t.ex.
            datorer och möbler. De som kommit längst i detta arbete är de
            kommuner som satt tydliga mål. Flera länder har även satt upp
            nationella mål. Nederländerna har antagit en målsättning om att
            till 2030 halvera konsumtionen av nya material. Finland har sedan
            några år tillbaka ett program för omställning till cirkulär ekonomi
            med tydliga och mätbara mål. Vänsterpartiet anser att även Sverige
            bör anta konkreta mål för att återbruka material och produkter
            samt förlänga livslängden på högkvalitativa produkter. Våra klimatmål
            behöver snarast kompletteras med dessa återbruksmål för att tydligare
            styra ekonomin mot ökad cirku­laritet. Regeringen bör återkomma
            med förslag på tidsatta och mätbara nationella mål för omställning
            till cirkulär ekonomi. Detta bör riksdagen ställa sig bakom och
            ge regeringen till känna.
          </p>
          <p xml:id="i-6rpPwYRsf7v6hSN9vt3ZkV">
            År 2022 presenterades för första gången en kartläggning av hur
            cirkulär Sveriges ekonomi är. Generellt brukar Sverige placera
            sig relativt högt i denna typ av rapporter som jämför hållbarhet
            mellan länder i form av index. I rapporten The Circularity Gap
            Report Sweden (2022) visar analyser av hur Sverige konsumerar
            material (alltifrån livsmedelsvaror och konsumtionsvanor till
            bostäder och mobilitet) att Sverige endast är cirkulärt till 3,4
            procent. Det globala genomsnittet ligger på 8,6 procent. När det
            kommer till resursutvinning och resursanvändning visar det sig
            att Sverige hör till de länder som ligger lägst i undersökningen.
            Sverige har 0,13 procent av världens befolkning men använder 3
            procent av världens resurser.
          </p>
          <p xml:id="i-5CyK4e76EkTXoHaPts2dB6">
            Enligt en rapport från det tyska Naturvårdsverket (2018) behöver
            materialfotavtrycket hållas inom gränsen 5–8 ton/capita och år
            till år 2050. Sverige förbrukar cirka 25 ton per person och år
            för närvarande. För Sveriges del innebär det att vårt materialfotavtryck
            behöver minska med 70–80 procent till år 2050 för att vi ska kunna
            hålla oss inom den planetära gränsen för hållbar resursanvändning.
          </p>
          <p xml:id="i-VUuonB9wrXa2A1ibGQtmxp">
            Sverige bör anta mål om minst 75 procents minskning av materialfotavtrycket
            i Sverige till år 2050. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-9JosNaMARUqwhFcey1br9R">
            2.2 Förhindra planerat åldrande i produkter och stärk krav på
            ökad hållbarhet
          </head>
          <p xml:id="i-C7qz4FcnejHhfz4uktxtzV">
            Vi lever i ett konsumtionssamhälle där hög konsumtion krävs för
            att hålla liv i en hög ekonomisk tillväxt. Att produkter håller
            kortare tid ökar avfallsmängderna och mot­verkar effektivt utnyttjande
            av naturresurserna i enlighet med en cirkulär ekonomi. För att
            hålla nere koldioxidutsläppen måste vi förlänga användandet av
            produkter och öka återanvändning och materialåtervinning. Detta
            kräver politiska initiativ genom stärkt reglering. Initiativ från
            marknaden och konsumenter kan ta oss steg i rätt riktning men
            kommer att vara otillräckligt för att i tid nå en hållbar cirkulär
            ekonomi.
          </p>
          <p xml:id="i-9PhGUiSEsTKAvJyqBphvYa">
            EU-kommissionen presenterade 2022 ett förslag till ekodesignförordning.
            Syftet med förordningen är att ge möjlighet att reglera produkters
            hållbarhet genom hela deras livscykel. Vänsterpartiet välkomnar
            initiativet och unionen rör sig så sakteliga mot lagstiftning
            som ska sätta stopp för planerat åldrande och tvinga producenter
            att ta hänsyn till hållbarhet, reparerbarhet, återanvändbarhet
            samt uppgraderbarhet när produkter utformas. Men man behöver inte
            vänta in att EU ska ta beslut i frågan. Frankrike har visat vägen.
            De var först i världen med lagstiftning mot s.k. planerat åldrande
            i produkter. Sedan januari 2021 måste även tillverkare av vissa
            elektroniska produkter, som mobil­telefoner och laptoppar, dessutom
            upplysa kunderna om möjligheterna att reparera produkterna. Vänsterpartiet
            har länge arbetat för att få till åtgärder som förlänger livs­längden
            för det som produceras, främst elektroniska produkter. Klimatkrisen
            kräver åtgärder här och nu och vi kan inte alltid invänta initiativ
            från EU.
          </p>
          <p xml:id="i-EspVKzVXBvNbtokS7KvaR5">
            Regeringen bör återkomma med förslag på lagstiftning som förbjuder
            planerat åldrande i produkter. Detta bör riksdagen ställa sig
            bakom och ge regeringen till känna.
          </p>
          <p xml:id="i-XD5NNSd4b7fEeAugAKq4a2">
            Regeringen bör återkomma med förslag på reglerande krav på relevanta
            produkters reparationsmöjligheter, hållbarhet och återanvändning.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-4vauQ9jHchUbSewAGHYJi7">
            2.3 Inför förbud för handeln att slänga nya varor
          </head>
          <p xml:id="i-QK5zogUg8jW8yFv3mbPFC3">
            Inom handeln förekommer att nya varor slängs. Ofta sker detta
            genom att dessa först har förstörts. Detta resursslöseri har konstaterats
            inom t.ex. försäljningen av kläder, skor, möbler och sportartiklar.
            Förfarandet har skett både när det gäller fullt fungerande men
            reklamerade varor men även nya osålda varor. Det förekommer att
            varor med säkerhets­risker, såsom hjälmar, förstörs p.g.a. avtal
            med leverantörer. Men enligt KTH-forskare på Avdelningen för strategiska
            hållbarhetsstudier i en artikel i Expressen 6/9 2021, är det huvudsakligen
            inte varor med säkerhetsrisker som slängs. Skälet är snarare en
            rädsla för att varorna ska komma ut på marknaden och hota nyförsäljningen.
          </p>
          <p xml:id="i-4Jei4qtdVUQLssooTHh9hk">
            Rapporter från ett antal länder i Europa visar dessutom att världens
            största e‑handels­företag slänger miljontals nya varor varje år.
            E‑handelsföretagen har enorma lager, bl.a. i Sverige, och erbjuder
            sina leverantörer möjligheten att lagra sina produkter. Priset
            för denna lagring ökar med tiden och till slut kan det komma till
            ett läge där det är billigare att kassera produkterna än att ha
            dem kvar i lager.
          </p>
          <p xml:id="i-X8HjYCLAkwA552Qqduqz8i">
            Vänsterpartiet anser att detta är ett oacceptabelt resursslöseri
            som ger negativa klimat- och miljökonsekvenser. Enligt studier
            står ungefär hälften av människans utsläpp från materialanvändningen
            och resten från fossil energianvändning. Det finns även en social
            dimension i denna problematik då många människor saknar ekonomiska
            resurser att köpa nya produkter och skulle kunna nyttja det som
            slängs.
          </p>
          <p xml:id="i-PUJR1QDNXx9Wpmf3Dneci9">
            En reglering för att förhindra detta resursslöseri vore önskvärd
            på EU-nivå. Men en sådan kan dröja. Det finns dock medlemsländer,
            som Tyskland och Frankrike, som redan infört reglering. I dessa
            länder får företag sedan 2020 inte slänga osålda produkter. I
            stället måste dessa doneras, återanvändas eller i sista hand återvinnas.
          </p>
          <p xml:id="i-X9GHzznUWDTAYK75hoZ7R4">
            Regeringen bör återkomma med förslag på lagstiftning som förbjuder
            handeln att slänga nya varor. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-3syn3ZyJ4HgzH44fMjP3MJ">
            2.4 Utred förbud mot att slänga dugliga livsmedel i butikerna
          </head>
          <p xml:id="i-Sp4ZqBv8ZfeLGBkmNEAD9t">
            En betydande del av alla livsmedel som produceras konsumeras
            aldrig utan slängs i produktions- eller konsumtionsledet. Matsvinnet
            är ett slöseri med våra resurser och orsakar ökade utsläpp av
            växthusgaser. Det är emellertid svårt att få bukt med matsvinnet.
            Frankrike har sedan 2016 förbud mot s.k. kassering av ätbara livsmedel
            för butiker. Butikskedjorna kan straffas med dryga böter om lagstiftningen
            inte följs. I Frankrike måste matprodukter som inte går till försäljning
            därför i stället skänkas till exempelvis välgörenhetsorganisationer.
            Frankrikes initiativ visar att det är möjligt att vidta nationella
            åtgärder utan att det strider mot EU:s regelverk. Även Sverige
            bör förbjuda kassering av dugliga livsmedel inom livsmedelshandeln
            och ta fram alternativ till att de kasseras. Regeringen bör utreda
            hur ett förbud mot att slänga dugliga livsmedel inom livsmedelshandel
            kan utformas. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-R7GFtyW2Pri76MPZ7bKaur">
            2.5 Stärk kraven på producenterna för färre plastsorter med ökad
            återvinning och återanvändning
          </head>
          <p xml:id="i-7eaF6KzofGn7Fcw2gsbkv4">
            Endast 10 procent av all plast återvinns i Sverige. En mycket
            stor del av plasten produceras av råolja och över 1 miljon ton
            plast eldas upp, vilket enligt Naturvårdsverket motsvarar 8 procent
            av Sveriges totala koldioxidutsläpp. Förutom den stora klimatpåverkan
            denna ohållbara materialhantering ger så orsakar den negativa
            effekter även för miljön och eko­systemen. I dag finns hundratals
            olika plastprodukter på marknaden vilket gör det svårt att återvinna
            plasten. Vänsterpartiet har vid ett flertal tillfällen lyft behovet
            av stärkt reglering.
          </p>
          <p xml:id="i-Ns2uZYjfWSrP4o1TVWV8r6">
            Ibland innehåller plastprodukter ämnen som är miljö- och hälsoskadliga
            vilket gör att de inte lämpar sig för materialåtervinning, men
            i många fall beror det på att plast­produkterna består av så olika
            typer av plast att materialåtervinning inte är möjlig. Det är
            en ohållbar situation som enligt Vänsterpartiets uppfattning måste
            åtgärdas genom att högre krav ställs på producenterna. Även om
            EU har antagit en i delar ambitiös handlings­plan för den cirkulära
            ekonomin får det inte begränsa vår nationella rådighet för skynd­samma
            nödvändiga åtgärder. Vi anser att det behövs en lagstiftning som
            innebär ökat producentansvar med krav på standardisering av plasttyper
            så att ökad återanvändning och återvinning möjliggörs. Genom att
            tillåta färre typer av plaster på marknaden samt undvika att färga
            plaster skulle, enligt forskare vid Linköpings Universitet, återvinning
            kunna stärkas. Avfall Sverige har även i forskningsprojekt kunnat
            visa att det för väldigt många produkter är möjligt att ersätta
            de hundratals olika varianterna av plast som används i dag med
            betydligt färre, kanske tiotalet plastsorter.
          </p>
          <p xml:id="i-JAdZ583HfzHaxKH4gSMDMi">
            Regeringen bör återkomma med förslag på reglering för ökat producentansvar
            med krav på standardisering av plasttyper i syfte att öka återanvändning
            och återvinning. Detta bör riksdagen ställa sig bakom och ge regeringen
            till känna.
          </p>
          <p xml:id="i-NCPUmiCearwiBRWZ2jw8m1">
            Över 90 procent av all plast som produceras globalt är framställd
            av fossila råvaror. Endast runt 9 procent av all plast som produceras
            globalt blir återvunnen eller åter­använd. Plastskräpet orsakar
            påverkan för havslevande djur över hela världen oavsett om den
            är biobaserad eller fossilt framställd. Plastskräp som kommer
            ut i naturen bryts med tiden ner till mikroplaster. Enligt Naturvårdsverket
            är dock kunskapsluckorna bety­dande när det gäller i vilken grad
            mikroplasterna påverkar människors hälsa och vår natur.
          </p>
          <p xml:id="i-9xn44kpnatZ1oVJRHohjvE">
            FN-länderna enades 2022 om att ta fram ett juridiskt bindande
            plastavtal. Målsättningen är att ett globalt plastavtal ska vara
            klart före utgången av 2024. Ett globalt avtal för att åtgärda
            plastens negativa påverkan på miljö och klimat är enligt Vänsterpartiet
            helt nödvändigt och nu krävs att Sveriges regering verkar för
            att avtalet blir ett verknings­fullt verktyg för att åtgärda problemen.
          </p>
          <p xml:id="i-Q9iSCqPNatAbzHhJsPsu15">
            Sverige bör i förhandlingar om ett globalt avtal mot plastföroreningar
            verka för ett ambitiöst avtal med skärpta krav på nationella åtgärder.
            Detta bör riksdagen ställa sig bakom och ge regeringen till känna.
          </p>
          <p xml:id="i-E8MNPF3xY15k2ujGrquLJq">
            Sverige bör verka för en global målsättning om att all plast
            senast år 2030 ska återvinnas eller återanvändas. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-4QkvoLtLamCV1C4rnNqusF">
            2.6 Minska behovet av nya gruvor genom att mineral och metaller
            ingår i en cirkulär ekonomi
          </head>
          <p xml:id="i-AECJN3q2oA9GzE99C36toW">
            Klimatomställningen kommer att kräva ökad mängd innovationskritiska
            metaller. I dag importerar Europa och Sverige till stor del dessa.
            Vänsterpartiet är öppna för att Sverige kan behöva bryta en del
            av dessa metaller inom landet för att minska vår egen sårbarhet
            och bidra till en hållbar klimatomställning i Europa. All gruvbrytning
            innebär dock en stor påverkan på miljön och för människor och
            kräver därför en gedigen miljöprövning. För att minska behovet
            av nya gruvor och nyutvunna råvaror behövs politiska åtgärder
            för att effektivisera användningen och återbruka och återvinna
            produkter i högre ut­sträckning. Kostnaden för effektivare resursanvändning
            och återbrukade produkter måste minska för att kunna konkurrera
            med produkter som nyttjar nyutvunna råvaror. Styrmedel måste därför
            enligt Vänsterpartiets uppfattning införas så att det blir kost­sammare
            att använda nyutvunna råvaror än återvunna. En utredning med detta
            syfte bör skyndsamt tillsättas och bör i direktiv ges i uppdrag
            att se över förutsättningar för att införa kvotplikt för återvunnet
            material samt marknad för återvinningscertifikat.
          </p>
          <p xml:id="i-NsXUxXbQZbZSP6g3hVHU5s">
            Regeringen bör ges i uppdrag att skyndsamt utreda lämpliga styrmedel
            som ekonomiskt främjar användandet av återvunna råvaror framför
            nyutvunna råvaror. Detta bör riksdagen ställa sig bakom och ge
            regeringen till känna.
          </p>
          <p xml:id="i-agYoTq13RuDTGmddXoMks">
            Det finns ett flertal faktorer som påverkar återvinningen av
            metaller i samhället. Basmetaller som järn, koppar och aluminium
            ur elektronikskrot har en förhållandevis god återvinning i Sverige.
            För bly är återvinningsgraden hög, framför allt genom insamling
            av blybatterier. Men ofta saknas kunskap om vilka mängder av metaller
            som ingår i en produkt som ska återvinnas. Ofta är metallerna
            dessutom tillsammans och blandade med andra ämnen vilket gör att
            det blir dyrt att sortera ut metallerna. För många mindre vanliga
            metaller är återvinningsgraden fortsatt låg och har potential
            att öka. Inte minst gäller detta legeringsmetaller inom stålindustrin.
          </p>
          <p xml:id="i-PP8XfPWVJHWntbuVKkBvGc">
            Inom EU pågår en rad forskningsprojekt för att utveckla design
            inom elektroniska produkter för att effektivisera återvinning
            av metaller. Vänsterpartiet välkomnar dessa initiativ på EU-nivå
            men anser att Sverige samtidigt bör stärka kraven på producenterna
            att metallerna i varorna som släpps på marknaden ska vara möjliga
            att återvinna.
          </p>
          <p xml:id="i-9zEaRBm5Evw3zMECaRpzG1">
            Regeringen bör återkomma med förslag på reglering som ställer
            krav på att varje enskild metall i produkter ska vara möjlig att
            återvinna. Detta bör riksdagen ställa sig bakom och ge regeringen
            till känna.
          </p>
          <p xml:id="i-7VhMjpk3Z7VyH4DeKoWxZR">
            Sverige bör inom EU verka för reglering som ställer krav på att
            varje enskild metall i produkter ska vara möjlig att återvinna.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-UdKxAMYxFdsJMoe8hmH2jx">
            2.7 Främja en hållbar byggsektor
          </head>
          <p xml:id="i-Hm6r3EY8WB4RLLm4tm89jH">
            Inom bygg- och anläggningsbranschen nyttjas en stor mängd material
            och avfalls­mängderna är betydande. Byggsektorn står för 35 procent
            av allt avfall inom EU och i Sverige står sektorn för över 20
            procent av koldioxidutsläppen. Material som finns i befintliga
            byggnader och i vår infrastruktur behöver i ökad utsträckning
            kunna återbrukas och återvinnas. Detta måste gälla även vid renoveringar,
            där stora problem uppstår när nya och välfungerande kök och badrum
            rivs ut för att ersättas, inte sällan med högre hyror för hyresgäster
            som resultat.
          </p>
          <p xml:id="i-Y3Jk5pqoBL6WKzayJtzrmz">
            Biobaserade material har potential att växa inom byggbranschen
            och Vänsterpartiet verkar för ökat bostadsbyggande i trä. Från
            ett klimatperspektiv finns det stora fördelar att bygga i trä
            då det minskar behovet av cement och binder kol långsiktigt. För
            att upp­nå en hållbar byggsektor krävs politiska åtgärder. Regeringen
            bör återkomma med förslag på reglering som ställer högre krav
            på att byggsektorn använder hållbara material, inklu­sive krav
            på återbrukade och återvunna material. Detta bör riksdagen ställa
            sig bakom och ge regeringen till känna.
          </p>
          <p xml:id="i-AoSQ48aixXHeicFnfeoPsZ">
            Regeringen bör återkomma med förslag på regelverk och styrmedel
            som främjar byggnation i biobaserade material. Detta bör riksdagen
            ställa sig bakom och ge regeringen till känna.
          </p>
          <p xml:id="i-XGfeqfhVSqNc9CMHJdQUCU">
            I Vänsterpartiets motion Bostadspolitik, planering och byggande
            (2023/24:2320) föreslår vi en rad ytterligare åtgärder och satsningar
            för ökat bostadsbyggande i trä och förbättrat återbruk av byggmaterial.
          </p>
          <head type="h2" xml:id="i-B8oqfvrPYYBgYjwnppwFv7">
            2.8 Hållbar återföring av fosfor och kväve
          </head>
          <p xml:id="i-975i6R9ZYwXzzRaxK2x2bM">
            I sitt betänkande Havet och människan (SOU 2020:83) bedömer Miljömålsberedningen
            att åtgärder för att komma till rätta med effekterna av övergödning
            vid kust och hav även fortsättningsvis kommer att vara ett av
            de huvudsakliga insatsområdena för att nå god ekologisk status
            och god miljöstatus, dvs. nå miljökvalitetsmålet Hav i balans
            samt levande kust och skärgårdar. Åtgärder för att minska övergödningen
            bidrar till att Östersjön blir mer motståndskraftig mot klimatförändringar.
            Näringsämnen som kväve och fosfor finns naturligt i våra miljöer,
            men när de i för stora mängder tillförs havet av mänskliga aktiviteter
            skapar det problem genom försämrad vattenkvalitet och syrebrist.
            Fosfor är ett viktigt växtnäringsämne men även en begränsad resurs.
            Den fosfor som i dag ingår i konstgödseln som används i Sverige
            och övriga västvärlden har sitt ursprung i ett fåtal fyndigheter
            av råfosfat i världen. Även i vårt avloppsslam finns stora mängder
            fosfor.
          </p>
          <p xml:id="i-6AwJBYXmK7ryCjvvWwMDv1">
            I sitt betänkande föreslår därför Miljömålsberedningen ett etappmål
            om ökad åter­föring av fosfor och kväve till livsmedelsproduktionen.
            Målet innebär att till 2030 genom förbättrad resurshushållning
            öka återföringen av använd fosfor och kväve till livsmedelsproduktionen.
            Regeringen bör införa ett etappmål om återföring av kväve och
            fosfor till livsmedelsproduktionen i enlighet med Miljömålsberedningens
            förslag. Detta bör riksdagen ställa sig bakom och ge regeringen
            till känna.
          </p>
          <p xml:id="i-ARGPVjZSi2YKGgfF6WXXJm">
            Avloppsslam, dvs. det slam som uppstår när avloppsvattnet renats
            i reningsverken, används i dag i viss utsträckning som växtnäring
            i jordbruket, detta främst för att återföra fosfor till marken.
            För avloppsreningsverken har det också varit ett enkelt sätt att
            bli av med stora avfallsmängder. Problemet är att avloppsslammet
            förutom fosfor innehåller en rad skadliga kemikalier och tungmetaller.
            Analyser av avloppsslammet har visat på innehåll av bl.a. flamskyddsmedel,
            perfluorerade ämnen (PCB), läkemedelsrester och tungmetaller,
            såsom kadmium. Dessa ämnen riskerar att ge negativa effekter såväl
            för miljön som för människor.
          </p>
          <p xml:id="i-NdesSjDSWJnLGxHk4YUvrk">
            Vänsterpartiet anser att avloppsslam ska hanteras som en resurs
            i en cirkulär ekonomi samtidigt som miljögifter inte ska cirkuleras
            i kretsloppet. Så fungerar inte nuvarande spridning av avloppsslam
            i Sverige.
          </p>
          <p xml:id="i-5cen3ZRPfJ4eEXLyk3HMoZ">
            Regeringen bör återkomma med förslag på förbud mot spridning
            av avloppsslam. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-XPaSG8YiVbyTeTcx96baoS">
            2.9 Inför producentansvar för textilier
          </head>
          <p xml:id="i-QhkXzbWq7ZbRuqJDmPnQ2h">
            Sveriges konsumtion av textil har ökat med 40 procent de senaste
            åren. Runt 9 kilo textil per person och år slängs i blandat avfall.
            Det bästa sättet att minska miljöpåverkan från textilt material
            är att förlänga livslängden på produkterna. Att handla textilier
            i second hand eller att använda befintlig textil för nya produkter
            ger större nytta än att materialet cirkuleras genom fiberåtervinning.
            Enligt Naturvårdsverket står fibrerna endast för 16 procent av
            en textils totala miljö- och klimatpåverkan. Återvunnen fiber
            minskar bara en produkts miljöpåverkan med mellan 5–10 procent.
            Fokus för åtgärder måste därför i första hand vara att förlänga
            livslängden på producerad textil samt att använda befintlig textil
            i tillverkning av produkter (remanufacturing). Om inte något av
            dessa alternativ är möjligt bör återvunnen fiber användas i produktionen.
            Men för att uppnå ett cirkulärt system för textilier behövs alla
            dessa åtgärder/processer. Producentansvar med effektiva system
            för insamling är ett första steg i en cirkulär hantering av textilier
            men måste kompletteras med samhällsinsatser och samhällskrav i
            de följande stegen i kedjan för att de avsedda effekterna för
            cirkulär ekonomi ska uppnås och greenwashing förhindras.
          </p>
          <p xml:id="i-HEKs1tZFQiRzS5YxsMssdL">
            I EU:s handlingsplan för cirkulär ekonomi är textil ett prioriterat
            område. En textil­strategi är under framtagande inom EU och senast
            år 2025 ska alla EU-länder samla in textilavfall separat.
          </p>
          <p xml:id="i-BebWZJCXRRHVjYkrdFtajN">
            Vänsterpartiet välkomnar EU:s initiativ och verkar för skärpta
            krav på producenterna för att minska de stora miljöproblemen och
            brist på hänsyn till mänskliga rättigheter som nuvarande produktion
            orsakar globalt. Aftonbladet har i ett flertal reportage under
            2023 visat hur kläder som samlats in i svenska butiker sedan dumpats
            eller bränts utan kontroll i fattiga länder. Reportagen visar
            med tydlighet de risker som uppstår för män­niskor och miljö när
            kraven på producenterna brister. Vänsterpartiet anser att Sverige
            skyndsamt bör införa ansvar för textilproducenterna att bära kostnaden
            för att textilier samlas in. Det ska inte vara möjligt att stora
            klädföretag dumpar sina miljöproblem i andra länder. Inom EU pågår
            ett arbete för att producentansvar ska införas i unionen och kommissionen
            har föreslagit att producenterna blir fullt kostnadsansvariga
            för hela livs­cykeln för textilprodukter och en hållbar hantering
            av textilier. Men det kommer att dröja många år innan ett sådant
            är plats. Frankrike har redan på nationell nivå infört producent­ansvar
            och en del länder har sedan dess tagit fram egna förslag på producentansvar.
            Även i Sverige togs förslag på producentansvar fram när en utredning
            presenterade sina förslag till dåvarande regering i december 2020.
            Kostnaden för att hantera och återvinna textilavfallet skulle
            läggas på textilproducenterna med förslaget. Men både dåvarande
            och nuvarande regering har varit passiv i frågan.
          </p>
          <p xml:id="i-4UtxpB8J56oAqv3PGC4qfF">
            Regeringen har under 2023 tagit fram en promemoria med förslag
            om att kommu­nerna ska få ansvar för insamlingen av textil. Bestämmelserna
            i promemorians förslag föreslås träda i kraft den 1 januari 2025.
            Vänsterpartiet anser att kommunerna kan vara väl lämpade att ansvara
            för insamling av textil. Vi ser dock betydande risker med att
            medborgarna och kommunerna i stället för producenterna kan få
            komma att bära kostna­derna med förslaget i och med att regeringen
            avvaktar beslut från EU om producentansvar, vilket kan komma att
            dröja många år. Producentansvar med effektiva system för insamling
            är ett första steg i en cirkulär hantering av textilier men måste
            kompletteras med samhälls­insatser och samhällskrav i de följande
            stegen i kedjan för att de avsedda effekterna för cirkulär ekonomi
            ska uppnås och greenwashing förhindras.
          </p>
          <p xml:id="i-Va8hocGeaspG58a4DtAPye">
            Regeringen bör återkomma med förslag på producentansvar för textilier
            som omfattar kostnadsansvar för hela livscykeln. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-7wfoBtf3kcRdShQ4x62QGK" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-8VUxgPvksXNQtEytrLToBy" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-T1czq5ytXRnBTZ8g8fmGFY" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-FfCfqqZvJE2DMGcZVne2vQ" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-Q4QeTEEv6omyGafvdkwKcZ" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-HaEQcHQXNLaYvNrZ1oo4Ka" who="i-PAfMpaW8KP2UfRTBpXARTc">
              Linda W Snecker (V)
            </item>
          </list>
        </div>
      </div>
    </body>
  </text>
</TEI>
