<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00683">
  <teiHeader>
    <fileDesc>
      <titleStmt>
        <title>Nollvision mot illegal jakt</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:683 av Rebecka Le Moine (MP)</title>
          <idno type="rdwebb">HB02683</idno>
          <rs type="number">683</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02683/text</ref>
          <ref type="dokument_url_html">https://data.riksdagen.se/dokument/HB02683</ref>
          <ref type="dokumentstatus_url_xml">https://data.riksdagen.se/dokumentstatus/HB02683</ref>
          <ref type="pdf">https://data.riksdagen.se/fil/D169D7AB-0A7D-4FBD-BBF5-E9F00960719F</ref>
          <ref type="docx">https://data.riksdagen.se/fil/5D658AE4-D676-4FA9-924A-8CE6D68A359D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HpnDjKowCW2tMm2Vt8U4Bi" type="signed"/>
        <correspContext corresp="i-HpnDjKowCW2tMm2Vt8U4Bi">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction type="submitted" xml:id="i-JppEPkpf5ABYkw4R4bUvw5">
          <date when="2023-10-02"/>
          <time when="16:17:13"/>
        </correspAction>
        <correspAction type="reviewed" xml:id="i-93LgxvxzcivZn5L2QzYXMN">
          <date when="2023-10-02"/>
          <time when="16:51:15"/>
        </correspAction>
        <correspAction type="referred" xml:id="i-Mehw24VYbtxefShtLac8FX">
          <date when="2023-10-17"/>
        </correspAction>
        <correspAction type="assigned" xml:id="i-Nt4QhRFnVAQP1e8Zo8T8mT">
          <date when="2024-01-18"/>
          <time when="16:58:41"/>
        </correspAction>
        <correspContext corresp="i-Nt4QhRFnVAQP1e8Zo8T8mT">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:683 av Rebecka Le Moine (MP) Nollvision mot illegal jakt</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-LfepLijC8yUfTptKDZzgUs">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-A9bC4LCT7NCQ3kiZZaGC2r">
              Riksdagen ställer sig bakom det som anförs i motionen om att
              tillsätta en utredning för att komma till botten med den illegala
              jakten i Sverige och tillkännager detta för regeringen.
            </item>
            <item sortKey="Yrkande 2" xml:id="i-8uYkszm291Db1GgQAeijaJ">
              Riksdagen ställer sig bakom det som anförs i motionen om att
              anta en nollvision för illegal jakt och tillkännager detta för
              regeringen.
            </item>
            <item sortKey="Yrkande 3" xml:id="i-UweWxNyMtwH6qPzT1ycsN">
              Riksdagen ställer sig bakom det som anförs i motionen om att
              stoppa utbetalningen från Viltvårdsfonden till organisationer
              som har som vision att inga vargar ska finnas i Sverige, och detta
              tillkännager riksdagen för regeringen.
            </item>
            <item sortKey="Yrkande 4" xml:id="i-FBbt3DJ4UUYvDmCpbqwkdV">
              Riksdagen ställer sig bakom det som anförs i motionen om att
              utbetalningen från Viltvårdsfonden bör villkoras med att de organisationer
              som tar del av pengarna också kan presentera en handlingsplan
              för att motarbeta illegal jakt, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-4jBrysdGDpFqvkd34axfpi">
            Bakgrund
          </head>
          <p xml:id="i-QkpUkUo42wGzLtcrPdq1BU">
            Mängden stora rovdjur minskar runt om i världen, och de lever
            på allt mindre ytor. Samtidigt spelar rovdjuren och toppredatorerna
            en viktig ekologisk roll, då de påverkar flera andra arter i långa
            händelsekedjor. När rovdjurspopulationerna minskar, minskar även
            deras möjlighet att fylla sin ekologiska roll. Deras roll som
            rovdjur kan inte er­sättas av mänsklig jakt, då vi till exempel
            inte kan efterlikna rovdjurens selektiva jakt. I Sverige finns
            fyra arter av stora rovdjur: varg, lodjur, björn och järv. Dessa
            har vi för­bundit oss att bevara, enligt våra nationella miljömål
            (Ett rikt växt- och djurliv) samt konventionen om biologisk mångfald.
          </p>
          <p xml:id="i-P3wEKiUmgoeEmkYJt4gCJD">
            Järven (Gulo gulo) är i Sverige klassad som Sårbar (VU) på den
            svenska rödlistan, är fridlyst och är med i habitatdirektivet
            samt i Bernkonventionens bilaga II. Efter den senaste inventeringen
            uppskattas antalet järvar till mellan 572 och 891 individer i
            Sverige. Antalet har minskat med nästan 20 procent sedan 2012.
            Järven ligger under referensvärdet för gynnsam bevarandestatus,
            som är minst 600 individer.
          </p>
          <p xml:id="i-BpPP9s1WQwWpDJcCQkoQKB">
            Lodjur (Lynx lynx), är klassat i hotkategorin sårbar (VU) på
            den svenska rödlistan 2020, samt listad i EU:s habitatdirektiv,
            Cites och Bernkonventionen bilaga II. Enligt den senaste inventeringen
            från vintern 2020–2021 finns det mellan 1 052 och 1 436 lodjur
            i Sverige. Antalet har minskat med 27 procent sedan 2009.
          </p>
          <p xml:id="i-SwCyMaZFmtb5Zkqp2mDXEd">
            Brunbjörn (Ursus arctos) är Nära hotad (NT) enligt den svenska
            rödlistan och är fridlyst. Den tillhör också EU:s habitatdirektiv,
            är listad i Cites och Bernkonventionens bilaga II. Naturvårdsverkets
            populationsberäkning från 2017 visar att det finns cirka 2 900
            björnar i Sverige. Sen dess har ett stort antal björnar skjutits
            i licensjakten, 622 björnar år 2022 och 649 år 2023.
          </p>
          <p xml:id="i-BGHk1KmmymYd4fS3XZ8rbS">
            Vargen (Canis lupus) är klassad som Starkt hotad (EN) på den
            svenska rödlistan 2020, och ingår i habitatdirektivet (bilaga
            2, prioriterad art och bilaga 4), Bernkonven­tionen II och står
            listad i Cites. Enligt inventeringen som genomfördes den 1 okt
            2020–31 mars 2021 fanns det 312–513 vargar i Sverige, inklusive
            vargindivider som dödats i licensjakt och skyddsjakt.
          </p>
          <head type="h1" xml:id="i-XwirRSAk3HztQbjGSHCxf6">
            Stoppa den utbredda illegala jakten
          </head>
          <p xml:id="i-PNs47iBwjtf4zYqHCSqgPx">
            Ett stort och utbrett problem i Sverige är den illegala jakten,
            som särskilt drabbar varg. En grupp forskare i det skandinaviska
            vargforskningsprojektet Skandulv vid Sveriges Lantbruksuniversitet,
            SLU, har gjort en stor studie om varför vargar försvinner. Den
            blev klar 2020 och visar också att ett stort antal med all sannolikhet
            dödas illegalt.
          </p>
          <p xml:id="i-TTLcMFJcbDaALzqS6vQo1Z">
            Forskarna använde data från 444 revirmarkerande vargar som identifierats
            med hjälp av DNA under inventeringarna 2001–2017. 77 av vargarna
            hade också sändarhalsband och kunde spåras på det viset. Vargarna
            försvann under den här perioden, och forskarna undersökte hur
            många som hade dött av kända orsaker och hur många som försvunnit.
          </p>
          <p xml:id="i-2ku8Bgb6f7s5QHnJoWtTci">
            101 vargar föll bort från studien av olika orsaker. Av de 343
            som var kvar hade 103 dödats vid laglig jakt och 31 hade dödats
            i trafiken eller dött av naturliga orsaker. Det var också klarlagt
            att 20 vargar hade dödats illegalt. Men de allra flesta, 189 vargar,
            hade bara försvunnit spårlöst. ”Vi tror att den största delen
            av försvinnandena beror på illegal jakt”, säger en av dem som
            arbetat med studien.
          </p>
          <p xml:id="i-QfUKqfm3UB7AvkFXzVLzDc">
            En utredning bör tillsättas för att komma till botten med den
            illegala jakten i Sverige, med en uttalad nollvision för illegal
            jakt.
          </p>
          <head type="h1" xml:id="i-5QynaJRWeZALMjpDV5rGU4">
            Villkora pengar från Viltvårdsfonden
          </head>
          <p xml:id="i-2WHBzkuY6reMBMwV7JNWvt">
            Samtidigt som Jägarförbundet får ta del av Viltvårdsfonden bedriver
            de sin egen rov­djurspolitik med hjälp av dessa pengar. Det gör
            att man sitter på dubbla stolar, vilket är den slutsats som dras
            i offentliga utredningar från 1997, 2003, 2004 och 2007.
          </p>
          <p xml:id="i-8k9N1Ngq6t9mYtvCAxvFkg">
            Dessutom utgår 7 miljoner kronor till Jägarnas Riksförbund, som
            har en uttalad ”nollvision” för en art som finns med i EU:s art-
            och habitatdirektiv. Deras vision är alltså att vi ska utrota
            vargen från Sverige, vilket helt strider mot både demokratiskt
            fattade miljömål och miljölagarna. Antingen bör organisationen
            anta en annan vision eller så bör finansieringen stoppas.
          </p>
          <p xml:id="i-QtnC3pLfdzt57ydDz5Bu1z">
            Vidare bör alla som tar del av Viltvårdsfonden också presentera
            en handlingsplan för att motarbeta illegal jakt.
          </p>
        </div>
        <div type="motSignatures">
          <list>
            <item xml:id="i-NrJwnU34PFLJ9t4L5kjq5u" who="i-48Dg2ScegN8mpc2UJq5sE2">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
