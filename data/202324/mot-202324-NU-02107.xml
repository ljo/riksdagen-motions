<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02107">
  <teiHeader>
    <fileDesc>
      <titleStmt>
        <title>Statens företag</title>
        <author corresp="i-5wVnuGs5cNm9JWZrGWeZfP i-7bVDjZpV72vdnYhJ8phHuW">av Jesper Skalberg Karlsson och Louise Meijer (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2107 av Jesper Skalberg Karlsson och Louise Meijer (båda M)</title>
          <idno type="rdwebb">HB022107</idno>
          <rs type="number">2107</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022107/text</ref>
          <ref type="dokument_url_html">https://data.riksdagen.se/dokument/HB022107</ref>
          <ref type="dokumentstatus_url_xml">https://data.riksdagen.se/dokumentstatus/HB022107</ref>
          <ref type="pdf">https://data.riksdagen.se/fil/BD2BFB4E-D6A3-4A46-9553-5B0C96F62A9B</ref>
          <ref type="docx">https://data.riksdagen.se/fil/9282CBD4-741E-4BC4-BAB8-AC74CFF82CBF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UEDrJ2yfTHtd31mhVkwQy8" type="signed"/>
        <correspContext corresp="i-UEDrJ2yfTHtd31mhVkwQy8">
          <note type="signatory" corresp="i-5wVnuGs5cNm9JWZrGWeZfP"/>
          <note type="signatory" corresp="i-7bVDjZpV72vdnYhJ8phHuW"/>
        </correspContext>
        <correspAction type="submitted" xml:id="i-M6GoU6v7H5h1Nd9sPGxRzM">
          <date when="2023-10-05"/>
          <time when="11:36:29"/>
        </correspAction>
        <correspAction type="reviewed" xml:id="i-5MjcuJGqxNdoRJ3J11wyFK">
          <date when="2023-10-05"/>
          <time when="12:13:14"/>
        </correspAction>
        <correspAction type="referred" xml:id="i-8G1xFEwpezdsa3nmaJGhbN">
          <date when="2023-10-17"/>
        </correspAction>
        <correspAction type="assigned" xml:id="i-CqK31ar72GoGLaBSXSoE6C">
          <date when="2024-04-04"/>
          <time when="11:23:29"/>
        </correspAction>
        <correspContext corresp="i-CqK31ar72GoGLaBSXSoE6C">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-6dLhowv5KiZNa7BjQZ55gQ"/>
        <correspContext corresp="i-6dLhowv5KiZNa7BjQZ55gQ">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-D3nth4iPH87umRsm8Bz2mF"/>
        <correspContext corresp="i-D3nth4iPH87umRsm8Bz2mF">
          <ref type="uppgift">2023/24:FiU25</ref>
          <ref type="ref_dok_id">HB01FiU25</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SYiyB5Bz9wmuiuk14ituRz"/>
        <correspContext corresp="i-SYiyB5Bz9wmuiuk14ituRz">
          <ref type="uppgift">2023/24:NU4</ref>
          <ref type="ref_dok_id">HB01NU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU4</ref>
          <ref type="ref_dok_titel">2023 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2107 av Jesper Skalberg Karlsson och Louise Meijer (båda M) Statens företag</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-86orx5YKgvBQqHUVXmcs4n">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-XRUFzcJa8cZSsp2obsTXyS">
              Riksdagen ställer sig bakom det som anförs i motionen om att
              regeringen bör se över möjligheten att sälja Vasallen AB och tillkännager
              detta för regeringen.
            </item>
            <item sortKey="Yrkande 2" xml:id="i-Rvtg3ydJ4VgPmxsJzBefad">
              Riksdagen ställer sig bakom det som anförs i motionen om att
              regeringen bör se över möjligheten att sälja Svevia AB och tillkännager
              detta för regeringen.
            </item>
            <item sortKey="Yrkande 3" xml:id="i-LHxKRAiqyD1ECDZrnK4X2x">
              Riksdagen ställer sig bakom det som anförs i motionen om att
              regeringen bör se över möjligheten att sälja Statens Bostadsfinansieringsaktiebolag
              och tillkännager detta för regeringen.
            </item>
            <item sortKey="Yrkande 4" xml:id="i-9yZZ4PHvW1RsxKicMoVYZs">
              Riksdagen ställer sig bakom det som anförs i motionen om att
              regeringen bör se över möjligheten att sälja sitt innehav i Sweden
              House och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KXXjaxiAVqcgjZmgvweuiq">
            Motivering
          </head>
          <p xml:id="i-8gDrkjpSUfo3MshhXduQGW">
            Vasallen AB är ett helägt statligt aktiebolag som är verksamt
            på den svenska fastighets­marknaden. Sedan 1997 har bolaget varit
            operativt och arbetat med fastighetsutveckling. Verksamheten är
            fokuserad till att äga, omvandla, förvalta och utveckla regementen
            som Försvarsmakten beslutat att sluta vidmakthålla. Bolaget har
            sedan starten förvärvat 24 tidigare försvarsanläggningar, varav
            merparten är sålda.
          </p>
          <p xml:id="i-PtozCvVTP9xZuogFq3LcxQ">
            Efter att riksdagen antagit en ny och välkommen position angående
            det svenska försvaret har antalet försvarsnedläggningar minskat.
            Vasallen AB har därför påbörjat en avveckling av bolaget genom
            att sälja merparten av tillgångarna. Man har dock kvar verksamhet
            på ett antal före detta garnisonsorter.
          </p>
          <p xml:id="i-N8LswBR8GfqniU6vBwRZWZ">
            Tiden är kommen för att avsluta statens engagemang i Vasallen
            AB. Därför bör man se över möjligheten att låta de kvarvarande
            fastigheterna säljas på den öppna marknaden eller gå upp i Fortifikationsverkets
            ägande. Detta bör ges regeringen till känna.
          </p>
          <p xml:id="i-2HSRJJgGgZqVA5wCBKYM8M">
            Svevia AB är ett helägt statligt aktiebolag som är verksamt på
            den svenska infra­strukturmarknaden. Bolaget är Sveriges största
            inom drift och underhåll samt Sveriges fjärde största väg- och
            anläggningsföretag. Omsättningen ligger på omkring 11 miljarder
            kronor och bolaget har cirka 2 200 anställda.
          </p>
          <p xml:id="i-8yRCG6s7UAYrDrAJosNgPn">
            Verksamheten är blandad. Man har divisioner som fokuserar på
            exempelvis under­håll av vägar, marksanering och stentäkter. Det
            finns också uthyrning av fordon, maskiner och bodar – samt kontor
            och verkstäder. Kort sagt verkar Svevia AB på flera privata marknader,
            trots att det inte finns särskilda skäl för att staten ska bedriva
            affärs­verksamhet inom dessa fält.
          </p>
          <p xml:id="i-4BZQGBhRKBPRweQ3EFEBCb">
            Staten bör inte ha en långtgående närvaro på privata marknader
            där det inte finns särskilda skäl. Man kan argumentera för att
            bygg- och anläggningsbranschen har vissa utmaningar kopplade till
            oligopolliknande situationer. Men de löses knappast genom att
            staten själv är den största privata aktören. Slutsatsen blir rimligtvis
            att man bör se över möjligheten att sälja Svevia AB. En sådan
            förbehållslös undersökning bör bland annat ge svar på när den
            önskvärda tidpunkten infinner sig för försäljning samt i hur stora
            delar bolaget kan säljas för att undvika nya oligopol. Man bör
            också se över om hela verksamheten kan bli privat eller om vissa
            delar bör sortera under en lämplig myndig­het. Detta bör ges regeringen
            till känna.
          </p>
          <p xml:id="i-SGTcSEMmQvX6FeBtbmpDP2">
            Statens Bostadsfinansieringsaktiebolag (SBAB) är ett helägt statligt
            aktiebolag som är verksamt på den svenska bolånemarknaden. Sedan
            1985 har bolaget varit operativt och 1991 påbörjade man den konkurrensutsatta
            utlåningen, då SBAB fick rätt att lämna bottenlån i konkurrens
            med andra långivare. Under 2000-talet har det statliga aktie­bolaget
            utökat sin verksamhet till att omfatta bland annat sparande till
            privatpersoner samt inlåning till företag och bostadsrättsföreningar.
          </p>
          <p xml:id="i-FRjodWAWodsYnMLWSvUeq5">
            Kort sagt är SBAB en statlig aktör som tar sig an en allt större
            roll på en privat marknad. Det är en riskfylld strategi. Staten
            bör inte ha en långtgående närvaro på privata marknader där det
            inte finns särskilda skäl. Man kan argumentera för att bostadsmarknaden
            och bolånemarknaden har vissa brister – och att staten bör inter­venera.
            Det är dock viktigt att belysa att staten står för både den robusta
            övervakningen och kontrollerandet av kreditmarknaden, samtidigt
            som man agerar aktör genom SBAB.
          </p>
          <p xml:id="i-QgemY4iYCkVk5UGiVbdst6">
            Sådana upplägg, där man kan säga att staten är både spelare och
            domare, bör und­vikas. Därför bör man se över möjligheten att
            sälja SBAB. En sådan förbehållslös undersökning bör bland annat
            ge svar på när den önskvärda tidpunkten för försäljning infinner
            sig samt i hur stora delar bolaget kan säljas för att undvika
            oligopol. Detta bör ges regeringen till känna.
          </p>
          <p xml:id="i-8LBMKVH9J82uH8RYKd9xfK">
            Aktiebolaget Svensk Bilprovning, i folkmun kallat Bilprovningen,
            är ett helägt statligt aktiebolag som utför kontrollbesiktningar
            och registreringsbesiktningar av motorfordon och släpfordon i
            Sverige. Företaget har omkring 100 stationer i landet och har
            funnits på den svenska marknaden sedan 1963.
          </p>
          <p xml:id="i-pETM3iTFRQteWqsBP5F5k">
            Sedan år 2010 har inte Aktiebolaget Svensk Bilprovning längre
            monopol på besiktningar i Sverige. Genom åren har nya aktörer
            tillkommit och delar av Aktie­bolaget Svensk Bilprovning knoppats
            av, exempelvis 2013 när bolaget delades i två och 48 procent överfördes
            till holdingbolaget FBYB Holding.
          </p>
          <p xml:id="i-N48g2wnzsNZkB36LXrBuEP">
            I takt med att marknaden för besiktningar vuxit och mognat har
            behovet av ett helägt svenskt besiktningsföretag minskat betydligt.
            Därför bör man se över möjligheten att sälja Aktiebolaget Svensk
            Bilprovning. En sådan förbehållslös undersökning bör bland annat
            ge svar på när den önskvärda tidpunkten för försäljning infinner
            sig, om bolaget ska säljas helt eller i delar samt om det behövs
            kompletterande åtgärder för att säkra tillgång till besiktningsstationer
            i hela landet. Detta bör ges regeringen till känna.
          </p>
          <p xml:id="i-JqFFKCrg72wE9dWpVsFunW">
            A/O Sweden House, Sverigehuset, är ett ryskt aktiebolag som delägs
            av den svenska staten. Bolaget bildades år 1994 och har som huvudsaklig
            uppgift att förvalta Sverige­huset i Sankt Petersburg, som innehåller
            officiella, kulturella och kommersiella funk­tioner. Huset har
            ungefär 4 500 kvadratmeter yta för uthyrning.
          </p>
          <p xml:id="i-K8z8BCRPsqd6atTd2dv1qV">
            Sverigehuset har tillkommit för att stärka relationen och utveckla
            samarbetet med Ryssland. Efter Rysslands invasion av Ukraina står
            det klart att någon utvecklad relation med landet inte ligger
            i svenskt intresse. Att deläga fastigheter med staden Sankt Petersburg
            faller på sin egen orimlighet.
          </p>
          <p xml:id="i-J7q7Dj7M85ow94Q1MpVfha">
            Därför bör man se över möjligheten att avsluta det projekt som
            Sweden House har varit. En sådan förbehållslös undersökning bör
            bland annat ge svar på hur Utrikes­departementets eventuella lokalbehov
            kan tillgodoses i framtiden, givet att det är en av de större
            hyresgästerna. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-8qHtM9tuKjDHZB7qjSuBZu" who="i-5wVnuGs5cNm9JWZrGWeZfP">
              Jesper Skalberg Karlsson (M)
            </item>
            <item xml:id="i-UaEtLGn2H5Z8pJx5FxKVai" who="i-7bVDjZpV72vdnYhJ8phHuW">
              Louise Meijer (M)
            </item>
          </list>
        </div>
      </div>
    </body>
  </text>
</TEI>
