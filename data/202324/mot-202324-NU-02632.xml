<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02632">
  <teiHeader>
    <fileDesc>
      <titleStmt>
        <title>Handel och exportfrämjande</title>
        <author corresp="i-Q8hYBES3N7Q4fZnAATRjsd">av Fredrik Olovsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2632 av Fredrik Olovsson m.fl. (S)</title>
          <idno type="rdwebb">HB022632</idno>
          <rs type="number">2632</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022632/text</ref>
          <ref type="dokument_url_html">https://data.riksdagen.se/dokument/HB022632</ref>
          <ref type="dokumentstatus_url_xml">https://data.riksdagen.se/dokumentstatus/HB022632</ref>
          <ref type="pdf">https://data.riksdagen.se/fil/4FCEB681-6E28-4D90-B53E-4C65E165CA4C</ref>
          <ref type="docx">https://data.riksdagen.se/fil/91520FFA-40BE-445F-A4AA-F3FE2CAE3A69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KTqdCJiS7tAKyXZgtyJwHs</idno>
            <name>Monica Haider</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TJUAnvTvoNJL7Xs36mcHa</idno>
            <name>Marianne Fundahn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HaBKPQ5yfZK6LYjmYU1tZy</idno>
            <name>Aida Birinxhiku</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VSbEG19CEMJ1aVwTdmw9Jp</idno>
            <name>Daniel Vencu Velasquez Castro</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vj7cSg4pu6yW7muFa7NJtr" type="signed"/>
        <correspContext corresp="i-Vj7cSg4pu6yW7muFa7NJtr">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-KTqdCJiS7tAKyXZgtyJwHs"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-TJUAnvTvoNJL7Xs36mcHa"/>
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-HaBKPQ5yfZK6LYjmYU1tZy"/>
          <note type="signatory" corresp="i-VSbEG19CEMJ1aVwTdmw9Jp"/>
        </correspContext>
        <correspAction type="submitted" xml:id="i-YQaaoHbZFddQ7giBLvsG9C">
          <date when="2023-10-05"/>
          <time when="17:05:12"/>
        </correspAction>
        <correspAction type="reviewed" xml:id="i-AuQKai3zMpn5ysy26otPfb">
          <date when="2023-10-05"/>
          <time when="21:17:55"/>
        </correspAction>
        <correspAction type="referred" xml:id="i-A5Q7vwH4f3PvhjZHdn6fgj">
          <date when="2023-10-17"/>
        </correspAction>
        <correspAction type="assigned" xml:id="i-Wvkueh6mQcwSyTVrNR6u6n">
          <date when="2024-04-16"/>
          <time when="15:17:52"/>
        </correspAction>
        <correspContext corresp="i-Wvkueh6mQcwSyTVrNR6u6n">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-A6X9R2b8AsYUDLefHLKBey"/>
        <correspContext corresp="i-A6X9R2b8AsYUDLefHLKBey">
          <ref type="uppgift">2023/24:AU5</ref>
          <ref type="ref_dok_id">HB01AU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU5</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9N4KpzFo9jDNogHabuTwSY"/>
        <correspContext corresp="i-9N4KpzFo9jDNogHabuTwSY">
          <ref type="uppgift">2023/24:NU1</ref>
          <ref type="ref_dok_id">HB01NU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU1</ref>
          <ref type="ref_dok_titel">Utgiftsområde 24 Näringsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GkEh3RQL1RddfyLDM4ywMi"/>
        <correspContext corresp="i-GkEh3RQL1RddfyLDM4ywMi">
          <ref type="uppgift">2023/24:NU13</ref>
          <ref type="ref_dok_id">HB01NU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2632 av Fredrik Olovsson m.fl. (S) Handel och exportfrämjande</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-UkM3rEcnfK4aGH4uDiPfNh">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-7av1hGtXv4oiMxQRe8sKtN">
              Riksdagen ställer sig bakom det som anförs i motionen om att
              målet för handelspolitiken ska vara en fri, hållbar och rättvis
              handel och tillkännager detta för regeringen.
            </item>
            <item sortKey="Yrkande 2" xml:id="i-Qpn167YjM2S868Tvpncpp1">
              Riksdagen ställer sig bakom det som anförs i motionen om att
              Sverige ska stå upp för en handelspolitik som värnar bl.a. miljö,
              klimat, social trygghet, arbetstagares rättigheter, hälsa samt
              djurvälfärd, och detta tillkännager riksdagen för regeringen.
            </item>
            <item sortKey="Yrkande 3" xml:id="i-SWmGdMvFTiQJr5c51CDHZp">
              Riksdagen ställer sig bakom det som anförs i motionen om att
              Sverige ska stå upp för en handelspolitik som bidrar till att
              nå Agenda 2030 och de globala målen för hållbar utveckling samt
              uppfyllandet av Parisavtalet och tillkännager detta för regeringen.
            </item>
            <item sortKey="Yrkande 4" xml:id="i-MtARphdVXgkT6zJvhXpTTU">
              Riksdagen ställer sig bakom det som anförs i motionen om att
              Sverige ska verka för att internationella hinder för klimatsmarta
              varor och produkter tas bort och tillkännager detta för regeringen.
            </item>
            <item sortKey="Yrkande 5" xml:id="i-JsMko4SPdb9r9rDxqwShkg">
              Riksdagen ställer sig bakom det som anförs i motionen om att
              Sverige ska verka för att investeringar i klimatvänlig teknik
              underlättas och tillkännager detta för regeringen.
            </item>
            <item sortKey="Yrkande 6" xml:id="i-VhscRXw7U6WJj2aYZNBVKP">
              Riksdagen ställer sig bakom det som anförs i motionen om att
              Sverige ska verka för att främja spridningen av klimatvänlig teknik
              och tillkännager detta för regeringen.
            </item>
            <item sortKey="Yrkande 7" xml:id="i-cbb5o6GCGr2dZgJ6pNx9p">
              Riksdagen ställer sig bakom det som anförs i motionen om att
              utöka och utveckla Global Deal och tillkännager detta för regeringen.
            </item>
            <item sortKey="Yrkande 8" xml:id="i-MhAvur2ztHxggwFAoBHrZK">
              Riksdagen ställer sig bakom det som anförs i motionen om att
              Sverige ska verka för att stärka och modernisera WTO och tillkännager
              detta för regeringen.
            </item>
            <item sortKey="Yrkande 9" xml:id="i-CFHEWTeVNtQ3PLx5YCJUmp">
              Riksdagen ställer sig bakom det som anförs i motionen om att
              Sverige ska verka för att utveckla och fördjupa EU:s inre marknad
              och tillkännager detta för regeringen.
            </item>
            <item sortKey="Yrkande 10" xml:id="i-Jv3VaGmGbs1MusYLCPFEm6">
              Riksdagen ställer sig bakom det som anförs i motionen om att
              Sverige ska verka för att varje medlemsstat inrättar ett kontor
              för den inre marknaden, och detta tillkännager riksdagen för regeringen.
            </item>
            <item sortKey="Yrkande 11" xml:id="i-Ew6ksfsqEuGmwzihRCZNt6">
              Riksdagen ställer sig bakom det som anförs i motionen om ett
              fortsatt stärkt stöd till Ukraina på handelsområdet och tillkännager
              detta för regeringen.
            </item>
            <item sortKey="Yrkande 12" xml:id="i-EPEosH32fjRqPytAbQyi7U">
              Riksdagen ställer sig bakom det som anförs i motionen om att
              Sverige ska verka för att få undantag från eller helt häva EU-förbudet
              mot handel med sälprodukter och tillkännager detta för regeringen.
            </item>
            <item sortKey="Yrkande 13" xml:id="i-HY6cEmFAzWDJpH1VGUFan">
              Riksdagen ställer sig bakom det som anförs i motionen om att
              Sverige ska verka för att fler frihandelsavtal ingås samt att
              pågående förhandlingar om frihandelsavtal förs i hamn och tillkännager
              detta för regeringen.
            </item>
            <item sortKey="Yrkande 14" xml:id="i-Y4UsQjWaNej25pqk2WM7Rz">
              Riksdagen ställer sig bakom det som anförs i motionen om att
              Sverige ska verka för att EU ansluter sig till frihandelsavtalet
              CPTPP och tillkännager detta för regeringen.
            </item>
            <item sortKey="Yrkande 15" xml:id="i-Uz4DUNmNUHotKPsW3ybepc">
              Riksdagen ställer sig bakom det som anförs i motionen om att
              Sverige ska verka för att det ställs sociala krav i frihandelsavtal
              och tillkännager detta för regeringen.
            </item>
            <item sortKey="Yrkande 16" xml:id="i-BTzHuqZvPY15mCM3pgB9L6">
              Riksdagen ställer sig bakom det som anförs i motionen om att
              Sverige ska verka för att det ställs klimat- och miljömässiga
              krav i frihandelsavtal och tillkännager detta för regeringen.
            </item>
            <item sortKey="Yrkande 17" xml:id="i-QzHaTK7kgEwEVUtPfSBCVu">
              Riksdagen ställer sig bakom det som anförs i motionen om att
              utveckla hållbarhetskapitel i frihandelsavtal och koppla dem till
              sanktionsmöjligheter och tillkännager detta för regeringen.
            </item>
            <item sortKey="Yrkande 18" xml:id="i-WZCoCm3aZXsJWfuP1RtYv6">
              Riksdagen ställer sig bakom det som anförs i motionen om att
              öka exporten i absoluta tal och som andel av BNP och tillkännager
              detta för regeringen.
            </item>
            <item sortKey="Yrkande 19" xml:id="i-VBrzQW6vbZxM6tpRHMrvJ2">
              Riksdagen ställer sig bakom det som anförs i motionen om att
              stärka de aktörer som ingår i Team Sweden, inte minst Business
              Sweden och Visit Sweden, och tillkännager detta för regeringen.
            </item>
            <item sortKey="Yrkande 20" xml:id="i-Dzc32H6B9xZSjAUjL2un2X">
              Riksdagen ställer sig bakom det som anförs i motionen om att
              öka andelen exporterande små och medelstora företag och tillkännager
              detta för regeringen.
            </item>
            <item sortKey="Yrkande 21" xml:id="i-N1cCiJTcAjuLBPe7fPh7ga">
              Riksdagen ställer sig bakom det som anförs i motionen om att
              öka Sveriges innovationsledarskap för att stärka näringslivets
              exportförmåga och internationella konkurrenskraft och tillkännager
              detta för regeringen.
            </item>
            <item sortKey="Yrkande 22" xml:id="i-REDx6jivfMfLYPgKPBGTfr">
              Riksdagen ställer sig bakom det som anförs i motionen om att
              öka exportfrämjandet av kunskapsintensiva tjänster och tillkännager
              detta för regeringen.
            </item>
            <item sortKey="Yrkande 23" xml:id="i-FVNs8KbmE8g5oi2WQX9bPy">
              Riksdagen ställer sig bakom det som anförs i motionen om att
              öka Sveriges attraktionskraft för utländska investeringar och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TctaKEmQeND3PcQUt4j15P">
            Motivering
          </head>
          <p xml:id="i-XZozvT1LQidN2T8PvMXCHD">
            För oss socialdemokrater handlar handelspolitiken om att bygga
            ett starkare välfärds­samhälle. I en liten och exportberoende
            ekonomi som Sverige är handeln med omvärlden avgörande för att
            skapa jobb, tillväxt och välstånd. Svensk export är, och har historiskt
            varit, en av de bärande pelarna i vår ekonomi. Vår export står
            för nästan hälften av Sveriges BNP och innebär att ungefär 1,5
            miljoner svenskar har ett jobb att gå till. En ökad handel leder
            alltså till fler medarbetare inom vården, fler lärare i skolan
            och fler poliser i samhället.
          </p>
          <p xml:id="i-8Veev9YAhvw15xDi4GYrdm">
            Svensk arbetarrörelse har en lång tradition av att främja handel
            och motverka protektionism, eftersom en fri och rättvis handel
            ligger i löntagarnas intresse. Tillsammans med en stark fackföreningsrörelse
            skapar det jobb med anständiga arbetsvillkor, lyfter människor
            ur fattigdom och bidrar till en hållbar ekonomisk utveckling.
            Sverige har återkommande gånger visat att det är möjligt att förena
            en fri och öppen handel med bland annat ett starkt skydd för arbetstagarnas
            rättigheter. På så sätt hänger vår ekonomiska politik, starka
            välfärd och tro på frihandel ihop.
          </p>
          <p xml:id="i-XfrEMNCogJYG7G6Pt2a2Mg">
            Exporten och den gröna industriella revolution som Sverige genomför
            är även ett av våra främsta bidrag till klimatomställningen. Sverige
            har en unik möjlighet att ta en ledande roll i det globala klimatarbetet
            genom att sprida våra klimat- och miljövänliga lösningar. Därför
            är handelspolitiken för oss socialdemokrater ett av våra viktigaste
            verktyg för att bidra till en mer hållbar omvärld.
          </p>
          <p xml:id="i-B4WckV5t4SKcyAKgGqsh15">
            Världshandeln står just nu inför stora utmaningar. I ett läge
            med ökad protektionism, pågående handelskonflikter och geopolitiska
            spänningar behövs mer internationellt samarbete – inte mindre.
            Det är särskilt angeläget i ljuset av pandemin och mot bakgrund
            av Rysslands orättfärdiga krig i Ukraina. Därför är det viktigare
            än någonsin att Sverige är en stark röst för en fri, hållbar och
            rättvis internationell handel.
          </p>
          <head type="h2" xml:id="i-CnntEggsAZcFrXgo7ZpSZT">
            En fri, hållbar och rättvis handel
          </head>
          <p xml:id="i-8zLYHfuFFt19nSWHx8rcec">
            För oss socialdemokrater är det en självklarhet att den globala
            handelns fördelar måste komma alla till del. Därför bör målet
            för handelspolitiken vara en rättvis handel. Den ekonomiska globaliseringen
            har varit snabb, men politiken har i flera avseenden hamnat på
            efterkälken. En mer rättvis fördelning av globaliseringens vinster
            är således en förut­sättning för att upprätthålla legitimiteten
            och acceptansen för frihandel. En rättvis handel är i själva verket
            en förutsättning för en regelbaserad handel.
          </p>
          <p xml:id="i-YMFrbb8f35feonCALxV3tf">
            Därför är det av yttersta vikt att Sverige står upp för en handelspolitik
            som värnar bland annat miljö, klimat, social trygghet, arbetstagarnas
            rättigheter, hälsa samt djur­välfärd inom ramen för både WTO och
            EU-samarbetet. Sverige ska även stå upp för en feministisk handelspolitik,
            det vill säga en handelspolitik som tjänar män och kvinnor lika
            väl.
          </p>
          <p xml:id="i-4VRXQaiQCDvC3vSRQrMq1y">
            Minst lika angeläget är att denna politik bidrar till att nå
            Agenda 2030 och de globala målen för hållbar utveckling samt uppfyllandet
            av Parisavtalet. Sverige ska vara en global föregångare när det
            kommer till att exportera klimatvänliga lösningar. En väsentlig
            del i det arbetet är att verka för att internationella hinder
            för klimatsmarta varor och tjänster tas bort, att investeringar
            i klimatvänlig teknik underlättas och att spridningen av klimatvänlig
            teknik över gränserna främjas.
          </p>
          <p xml:id="i-E5HbPBxo3RRH6XS2AKn5Hj">
            Det bör i detta sammanhang påpekas att näringslivet har en mycket
            viktig roll att spela i arbetet för en hållbar utveckling. För
            många svenska företag är hållbarhets­frågorna betydelsefulla ur
            ett konkurrensperspektiv. EU-kommissionens förslag till direktiv
            om tillbörlig aktsamhet för företag i fråga om hållbarhet är ett
            steg i rätt riktning för att näringslivet ska kunna bidra till
            den omställning som krävs för den svenska och europeiska ekonomin.
          </p>
          <p xml:id="i-LQRg6KSN1wSuXbD7gdnQ6i">
            Genom det globala partnerskapet Global Deal kan Sverige verka
            för en global handel som stärker den sociala dialogen, ökar takten
            i klimatomställningen och bidrar till anständiga arbetsvillkor
            för arbetstagare runt om i världen. I dag består Global Deal av
            över 130 aktörer från hela världen, varav 25 stater, och det finns
            stor potential att fördjupa samarbetet. Därför bör Sverige verka
            för att Global Deal utökas och utvecklas, inte minst genom att
            tillföra mer resurser och genom att lyfta initiativet i Sveriges
            bilaterala kontakter. På så sätt kan vi skapa en mer inkluderande,
            hållbar och långsiktig tillväxt.
          </p>
          <head type="h2" xml:id="i-TP93NCYDGDgU5qCXpsR32L">
            Ett starkt multilateralt handelssystem
          </head>
          <p xml:id="i-HkCDKrEJu5E2eVyqEbahEX">
            WTO (Världshandelsorganisationen) måste stärkas och moderniseras
            för att kunna möta de utmaningar som det multilaterala handelssystemet
            står inför. Ökad protektionism och unilateralt agerande har satt
            WTO:s förmåga att upprätthålla globala spelregler på prov. För
            att utveckla regelverk och avtal bör Sverige verka för att försvara
            det multilaterala handelssystemet, värna WTO:s regelverk och motverka
            protektionism i alla dess former. Det är en förutsättning för
            att kunna skapa förutsägbarhet samt lika och rättvisa villkor
            i den globala handeln. Vidare bör det understrykas att WTO spelar
            en central roll för att stödja den globala klimatomställningen
            genom att klargöra hur investeringar kan främjas på ett sätt som
            inte snedvrider handel och genom att skärpa reglerna för subven­tioner
            som skadar handeln.
          </p>
          <head type="h2" xml:id="i-7MtNYVvDdUmXePA2GhfEwT">
            Stärkt konkurrenskraft inom EU och den inre marknaden
          </head>
          <p xml:id="i-RbnYegs1HFNdkTAMy2PWY">
            Sverige måste vara en tydlig röst inom EU för att säkra konkurrenskraften
            och utveckla den gränsöverskridande handeln. För Sverige är EU:s
            inre marknad en hemmamarknad dit över 70 procent av exporten går
            och som över 80 procent av importen kommer ifrån. Trots det finns
            det fortfarande onödiga hinder för fri rörlighet för varor och
            tjänster som hämmar Sveriges och EU:s tillväxtmöjligheter.
          </p>
          <p xml:id="i-X2A1hqDAAvz8QSpcbsFGrw">
            EU:s inre marknad måste fortsätta utvecklas och fördjupas för
            att den ska fungera väl, även i tider av kris. Att undanröja handelshinder,
            stärka efterlevnaden av existerande regler och anpassa den inre
            marknaden till nya förutsättningar är avgörande för den fria rörligheten
            samt för genomförandet av den digitala såväl som den gröna omställningen.
            Sverige bör verka för att varje medlemsstat, i enlighet med EU-kommissionens
            förslag, inrättar ett kontor som proaktivt identifierar problem
            och föreslår lösningar för att åtgärda hinder på den inre marknaden
            (så kallat single market office).
          </p>
          <p xml:id="i-918KFfwfJ9AoaFXSj6cW2v">
            För att klara den gröna omställningen kan vikten av globalt samarbete
            inte under­strykas nog, särskilt i en tid av ökade geopolitiska
            spänningar. EU:s frihandelsavtal och andra former av samarbete
            med partnerländer bör fortsätta utvecklas för att stödja den gröna
            omställningen. Vägen framåt är ökad handel, investeringar och
            teknikutveckling – inte så kallade subventionsrace.
          </p>
          <p xml:id="i-UKLCJKRMmvp1ZHXFUknS8M">
            Svenska och europeiska företag är centrala aktörer i Ukrainas
            återuppbyggnad och återhämtning. För oss socialdemokrater är det
            avgörande att EU fortsätter stödja Ukraina i form av såväl tillfälliga
            tullättnader som fortsatt fördjupat samarbete inom ramen för existerande
            avtal. Sverige bör därför verka för ett fortsatt stärkt stöd till
            Ukraina på handelsområdet.
          </p>
          <p xml:id="i-PWcfNKis9Towpst45RcGB5">
            EU-förbudet mot handel med sälprodukter försvårar en ändamålsenlig
            förvaltning av Sveriges sälpopulation i ljuset av det växande
            sälbeståndet. Sverige bör därför driva frågan om att få undantag
            från eller helt häva förbudet.
          </p>
          <head type="h2" xml:id="i-4FiwTNgAwP7C24dYmEYFo5">
            Fler frihandelsavtal för ökad tillväxt
          </head>
          <p xml:id="i-XnnSnbbhkVpUkNVWucPmET">
            För oss socialdemokrater är frihandelsavtal centrala för att
            stärka tillväxten och motståndskraften i våra ekonomier. Vi behöver
            fortsätta bygga öppna, robusta och hållbara handelsförbindelser
            med omvärlden. Därför bör Sverige verka för att fler strategiskt
            viktiga frihandelsavtal ingås inom WTO och EU samt för att pågående
            förhandlingar om frihandelsavtal förs i hamn. Sverige bör även
            verka för att EU närmar sig länderna runt Stilla havet genom att
            ansluta sig till frihandelsavtalet CPTPP (Comprehensive Trans-Pacific
            Partnership).
          </p>
          <p xml:id="i-8UezGBb2aDUAUhmmCvMNjh">
            För att åstadkomma en mer rättvis global handel, i enlighet med
            vad som anförs ovan, bör Sverige verka för att det ställs sociala
            och klimat- och miljömässiga krav i frihandelsavtal. Det handlar
            bland annat om att värna miljö, klimat, social trygghet, arbetstagares
            rättigheter, hälsa samt djurvälfärd. Därutöver bör Sverige i förhandlingar
            om nya frihandelsavtal verka för genomförandet av Agenda 2030
            och Parisavtalet samt att internationella hinder för klimatsmarta
            varor och tjänster tas bort, att investeringar i klimatvänlig
            teknik underlättas och att spridningen av klimatvänlig teknik
            över gränserna främjas.
          </p>
          <p xml:id="i-SfcheVv9UScPKXWexCZN1X">
            Därtill kommer att Sverige bör verka för att stärka genomförandet
            och efterlevnaden av hållbarhetskapitel i EU:s frihandelsavtal.
            Vi socialdemokrater anser att dessa kapitel bör utvecklas och
            att det bör finnas sanktionsmöjligheter som kopplas till de åtaganden
            som ställs upp i handelsavtalens hållbarhetskapitel.
          </p>
          <head type="h2" xml:id="i-A4eETGU9DHvNDerENXR28X">
            En exportstrategi för fler jobb
          </head>
          <head type="h3" xml:id="i-LWrqSUw1P3FFiXNLduxGSu">
            Öka exporten i absoluta tal och som andel av BNP
          </head>
          <p xml:id="i-VYQnBVtiN3WP6NsdpPiPSE">
            Svensk export är en av de bärande pelarna i vår ekonomi. Vår
            export är grundläggande för utbyte av varor och tjänster, men
            också för att människor ska kunna bo, leva och jobba i hela landet.
            Export av varor och tjänster ger dessutom Sverige en unik möjlighet
            att minska den globala miljöpåverkan. Därför krävs fortsatta satsningar
            för att exportera innovativa, hållbara och klimatvänliga produkter.
          </p>
          <p xml:id="i-8zJQkvBVNDdM6EHCMJTN4m">
            Ungefär 70 procent av Sveriges export går till EU:s inre marknad,
            men det är på tillväxtmarknaderna som den största delen av världens
            tillväxt förväntas ske under de närmaste åren. Svenska företag
            måste därför i större utsträckning exportera till marknader utanför
            Europa. Den gemensamma samarbetsstrukturen ”Team Sweden”, som
            syftar till att stödja näringslivets internationalisering, bör
            fortsätta utvecklas och stärkas. Det gäller inte minst Business
            Sweden, som spelar en avgörande roll när det kommer till svenskt
            export- och investeringsfrämjande.
          </p>
          <p xml:id="i-LrfYju6J3BHykEKiAokAmA">
            Sverige bör vidare verka för att de internationella och europeiska
            regelverken för bland annat exportkrediter och annan offentlig
            handelsfinansiering ska bidra till att nå Agenda 2030 och de globala
            målen för hållbar utveckling samt uppfyllandet av Paris­avtalet.
            Dessutom bör stärkta krav på hållbarhet införas i upphandlingar
            inom interna­tionella organisationer med svensk finansiering.
            Främjandet gentemot upphandlingar finansierade genom FN, Världsbanken
            och andra internationella organisationer bör fortsätta med ett
            ökat deltagande från svenska företag.
          </p>
          <head type="h3" xml:id="i-JRRvKMMMxo78qoGFcX5yBe">
            Öka andelen exporterande företag
          </head>
          <p xml:id="i-2cnSkq1JGQGAaAy8gESVkq">
            En stor del av de nya jobben skapas i små och medelstora företag
            i hela landet. För att dessa företag ska växa och internationaliseras
            krävs ytterligare satsningar och stöd. Det statliga exportfrämjandet
            spelar en central roll för att stödja företag att ta steget ut
            på den internationella marknaden, oavsett var i landet och i vilken
            bransch de befinner sig. Det innefattar även exportfinansiering
            genom statsstödda exportkrediter. Genom att utveckla satsningen
            på regionala exportcentrum och öka samarbetet mellan aktörerna
            inom regional exportsamverkan kan mindre företags internationaliseringsbehov
            mötas på ett bättre sätt.
          </p>
          <head type="h3" xml:id="i-C5Rp9Fzwg5MqnpCWsRgARm">
            Öka Sveriges innovationsledarskap
          </head>
          <p xml:id="i-5xejCBoqbp2piLWw7t61Rj">
            Sveriges innovationsledarskap måste användas för att stärka näringslivets
            export­förmåga och internationella konkurrenskraft. För att svenska
            företag ska kunna kliva upp i de globala värdekedjorna krävs samarbeten
            med internationellt ledande forsknings- och innovationsmiljöer
            samt en förmåga att attrahera internationell spetskompetens och
            internationella investeringar. Rätt nyttjat ger Sveriges starka
            varumärke som framstå­ende innovationsland stora möjligheter att
            utveckla strategiskt betydelsefulla relationer och innovationssamarbeten.
            Genom dessa samarbeten kan hållbara och klimatsmarta lösningar
            utvecklas samtidigt som marknadstillträde för svenska företag
            underlättas. Samverkansprogrammen bör ges en internationell dimension
            i syfte att underlätta internationellt innovationssamarbete på
            relevanta marknader som långsiktigt stödjer svenska företags marknadstillträde,
            stärker deras position i globala värdekedjor samt ökar Sveriges
            attraktionskraft för investeringar och spetskompetens. Sverige
            bör dessutom positioneras och marknadsföras som ett förstahandsval
            för globala aktörer vad gäller etableringar, investeringar och
            forsknings- och innovationssamarbeten inom life science-sektorn.
            För att stärka det svenska innovationsledarskapet krävs det även
            att vi ökar exportfrämjandet av kunskapsintensiva tjänster.
          </p>
          <head type="h3" xml:id="i-8BYKv3pUxJagFhFVpKDvSR">
            Öka Sveriges attraktionskraft för investeringar
          </head>
          <p xml:id="i-QXdg8rC3eSv9sSmgFe4doQ">
            Sverige ses som ett ledande innovationsland och det finns således
            stor potential att attrahera kunskapsintensiva företag att investera
            samt förlägga verksamhet här. Utländska investeringar bidrar till
            jobb, tillväxt och en stark konkurrenskraft. Hälften av den svenska
            exporten kommer från utlandsägda företag som investerat i Sverige
            och nästan hälften av de privata investeringarna inom forskning
            och utveckling görs av utlandsägda företag. Digitaliseringen,
            regionaliseringen av globala värdekedjor och kraven på ökad hållbarhet
            ökar Sveriges attraktionskraft för avancerad produktion med innovativa
            metoder. Det finns stora möjligheter att främja expansion av högkvalitativa
            verksam­heter som redan finns i Sverige, i synnerhet av strategiskt
            viktiga företag i lands- och glesbygd. Främjandet av utländska
            investeringar bör fokuseras på investeringar med särskilt hög
            potential och kvalitet att tillföra nya arbetstillfällen, kapital,
            kunskaper eller nya marknader i hela landet. Samtidigt är det
            viktigt med ett system för granskning av utländska investeringar
            inom skyddsvärda områden. Ett sådant system bör dock utformas
            på ett sätt som utgår från att Sverige ska vara ett attraktivt
            land för utländska invester­ingar och som inte hindrar investerare
            från att söka sig till Sverige.
          </p>
        </div>
        <div type="motSignatures">
          <list>
            <item xml:id="i-KUJSNaTHh8MF1t9GKoAU3h">
              Fredrik Olovsson (S)
            </item>
            <item xml:id="i-WDNhUt4rT4yNjsvUVYQeB8">
              Monica Haider (S)
            </item>
            <item xml:id="i-HYcS64h72Gu7t3wbsH3eKH">
              Mattias Jonsson (S)
            </item>
            <item xml:id="i-Uv4aq7b4bm9Lpakg3akHEt">
              Marianne Fundahn (S)
            </item>
            <item xml:id="i-FQMwv2czqSjfxcFZv7fbB6">
              Isak From (S)
            </item>
            <item xml:id="i-D2NwaA3Z9pK38AZpiejC2N">
              Aida Birinxhiku (S)
            </item>
            <item xml:id="i-QHg5ypKYtVg5mshNmJJuK5">
              Daniel Vencu Velasquez Castro (S)
            </item>
          </list>
        </div>
      </div>
    </body>
  </text>
</TEI>
