<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02710">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och funktionsnedsättning</title>
        <author corresp="i-X9jqcGenibr5tWEbnZgddm">av Annika Hirvonen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2710 av Annika Hirvonen m.fl. (MP)</title>
          <idno type="rdwebb">HB022710</idno>
          <rs type="number">2710</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022710/text</ref>
          <ref type="dokument_url_html">https://data.riksdagen.se/dokument/HB022710</ref>
          <ref type="dokumentstatus_url_xml">https://data.riksdagen.se/dokumentstatus/HB022710</ref>
          <ref type="pdf">https://data.riksdagen.se/fil/C5E8EC71-9256-42BB-9973-418E8865AE67</ref>
          <ref type="docx">https://data.riksdagen.se/fil/58D02077-AFE4-4C4C-A4B3-4C1A8626FDF0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EBmoGsiDb97bekdE6piDtd" type="signed"/>
        <correspContext corresp="i-EBmoGsiDb97bekdE6piDtd">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-XPu3ZHL3w9uUH4TKYHMmif"/>
        </correspContext>
        <correspAction type="submitted" xml:id="i-PWvQ6WxGSSw7nbHYfPYtiA">
          <date when="2023-10-05"/>
          <time when="18:12:07"/>
        </correspAction>
        <correspAction type="reviewed" xml:id="i-VCvewnHqERCooebSLmarSK">
          <date when="2023-10-06"/>
          <time when="00:54:32"/>
        </correspAction>
        <correspAction type="referred" xml:id="i-25HgaBz7jprSbPmRPtQfWx">
          <date when="2023-10-17"/>
        </correspAction>
        <correspAction type="assigned" xml:id="i-WesdBpjs2DXvp9L4PV516L">
          <date when="2024-02-08"/>
          <time when="10:00:00"/>
        </correspAction>
        <correspContext corresp="i-WesdBpjs2DXvp9L4PV516L">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-LGJvqTxri5qLvu2tNmGGCv"/>
        <correspContext corresp="i-LGJvqTxri5qLvu2tNmGGCv">
          <ref type="uppgift">2023/24:SfU1</ref>
          <ref type="ref_dok_id">HB01SfU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2710 av Annika Hirvonen m.fl. (MP) Utgiftsområde 10 Ekonomisk trygghet vid sjukdom och funktionsnedsättning</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-CSonYHCiFdEFS2AjEd6fpr">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-CgT3ZSgoKU2s9UTNiVDeKj">
              Riksdagen anvisar anslagen för 2024 inom utgiftsområde 10 Ekonomisk
              trygghet vid sjukdom och funktionsnedsättning enligt förslaget
              i tabell A i motionen.
            </item>
          </list>
        </div>
        <div type="motContent">
          <head type="h1" xml:id="i-X6hMFAYg4hoRWmuQJ61Yhv">
            Motivering
          </head>
          <p xml:id="i-T1qXmThTHMKDsfQ3tSo8jL">
            Tabell A Anslagsförslag 2024 för utgiftsområde 10 Ekonomisk trygghet
            vid sjukdom och funktionsnedsättning
          </p>
          <p xml:id="i-VudNt8x2E5TxrXQ5roXTzh">
            Tusental kronor
          </p>
          <table xml:id="i-T9K6Nw51MurHArVk1RmPod">
            <row style="label" xml:id="i-CNMeNeH13rYc5jfNfhTiVN">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-wZcvPXeCvtYnkcqCh64va">
              <cell>
                1:1
              </cell>
              <cell>
                Sjukpenning och rehabilitering m.m.
              </cell>
              <cell>
                49 575 487
              </cell>
              <cell>
                405 000
              </cell>
            </row>
            <row xml:id="i-SXVKTmzgS5d5ac3X3P6o1p">
              <cell>
                1:2
              </cell>
              <cell>
                Aktivitets- och sjukersättningar m.m.
              </cell>
              <cell>
                50 131 000
              </cell>
              <cell>
                1 229 000
              </cell>
            </row>
            <row xml:id="i-3vhRo5a3YCs2XzbRXeSS6L">
              <cell>
                1:3
              </cell>
              <cell>
                Merkostnadsersättning och handikappersättning
              </cell>
              <cell>
                1 414 000
              </cell>
              <cell>
                ±0
              </cell>
            </row>
            <row xml:id="i-6vZTGhRnLxArv1zzcdXoqg">
              <cell>
                1:4
              </cell>
              <cell>
                Arbetsskadeersättningar m.m.
              </cell>
              <cell>
                2 375 000
              </cell>
              <cell>
                ±0
              </cell>
            </row>
            <row xml:id="i-WrRziVDHKpoK98TKBiASxB">
              <cell>
                1:5
              </cell>
              <cell>
                Ersättning inom det statliga personskadeskyddet
              </cell>
              <cell>
                36 289
              </cell>
              <cell>
                ±0
              </cell>
            </row>
            <row xml:id="i-RFaAfMwxjYEAVZFGZiJujY">
              <cell>
                1:6
              </cell>
              <cell>
                Bidrag för sjukskrivningsprocessen
              </cell>
              <cell>
                1 416 700
              </cell>
              <cell>
                55 000
              </cell>
            </row>
            <row xml:id="i-UteeEAQCZyLrSJrK5eJQdE">
              <cell>
                1:7
              </cell>
              <cell>
                Ersättning för höga sjuklönekostnader
              </cell>
              <cell>
                2 308 180
              </cell>
              <cell>
                ±0
              </cell>
            </row>
            <row xml:id="i-4MkNZaL2VnKEwZn2ZRuJX8">
              <cell>
                2:1
              </cell>
              <cell>
                Försäkringskassan
              </cell>
              <cell>
                9 576 282
              </cell>
              <cell>
                100 415
              </cell>
            </row>
            <row xml:id="i-DoE6ky7jX9FoHnNyHpyzBM">
              <cell>
                2:2
              </cell>
              <cell>
                Inspektionen för socialförsäkringen
              </cell>
              <cell>
                74 270
              </cell>
              <cell>
                752
              </cell>
            </row>
            <row xml:id="i-4R7iDHG8uXe6aJ3mmEwrWr">
              <cell>
                Summa
              </cell>
              <cell>
                116 907 208
              </cell>
              <cell>
                1 790 167
              </cell>
            </row>
          </table>
          <head type="h1" xml:id="i-3DG1Yq7WVem5ff1dVNLegN">
            Sammanfattning
          </head>
          <p xml:id="i-3EnmM9KtbrnWzgfr2G11AF">
            Människor måste kunna känna sig säkra på att få stöd från sjukförsäkringen
            den dag de behöver. Försäkringskassans roll behöver förändras
            och ge mer stöd än vad myndig­heten gör i dag, även om klara förbättringar
            har skett på senare tid.
          </p>
          <p xml:id="i-SLSsv3Q8nXE9Kkgi8iUgiT">
            Miljöpartiet vill på sikt se en helt annan försäkring där systemen
            för ersättning vid sjukdom och arbetslöshet slås samman och handhas
            av en och samma myndighet. Detta för att kunna ge mycket mer individanpassat
            stöd med ett system som inte är fixerat vid att utreda arbetsförmåga
            på fyrkantigt vis.
          </p>
          <p xml:id="i-DKcyddz2EbpQB3m9MbcMMS">
            Som steg på vägen vill vi att de hårda tidsgränserna omvandlas
            till avstämnings­punkter för att säkerställa att rätt insatser
            görs för att en person ska kunna återgå till arbetet och återfå
            hälsa. Samuel Engblom som lett utredningen ”En sjukförsäkring
            med prevention, rehabilitering och trygghet” (SOU 2021:69) har
            lagt ett flertal förslag som remitterats och kan läggas snarast
            och därmed förbättra dagens sjukförsäkring. Miljö­partiet hade
            gärna gått längre, men vi ser detta som steg som borde gå snabbt
            och enkelt att enas om över partigränserna.
          </p>
          <p xml:id="i-2RHUr4MnQXeYwH3LpZyKXF">
            Vi är förvånade att regeringen varken i förra budgeten eller
            årets budgetproposition nämner utredningen, då i alla fall delar
            av regeringen under förra mandatperioden hävdade att förslagen
            skulle tas omhand. Den skatteklyfta som regeringspartierna på
            nytt skapat mellan sjuka och arbetande och som knappast kan ses
            som något annat än straffskatt, även kallad funkisskatt, måste
            snarast ändras. Det har stor betydelse eko­nomiskt för de som
            är i behov av sjuk- eller aktivitetsersättning.
          </p>
          <p xml:id="i-JdfM5WaVSoDDoQJBi1xXra">
            Angeläget är också att framöver se till att sjukförsäkringen
            bättre anpassas till såväl kulturarbetares, studenters och gigekonomins
            som egna företagares situation. Utredningen ”Ett trygghetssystem
            för alla – översyn av regelverket för sjukpenninggrundande inkomst”
            har i sitt betänkande (SOU 2023:30) nyligen lagt fram ett förslag
            om förändrat beräkningssätt för sjukförsäkringen som skulle leda
            till stora förbättringar för breda grupper, inte minst de som
            nämns ovan. Det är viktigt att regeringen går vidare med dessa
            förslag. I årets budgetmotion lyfter vi framförallt förslag som
            förbättrar sjuk­försäkringen och sjuk- och aktivitetsersättningen
            i förhållande till människors faktiska situation.
          </p>
          <p xml:id="i-8XRpUtMyuxEfpY1hvyjGXW">
            Vi anser att det är högst oroande att regeringen i budgeten aviserar
            att man kommer att tillsätta en utredning med uppdrag att föreslå
            en modell för successiv kvalificering till svenska välfärdsförmåner,
            t.ex. genom arbete. Utredningen ska även ges i uppdrag ”att analysera
            och överväga i vilken mån det är förenligt med EU-rätten att,
            utöver de utgångspunkter för kvalificering in i välfärden som
            redan angetts, låta kvalificering till välfärdsförmåner ske på
            grundval av medborgarskap i Sverige eller i en annan EES-stat
            i stället för på grundval av bosättning”. Det här är oerhört oroande
            för många människor, inte minst personer med funktionsnedsättning.
            Det signalerar en människosyn och bristande tilltro till människor
            som vi har svårt att förstå och acceptera.
          </p>
          <head type="h1" xml:id="i-7PT49e3n9MPvZ4HK5wErhd">
            Anslag 1:1 Sjukpenning och rehabilitering m.m.
          </head>
          <head type="h2" xml:id="i-7VCAZKf9MWf6kNCPVktVoW">
            Inför steglösa nivåer i sjukförsäkringen
          </head>
          <p xml:id="i-MQ1F3cZrCbpYo1jmzyuafB">
            Det är angeläget att skapa större flexibilitet och individanpassning
            i sjukförsäkringen. Miljöpartiet anser att det behöver bli möjligt
            att bli sjukskriven och återgå till arbete i den utsträckning
            som behövs, inte som i dag bara i fasta steg om 25, 50 och 75
            procent. Det är inte minst viktigt för bra rehabilitering. I SOU
            2021:69 föreslås att rehabiliterings­ersättning över 25 % ska
            kunna ges steglöst. Det bör införas. Men minst lika viktigt är
            också att införa fullt ut steglösa nivåer för sjukpenningen. I
            dagsläget är det den nedre nivån som gäller, vilket betyder att
            en person som bedöms ha en arbetsförmåga mellan 26 och 49 procent
            bara får ersättning motsvarande 25 %. I realiteten kan ett visst
            antal timmar per dag i minskad arbetstid eller per vecka vara
            det som krävs. Då måste systemet kunna vara anpassat till den
            verkligheten.
          </p>
          <head type="h2" xml:id="i-TRKwa6rN9fA7SXJtgQDm3w">
            Stopp för att nekas sjukpenning retroaktivt
          </head>
          <p xml:id="i-FVz9GQHb4YkAc5rEcFuVJT">
            Vi anser inte att det är rimligt att en person som blivit sjukskriven
            av en läkare senare när Försäkringskassan gör sin bedömning kan
            få avslag retroaktivt för samma period. Vi anser inte heller att
            en person som fått ett positivt beslut ska kunna riskera att retroaktivt
            få sin ersättning indragen, i de fall när Försäkringskassan väljer
            att överklaga ett positivt beslut från förvaltningsdomstol. Vi
            vill därför att en regel införs om att en person inte ska kunna
            få avslag på sjukpenning retroaktivt. Enligt en uppskattning av
            riksdagens utredningstjänst uppgår den beräknade kostnaden till
            320 mk för 2024, och 330 mk per år för 2025 och 2026.
          </p>
          <head type="h2" xml:id="i-PRPm9Sp2Jf627eH3vLdgPs">
            Stopp för att slås ut på grund av försenad rehabilitering
          </head>
          <p xml:id="i-CjfJJeGAoc8y7UN2aF66fh">
            Under tiden med covid blev det uppenbart att den så kallade rehabiliteringskedjan
            slog hårt när människor kunde bli utförsäkrade när deras arbetsförmåga
            prövas mot normalt förekommande arbete på arbetsmarknaden efter
            180 dagar trots att de inte hade hunnit få eller gå klart rehabilitering
            som hade blivit fördröjd. Den dåvarande regeringen ändrade reglerna
            tillfälligt och föreslog också att regeln skulle förlängas. Vi
            anser dock att det behöver gälla som en allmän regel. Det kan
            inte vara godtagbart att försenad vård, rehabilitering eller andra
            insatser som är utom den enskildes kontroll gör att möjligheten
            att återgå till sitt arbete efter sjukskrivning försvinner. Det
            här har remissinstanserna LO, TCO och LO-TCO Rättsskydd lyft i
            sitt remissvar. De menar att undantaget från bedömningen av arbetsförmågan
            mot normalt förekommande arbete vid uppskjuten vård bör permanentas
            och gälla alla förseningar av vård och rehabilitering som ligger
            utanför den försäkrades kontroll. Vi instämmer och regeringen
            bör återkomma med en sådan regeländring.
          </p>
          <head type="h2" xml:id="i-Hfkd2gBQEHhfarWGvuzb5Y">
            Inför preventionsersättning
          </head>
          <p xml:id="i-Du4hKK8oKiXqJnf1GYeaZ5">
            Ett av förslagen i utredningen ”En sjukförsäkring med prevention,
            rehabilitering och trygghet” (SOU 2021:69) av Samuel Engblom är
            att införa så kallad preventionsersättning. Tanken är att ersätta
            det som i dag kallas förebyggande sjuk­penning och som används
            i mycket låg grad. I stället är förslaget en ny förmån som kallas
            preventionsersättning. Begreppet är tydligare och denna ersättning
            ska omfatta fler typer av insatser än dagens förmån. Syftet är
            att fler ska kunna få förebyggande insatser för att förhindra
            sjukskrivning. Vi ser det här som väldigt viktigt, det innebär
            ett bättre helhetstänkande och kan förebygga sjukdom. Kostnaden
            beräknas uppgå till 85 mk för 2024, 87 mk för år 2025 och 89 mk
            för år 2026.
          </p>
          <p xml:id="i-EnwwopFYv4cbihfLWKpwuD">
            Vi ser att detta på sikt kommer kunna leda till besparing för
            minskad sjukpenning när personer med rätt åtgärder kan undvika
            att bli sjuka.
          </p>
          <head type="h1" xml:id="i-UFLymeRxYPwuWbiFSBWY1G">
            Anslag 1:2 Aktivitets- och sjukersättningar m.m.
          </head>
          <head type="h2" xml:id="i-SXVNSrgrAUEFD1JazbHsaD">
            Inför förslag för vidgad rätt till aktivitets- och sjukersättningen
          </head>
          <p xml:id="i-6yGuRUZ3XoJXqn69unkL3r">
            Ett förslag i utredningen ”En sjukförsäkring med prevention,
            rehabilitering och trygg­het” (SOU 2021:69) är att både aktivitets-
            och sjukersättningen ska bedömas mot samma nya arbetsbegrepp som
            numer gäller för sjukpenningen efter 180 dagars sjukskrivning.
            Det betyder att prövningen ska göras mot ”en angiven yrkesgrupp
            som innehåller arbeten som är normalt förekommande på arbetsmarknaden
            eller annat lämpligt arbete som är tillgängligt för den försäkrade”.
            Det var en förändring som gjordes av förra regeringen där Miljöpartiet
            ingick. Miljöpartiet vill se ett mer helhetligt system som innefattar
            både ersättning vid sjukdom och arbete, men anser ändå att förändringen
            som gjordes var till det bättre utifrån dagens system. Utredningen
            har även i övrigt föreslagit vissa förbättringar som gör möjligheten
            att få sjuk- respektive aktivitetsersättning mindre snäv. Vi anser
            att det är angeläget att regeringen återkommer med förslag till
            förbättringar snarast för vidgad rätt till såväl aktivitets- som
            sjukersättning.
          </p>
          <head type="h2" xml:id="i-8dXokdMsp87UKsmqUARPSR">
            Höj den lägsta nivån i både sjuk- och aktivitetsersättningen
          </head>
          <p xml:id="i-JKWjEhXUGqNjy1BjPjZvrN">
            Att den förra regeringen tillsatte en utredning om hur sjuk-
            och aktivitetsersättningen kan räknas upp mer ändamålsenligt välkomnar
            vi starkt. Det är en förändring som vi vill se. Utredningen ska
            vara klar den 1 december 2023. Miljöpartiet medverkade medan vi
            var i regering till en mycket kraftfull höjning av sjuk- och aktivitetsersättningen.
            Det var hög tid att en förändring skedde; de som är så pass sjuka
            eller har så stora funktions­nedsättningar att de inte kan arbeta
            har haft det mycket tufft ekonomiskt. Vi anser dock att det fortfarande
            behöver göras en justering uppåt. I dagsläget är den lägsta nivån
            – garantinivån – för ersättning mellan 10 850 och 12 163 i månaden
            beroende på ålder. Förslaget är en höjning av garantiersättningen
            med cirka 1 000 kronor i månaden för personer med sjuk- och aktivitetsersättning
            på garantinivå. Totalt avsätter vi 1,5 md kronor årligen i det
            syftet. Kostnaden beräknas bli 1,4 md år 2026.
          </p>
          <head type="h2" xml:id="i-NQPHkaXFFBos3os4fKhRz7">
            Inför en mer flexibel vilande ersättning för personer med sjuk-
            och aktivitetsersättning
          </head>
          <p xml:id="i-SK5xJYMprMEwUF9wroKsGT">
            Personer som har aktivitetsersättning eller sjukersättning måste
            enklare kunna pröva både att arbeta och att studera utan att riskera
            att förlora sin ersättning. I utredningen (2021:69) finns förslag
            om att införa en mer vilande ersättning vid arbete för personer
            med sjuk- och aktivitetsersättning. Det beräknas göra att 2 000
            fler med aktivitets­ersättning och 2 000 fler med sjukersättning
            kommer i arbete. Det beräknades leda till en besparing i sjukersättningen.
            En motsvarande ökning beräknas kunna ske med förenklade regler
            för studier, så att 2 000 personer av dem som i dag har aktivitets­ersättning
            kan bedriva studier på halvtid, vilket innebär en besparing. Motsvarande
            antal för personer med sjukersättning antas vara 500.
          </p>
          <p xml:id="i-BcvCtzpBNfTTdXDofHD9A6">
            Ett nytt it-stöd för Försäkringskassan och en ökning av de administrativa
            kostna­derna tillkommer dock. Sammantaget innebär förslagen enligt
            en förnyad beräkning av riksdagens utredningstjänst en minskning
            av anslagets kostnad med 271 mk år 2024, 253 mk år 2025 och 267
            mk 2026. Miljöpartiet tycker att dessa föreslagna förbättringar
            ska införas. Däremot vill vi framöver även gå vidare och se över
            möjligheten att studera med bibehållen sjuk- eller aktivitetsersättning.
          </p>
          <head type="h2" xml:id="i-6WCDhMFY9Mv7rHNzcLiSky">
            Värna rehabiliteringsmöjligheter
          </head>
          <p xml:id="i-Xfc8m8DdwgYrbjTi7H3LQr">
            Miljöpartiet anser att de hårda tidsgränserna i sjukförsäkringen
            behöver omvandlas till avstämningspunkter för att säkerställa
            att rätt insatser görs för att en person ska kunna återgå till
            arbetet och återfå hälsa, det vill säga den rehabiliteringstrappa
            som den dåtida Alliansen införde behöver ändras i grunden. I avvaktan
            på att det är möjligt att få en majoritet för det förslaget i
            riksdagen är det angeläget att åtminstone säkerställa att en person
            som får rehabilitering vid tidsgränsen 180 dagar måste ha möjlighet
            att fullfölja den innan prövning av arbetsförmåga i förhållande
            till arbetsmarknaden i övrigt ska göras.
          </p>
          <head type="h2" xml:id="i-LVPxjP4H87KVLDv9rpn6ZX">
            Öka möjligheten att arbeta ideellt med bibehållen ersättning
          </head>
          <p xml:id="i-VJn3eMP77ZSdVLWR24sn5H">
            I utredningen SOU 2021:69 som nämnts ovan finns förslag om att
            den som har sjuk- eller aktivitetsersättning måste ha möjlighet
            att arbeta ideellt med bibehållen ersättning, och gränsen som
            man säkert ska ha rätt till föreslås vara 10 tim/v. Miljöpartiet
            anser att frågan är mycket viktig. Att ha sjukersättning för ett
            visst sjukdomstillstånd som innebär nedsatt arbetsförmåga får
            inte innebära att den enskilde inte ska kunna göra något alls
            av rädsla att ens ersättning blir ifrågasatt. Att delta i samhällslivet
            efter förmåga, kunna engagera sig i den grad man orkar eller att
            på andra sätt delta i samhällslivet är viktigt för alla människor.
            Funktionsrättsrörelsen ifrågasätter gränsen om 10 timmar/vecka.
            Regeringen bör snarast återkomma med ett förslag där remissinstansernas
            synpunkter har vägts in.
          </p>
          <head type="h2" xml:id="i-YS7VTj9PV2sfw6fFm6wJHc">
            Utred ett sammanslaget system vid arbetslöshet och sjukdom
          </head>
          <p xml:id="i-SNtkBy9YY8iL8XS1JLVJH2">
            Miljöpartiet vill på sikt reformera dagens trygghetssystem genom
            att slå samman a‑kassan, sjukförsäkringen och försörjningsstödet
            till en gemensam trygghetsförsäkring, så kallad arbetslivstrygghet,
            som sköts av en och samma myndighet. Vi anser att vinsterna är
            stora, det skulle minska risken att människor bollas mellan olika
            myndig­heter, mindre administration, mer samverkan och möjlighet
            för den enskilde att få mer individanpassat stöd.
          </p>
          <head type="h1" xml:id="i-YCWpAubJh16uhw8Ps6qrFv">
            Anslag 1:6 Bidrag för sjukskrivningsprocessen
          </head>
          <head type="h2" xml:id="i-VE6v6mnnC7RFKtKEizYeuf">
            Behåll och utvärdera medicinsk service
          </head>
          <p xml:id="i-TF8a5Nz9kkKUED2KZnCxtV">
            Det finns ett kostnadsbidrag för medicinsk service som beskrivs
            i förordning (2017:117) som handlar om att en anordnare av företagshälsovård
            kan få bidrag för kostnader för köp av medicinsk service från
            offentliga eller privata vårdgivare. Bidraget är högst 100 kronor
            per anställd. Regeringen menar att summan inte kan ha någon större
            betydelse för arbetsgivare för att betala för medicinsk service.
            Därför anser man att bidraget ska avvecklas. Vi anser att företagshälsovården
            är en väldigt viktig funktion som behöver värnas. De ger ett viktigt
            stöd till arbetsplatser och är insatta i arbetsmedicin och för­hållanden
            som gör att de kan bistå både arbetsgivare och enskilda på ett
            bra komplet­terande sätt. I stället för att avveckla stödet anser
            vi därför att stödet bör utvärderas tillsammans med frågeställningen
            om huruvida en annan utformning av stöd vore bättre. Erfarenhet
            och synpunkter från företagshälsovården behöver fångas upp i detta.
          </p>
          <head type="h1" xml:id="i-GjegzQ8PavHeE4tL63Qi7n">
            Anslag 1:7 Ersättning för höga sjuklönekostnader
          </head>
          <p xml:id="i-4WN7PCqPm6xcFqhtjxo6mH">
            Regeringen skriver i budgeten att man vill avskaffa ersättningen
            för höga sjuklöne­kostnader och en utfasning påbörjas från och
            med 2025. I dagsläget ersätts ca 60 000 arbetsgivare på årsbasis,
            de flesta små arbetsgivare. Regeringen menar att ersättningen
            är en dålig idé eftersom det kan riskera att minska drivkrafterna
            att förebygga sjukfrån­varo på arbetsplatsen. De skriver också
            att ersättningen bara motsvarar en marginell del, ca 5 % av arbetsgivarnas
            samlade sjuklönekostnader och att det därför inte lär påverka
            företagen nämnvärt.
          </p>
          <p xml:id="i-8BixWsHUz5nKXnXwCanqK2">
            Vi tycker att denna analys är klart förhastad. Det är väldigt
            viktigt att mindre arbets­givare ska kunna våga anställa personer
            även om de kan ha vissa sjukdomar som t ex innebär en ökad risk
            för sjukperioder. Och det är troligt att sjuklönekostnaderna just
            för små arbetsgivare kan vara mycket högre än för stora om man
            slår ut kostnaden. Därför säger vi nej till förslaget och menar
            istället att frågan bör utredas.
          </p>
          <head type="h1" xml:id="i-L8AeAayxscwPcnRWzqecXQ">
            Anslag 2:1 Försäkringskassan
          </head>
          <p xml:id="i-R48nkKsYhDTwTv1EJg32g6">
            Miljöpartiet anser att förslaget om att överlåta föräldradagar
            till tredje person bör avslås i sin nuvarande utformning, se vidare
            resonemang i anslagsmotion för utgiftsområde 12. Av detta skäl
            drar vi ner de förvaltningsmedel som är avsatta för att hantera
            reformen. Anslaget minskas därmed med 2 mk för 2024 och 1 mk för
            2025 och 2026.
          </p>
          <p xml:id="i-HhBpJDX36s9ou3E2UFJKQ5">
            Vi anser att anslaget bör utökas med 7 mk för 2024 och 2025 för
            att förbereda den SGI-reform som lagts nyligen av utredningen
            ”Ett trygghetssystem för alla – översyn av regelverket för sjukpenninggrundande
            inkomst” (SOU 2023:30) och som vi hoppas att regeringen kommer
            att återkomma med förslag om. Förslaget innehåller viktiga förslag
            för en förbättrad sjukpenning för många, se vidare ovan.
          </p>
        </div>
        <div type="motSignatures">
          <list>
            <item xml:id="i-A7Vxp1wS9md24QNsUvuinV">
              Annika Hirvonen (MP)
            </item>
            <item xml:id="i-E7DeEMcm2YTgrLUYTz3hf4">
              Janine Alm Ericson (MP)
            </item>
            <item xml:id="i-9WcFHexsSWRyrsDt5Bn4Wf">
              Leila Ali Elmi (MP)
            </item>
            <item xml:id="i-2DCXDX83yUwWjFVu4hMyDH">
              Ulrika Westerlund (MP)
            </item>
            <item xml:id="i-2dtDZCE8Kjm5ff5mbvfQYM">
              Linus Lakso (MP)
            </item>
          </list>
        </div>
      </div>
    </body>
  </text>
</TEI>
