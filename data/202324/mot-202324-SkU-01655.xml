<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-01655">
  <teiHeader>
    <fileDesc>
      <titleStmt>
        <title>Skatteförfarande</title>
        <author corresp="i-AbswNU1skgfjJi4ZnN7HgY">av Per Söderlund m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1655 av Per Söderlund m.fl. (SD)</title>
          <idno type="rdwebb">HB021655</idno>
          <rs type="number">1655</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB021655/text</ref>
          <ref type="dokument_url_html">https://data.riksdagen.se/dokument/HB021655</ref>
          <ref type="dokumentstatus_url_xml">https://data.riksdagen.se/dokumentstatus/HB021655</ref>
          <ref type="pdf">https://data.riksdagen.se/fil/527BA257-C7FC-400C-82AA-CAB1AE2D8CDA</ref>
          <ref type="docx">https://data.riksdagen.se/fil/7278D0B0-BCE5-442C-843D-8435420FF870</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4ErtPGE2JCcmxTTRSCmQh8</idno>
            <name>Erik Hellsborn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HRzNUQsCWsXqBgx23RpyCe" type="signed"/>
        <correspContext corresp="i-HRzNUQsCWsXqBgx23RpyCe">
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-2YMXTmw5qRAptNNy3BUrrF"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-4ErtPGE2JCcmxTTRSCmQh8"/>
        </correspContext>
        <correspAction type="submitted" xml:id="i-QM32BrNazgjEvDE2gijA7i">
          <date when="2023-10-04"/>
          <time when="16:30:47"/>
        </correspAction>
        <correspAction type="reviewed" xml:id="i-Cm6DXMWRvV53BxQn5qtCrT">
          <date when="2023-10-04"/>
          <time when="18:44:41"/>
        </correspAction>
        <correspAction type="referred" xml:id="i-9EiQ8MsxgQNaUeuhXB4ErB">
          <date when="2023-10-17"/>
        </correspAction>
        <correspAction type="assigned" xml:id="i-DfsdEv49DAsGFSyQPU4cmj">
          <date when="2024-04-18"/>
          <time when="16:08:25"/>
        </correspAction>
        <correspContext corresp="i-DfsdEv49DAsGFSyQPU4cmj">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-HMrocr9SgvqZh82FuW33PG"/>
        <correspContext corresp="i-HMrocr9SgvqZh82FuW33PG">
          <ref type="uppgift">2023/24:SkU11</ref>
          <ref type="ref_dok_id">HB01SkU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WxxZ5tdVG8dqsd8omb6sWW"/>
        <correspContext corresp="i-WxxZ5tdVG8dqsd8omb6sWW">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SRKC3usMvvymCnfUo7SQBw"/>
        <correspContext corresp="i-SRKC3usMvvymCnfUo7SQBw">
          <ref type="uppgift">2023/24:SkU13</ref>
          <ref type="ref_dok_id">HB01SkU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU13</ref>
          <ref type="ref_dok_titel">Punktskatt och tull</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8X5HSA8AxnL71seKmHDXpJ"/>
        <correspContext corresp="i-8X5HSA8AxnL71seKmHDXpJ">
          <ref type="uppgift">2023/24:SkU15</ref>
          <ref type="ref_dok_id">HB01SkU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU15</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1655 av Per Söderlund m.fl. (SD) Skatteförfarande</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-LViXYxCEDwVaakUom4FE3V">
          <head>
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Skatteförfarande
            </item>
            <item style="indent-level: 2">
              Transparens
            </item>
            <item style="indent-level: 3">
              Skatteutgifter
            </item>
            <item style="indent-level: 3">
              1. Skattetransparens
            </item>
            <item style="indent-level: 2">
              Skatterätt
            </item>
            <item style="indent-level: 3">
              2. Personalliggare
            </item>
            <item style="indent-level: 3">
              3. Folkräkning och folkbokföring
            </item>
            <item style="indent-level: 3">
              4. Samordningsnummer
            </item>
            <item style="indent-level: 3">
              5. Skatterättsliga processer
            </item>
            <item style="indent-level: 3">
              6. Skydd för folkbokföringsuppgifter
            </item>
            <item style="indent-level: 3">
              7. Ersättningsreglerna i skattemål
            </item>
            <item style="indent-level: 3">
              8. Id-kapning bolag
            </item>
            <item style="indent-level: 2">
              Näringsliv
            </item>
            <item style="indent-level: 3">
              9. Deklaration
            </item>
            <item style="indent-level: 3">
              10. Delningsekonomi
            </item>
            <item style="indent-level: 3">
              11. Hämmande och obsoleta skatteregelverk
            </item>
            <item style="indent-level: 3">
              12. Särskilda varor
            </item>
            <item style="indent-level: 3">
              13. Kvitta förluster mot tidigare vinster
            </item>
            <item style="indent-level: 2">
              Handel
            </item>
            <item style="indent-level: 3">
              14. Bilaterala skatteavtal
            </item>
            <item style="indent-level: 3"></item>
          </list>
        </div>
        <div type="motProposal" subtype="förslag">
          <head xml:id="i-ATpzrgt6644T21Fs5NtFMz">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-V5QxvmvYqQ8YUv5UYnttWs">
              Riksdagen ställer sig bakom det som anförs i motionen om att
              regeringen borde verka för att öka skattetransparensen på lönebesked,
              slutskattebesked och konsumentkvitton och tillkännager detta för
              regeringen.
            </item>
            <item sortKey="Yrkande 2" xml:id="i-Guy827npMVvanUA2wCjUwJ">
              Riksdagen ställer sig bakom det som anförs i motionen om att
              regeringen bör utreda systemet för personalliggare med dess effektivitet
              när det gäller att beivra skatteundandragande samt hur den administrativa
              bördan för företagare ska kunna hållas till ett minimum, och detta
              tillkännager riksdagen för regeringen.
            </item>
            <item sortKey="Yrkande 3" xml:id="i-7FSgeAraaLqdKYh9YZrSGh">
              Riksdagen ställer sig bakom det som anförs i motionen om att
              regeringen borde överväga en total översyn av folkbokföringen
              för att minimera folkbokföringsfel och effektivare kunna stävja
              brottslighet samt initiera en folkräkning och tillkännager detta
              för regeringen.
            </item>
            <item sortKey="Yrkande 4" xml:id="i-DedudJ9W4ZB9hwMabriyEa">
              Riksdagen ställer sig bakom det som anförs i motionen om att
              överväga en total översyn av systemet med samordningsnummer och
              tillkännager detta för regeringen.
            </item>
            <item sortKey="Yrkande 5" xml:id="i-5gdXsHr3TWuiyDcYY9qUU6">
              Riksdagen ställer sig bakom det som anförs i motionen om att
              regeringen borde överväga att se över hur rättssäkerheten i skatterättsliga
              processer kan förbättras och tillkännager detta för regeringen.
            </item>
            <item sortKey="Yrkande 6" xml:id="i-E1FDDA9a6acM3wgnZDXZuL">
              Riksdagen ställer sig bakom det som anförs i motionen om att
              regeringen borde överväga att se över regelverket för skyddade
              folkbokföringsuppgifter för att förhindra brott och tillkännager
              detta för regeringen.
            </item>
            <item sortKey="Yrkande 7" xml:id="i-LhWXdTvMsXCb9TPRp4Lcab">
              Riksdagen ställer sig bakom det som anförs i motionen om att
              regeringen borde överväga att se över regelverket för skattemål
              så att rättegångskostnader betalas in efter att dom blivit klarlagd
              och tillkännager detta för regeringen.
            </item>
            <item sortKey="Yrkande 8" xml:id="i-9JPMvFgztRZ3Z833DpZ5Aq">
              Riksdagen ställer sig bakom det som anförs i motionen om att
              regeringen bör utreda om enskilda firmor ska ges ett organisationsnummer
              som ej är identiskt med näringsidkarens personnummer i syfte att
              motverka id-kapning och tillkännager detta för regeringen.
            </item>
            <item sortKey="Yrkande 9" xml:id="i-EscpaxsrnEPXiyeU4EHxpU">
              Riksdagen ställer sig bakom det som anförs i motionen om att
              regeringen bör fortsätta arbetet med förenklad digital deklaration
              för företag och tillkännager detta för regeringen.
            </item>
            <item sortKey="Yrkande 10" xml:id="i-WZyWS3sisa8V4yR5msiN7G">
              Riksdagen ställer sig bakom det som anförs i motionen om att
              regeringen borde överväga att utreda skattevillkoren för delningsekonomin
              och tillkännager detta för regeringen.
            </item>
            <item sortKey="Yrkande 11" xml:id="i-7YhKj6MwqssSovaQDRUBZ1">
              Riksdagen ställer sig bakom det som anförs i motionen om att
              regeringen borde överväga att utreda skattesystemet och föreslå
              åtgärder avseende de för företagen hämmande och obsoleta skattereglerna
              och tillkännager detta för regeringen.
            </item>
            <item sortKey="Yrkande 12" xml:id="i-EpEdgLMzmGTUpdKhLyyHVA">
              Riksdagen ställer sig bakom det som anförs i motionen om att
              se över regelverket för importrestriktioner och tullfria varor
              för att förhindra brottslighet och tillkännager detta för regeringen.
            </item>
            <item sortKey="Yrkande 13" xml:id="i-Wxa1foED7PG5E6QZSxqjj6">
              Riksdagen ställer sig bakom det som anförs i motionen om att
              utreda en möjlighet för företag att kvitta förluster mot tidigare
              vinster och tillkännager detta för regeringen.
            </item>
            <item sortKey="Yrkande 14" xml:id="i-CzRWjRM6B7uLCawLY1HP5L">
              Riksdagen ställer sig bakom det som anförs i motionen om att
              regeringen bör förstärka arbetet med de bilaterala skatteavtalen
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-5VgqArtw8DkbrBfyfQ989k">
            Skatteförfarande
          </head>
          <head type="h2" xml:id="i-LQsqeV2RzajjR3NwTmCmsG">
            Transparens
          </head>
          <head type="h3" xml:id="i-551d1SJeSRdTNXaP43dc8B">
            Skatteutgifter
          </head>
          <p xml:id="i-QzBMsotq6invkew7Sh7sXN">
            I den årliga redovisningen av skatteutgifter framställs inte
            syftet med skatteutgifterna, vilket belopp de innebär i minskade
            skatteintäkter. Dessutom presenteras bland annat låga räntor som
            en del i skatteutgifter när skattesatsen för schablonbeskattat
            sparande har samma procentuella skattesats som kapitalvinstbeskattat
            sparande. Det ger en sakligt sett felaktig bild, även om de låga
            räntorna innebär lägre skatt på de schablonmässiga sparandena.
            Därför förespråkar vi tydligare syftesbeskrivning, kostnadseffekt
            samt en mer rättvisande redovisning.
          </p>
          <p xml:id="i-4TaaAvE4nfqsSc4XgXM9a8">
            Redovisningen av skatteutgifter är en jämförelse mellan faktiska
            skattesatser och respektive normalskattesats. Redovisningen ska
            också ge svar på varför skatteutgifter finns och problem de avser
            att bekämpa i samhällsekonomin. Den har även ett pedago­giskt
            syfte att visa hur beskattningen av olika skattebaser ser ut i
            förhållande till varandra. Redovisningen av skatteutgifterna lämnar
            också utrymme för analyser av skatteutgifternas effekter och ändamål.
            Detta är utgångspunkten, men vi menar att redovisningen kan förbättras
            avseende samhällsekonomiska effekter i synnerhet när det gäller
            skattesubventionerade anställningar, men även för inkomst- och
            mervärdes­beskattning.
          </p>
          <p xml:id="i-8QJy9fs3ezQ21R8E3H5Kj9">
            I regeringens skrivelse 2017/18:98 bekräftas att ”riksdagen har
            tillkännagett som sin mening att regeringen i kommande skrivelser
            fullt ut bör analysera enskilda skatteutgifters samhällsekonomiska
            effektivitet och sysselsättningseffekt”.
          </p>
          <p xml:id="i-MqLemg4jjWpjtr9Fu6ruXi">
            Det är därför positivt att den årliga skrivelsen om skatteutgifter
            väntas utvecklas i detta avseende. Sverigedemokraterna vill i
            detta se en kvantifierad sammanställning för varje enskild skatteutgift
            med deklaration om effekt per skattekrona. I detta bör även sammanställas
            hur många entiteter summan för skatteutgiften har renderat. Exempelvis
            antal jobb som tillkommit tack vare en skatteutgift om sänkt arbetsgivaravgift
            antaget att denna har just detta syfte. Detta för att beslutsfattare
            och allmänhet ska kunna bilda sig en klar och tydlig uppfattning
            om kostnadseffektiviteten för varje skatteutgift.
          </p>
          <p xml:id="i-WGZwCFLnxV87GwXqymCVXX">
            Sammantaget vill Sverigedemokraterna se att redovisningen av
            skatteutgifter utvecklas så att de kompletteras med fullständiga
            uppgifter avseende arbetsmarknads­åtgärder och inkomst- och mervärdesskatt
            i syfte att skapa maximal transparens.
          </p>
          <head type="h3" xml:id="i-7TqUndMbTstvbRefXqNfZP">
            1. Skattetransparens
          </head>
          <p xml:id="i-9BBzYEcszi87aFJTiwttgQ">
            De allra flesta skattebetalare saknar tillräcklig kunskap om
            vilka skatter de betalar och hur mycket och på vilket sätt skatter
            betalas. Det innebär ett demokratiskt underskott där människor
            inte har kännedom om vilka offentliga resurser som de är delaktiga
            i att betala in. Vi ser därför ett behov av ökad medvetenhet om
            skatter genom ökad trans­parens på lönebeskeden månadsvis, inklusive
            sociala avgifter samt en total samman­ställning av de skatter
            och sociala avgifter i kronor som varje individ betalat in på
            det årliga slutskattebeskedet, i form av diagram och pedagogisk
            förklaring. Varje medborgare bör löpande känna till vad som betalas
            in och hur pengarna årligen har fördelats på olika offentliga
            verksamheter. Det handlar alltså om ökad information med motivering
            av skattebeslut som en del i att öka transparensen. På ett liknande
            sätt behöver kvitton bli mer transparenta avseende punktskatters
            del av slutpriset.
          </p>
          <head type="h2" xml:id="i-PpUAXQASc3PDyQ9ankSsYa">
            Skatterätt
          </head>
          <head type="h3" xml:id="i-4CW66acETESWkfeiXh2rCe">
            2. Personalliggare
          </head>
          <p xml:id="i-XvH6MvJ2UoxdhsooriZFjC">
            Personalliggare infördes för att motverka illegal arbetskraft,
            men också som verktyg mot lönedumpning. De har införts i många
            branscher såsom bygg, fordonsservice, frisör, kropps- och skönhetsvård,
            livsmedel och tobaksgrossister, restaurang och tvätteri. Alla
            som arbetar i dessa lokaler ska registreras när de kommer och
            när de går. Skatteverket gör oannonserade kontroller och de kontrollavgifter
            som Skatteverket kan kräva vid upptäckt av felaktigheter i personalliggaren,
            uppfattas som stelbenta och tar ofta inte hänsyn till ofrivilliga
            fel eller uppsåtliga fel. Många i de olika branscherna upplever
            systemet som betungande och tycker att det tar mycket tid i anspråk.
            Små och medel­stora företag som lyckas växa skapar de allra flesta
            nya arbetstillfällena i Sverige i dag, och en sund politik måste
            utgå från att möjliggöra tillväxt i dessa företag. Vi behöver
            därför utreda systemet och dess effektivitet att beivra skatteundandragande
            samt hur den administrativa bördan för företagare ska kunna hållas
            till ett minimum.
          </p>
          <head type="h3" xml:id="i-4qeUbXn6qkL3hkB7dYmePU">
            3. Folkräkning och folkbokföring
          </head>
          <p xml:id="i-Kux4PgDCwnFQd4KBY56AJz">
            Ett arbete ska genomföras för att förbereda en storskalig nationell
            folkräkning. Det råder stor oklarhet om hur många som faktiskt
            bor i Sverige. Vart tionde år är FN:s rekommen­da­tioner att göra
            en folkräkning. Sverige gjorde en folkräkning senast 1990. Hur
            många som uppehåller sig i Sverige vet inte myndigheterna. Ett
            betydande antal individer uppehåller sig i Sverige utan att ha
            folkbokfört sig. Omkring 200 000 personer som finns i registren
            är dessutom folkbokförda på fel adress och det är svårt att kontrollera
            antalet utan att dessa har giltiga handlingar där myndigheter
            kan lagra biometriska data. På grund av sekretesslagstiftning
            kan man dessutom inte dela relevant information om individer mellan
            myndigheter vilket öppnar upp för bidragsfusk. Insamling, lagring
            och i vissa fall delning av biometriska data mellan myndigheter
            är nödvändigt.
          </p>
          <head type="h3" xml:id="i-QH8pWWGmQKF57dauezN5rV">
            4. Samordningsnummer
          </head>
          <p xml:id="i-DbLx4QBAu8phS6GxzQzjgA">
            Den senaste tidens migrationspolitik har inneburit en stor oreda
            i fråga om vilka som uppehåller sig i Sverige. Därtill har man
            haft en administrativ oordning vad gäller utgivande av samordningsnummer
            för personer som kommit till Sverige. Flera myndig­heter har haft
            möjligheten att ge ut samordningsnummer. Vi är kritiska till den
            oreda som skapats genom detta förfarande och menar att samordningsnummer
            endast ska kunna erhållas vid personlig inställelse hos en och
            samma myndighet, förslagsvis Skatteverket, och mot uppvisande
            av godkänd legitimation och registrering av veder­börandes biometriska
            uppgifter. Detta för att förhindra att en person kan ha flera
            sam­ordningsnummer eller att annan oordning i systemet uppstår,
            t ex att personer som fått ett samordningsnummer försvinner ur
            databasen. Samordningsnumren bör ha en tids­begränsning så att
            de som inte längre används för det ändamål som de ställdes ut
            för, ska kunna gallras bort. För att erhålla ett samordningsnummer
            ska det krävas personlig inställelse och registrering av biometriska
            uppgifter.
          </p>
          <p xml:id="i-9fyJvBXDZe6juroEmaKkLU">
            Samverkan med andra myndigheter och informationsutbyte mellan
            olika avdelningar på Skatteverket är en förutsättning för att
            få ordning på samordningsnumren. För att beivra skatte- och bidragsbrott
            är det av väsentlig vikt att myndigheten kan samarbeta och samverka
            med relevant information både inom Skatteverkets egna avdelningar
            och med andra myndigheter. Ett mer intensivt informationsutbyte
            mellan dessa hade på ett effektivt sätt i högre grad kunnat säkerställa
            att de resurser som utbetalas från våra välfärdssystem kommer
            till de som har rätt till dessa.
          </p>
          <p xml:id="i-GpJ2Yd7Zu5gCTmmNqxuZgj">
            Det behövs därför en total översyn av systemet med samordningsnummer.
          </p>
          <head type="h3" xml:id="i-Lw8sLDwa8KTVusZuywz4ti">
            5. Skatterättsliga processer
          </head>
          <p xml:id="i-AQGwdW3T855srDREBarz3K">
            Rättssäkerheten i skattebrottsmål och företagare i skattetillägg
            har ibland en tendens att inte vara fullgod. Det kan drabba enskilda
            näringsidkare på ett orimligt sätt. Ur ett per­spektiv om rättsstatens
            förtroende är det viktigt att hitta vägar för att sådana situationer
            inte ska behöva uppstå, vilket handlar om gränsdragning i lagstiftningen.
            De villkor som gäller ska också uppfattas som legitima av medborgare
            och företagare. Vi vill tillsätta en utredning för att se över
            hur rättssäkerheten i skatterättsliga processer kan förbättras.
            I detta ska inkluderas en utvärdering av om det skatterättsliga
            företrädaransvaret fungerar på ett tillfredsställande sätt. Utvärderingen
            behöver också belysa om gränsdragningen i lagstiftningen är rätt
            avvägd mellan seriösa och oseriösa företagare.
          </p>
          <head type="h3" xml:id="i-16SNkSWV8tcVo7H44V19Cj">
            6. Skydd för folkbokföringsuppgifter
          </head>
          <p xml:id="i-SDmpVUzSYhfqrcWQ9to6aP">
            Arbeten på vissa typer av myndigheter kan bli särskilt känsliga
            i fråga om var dessa personer är folkbokförda. Det handlar om
            myndigheter som exempelvis sjukvården, polisen, Skatteverket,
            socialtjänsten och Migrationsverket. Inte sällan sker hot mot
            kommunernas socialsekreterare eller handläggare på Migrationsverket.
            Andra personer som lever under hot från en tidigare partner eller
            från ett hedersförtryck lever ofta i riskzonen att bli utsatta
            för våldsamma handlingar. Alla dessa personer och situationer
            kräver en ökad grad av skydd för personens identitet. Regelverket
            för skyddade folk­bokföringsuppgifter bör ses över för att förbättra
            dess förutsättningar att förhindra brott.
          </p>
          <head type="h3" xml:id="i-2R4g9YFDLGZqHFnoEz7rJ2">
            7. Ersättningsreglerna i skattemål
          </head>
          <p xml:id="i-8tgsf8jVLorp1cScabqJSo">
            I samband med skattemål åläggs vanligen företag att betala rättegångskostnader
            för de skattemål de är delaktiga i, vilket initialt sker i väntan
            på dom. Detta kan vara betung­ande och ibland förödande för ett
            helt företag och följden kan bli att anställda förlorar sina arbeten.
            Vi menar att regelverket behöver ses över så att ersättning kan
            utges för dessa rättegångskostnader under en tillfällig tidsperiod
            till att dom förkunnats, eller omvänt att rättegångskostnaderna
            betalas in efter att dom blivit klarlagd.
          </p>
          <p xml:id="i-R7ci8RryXTuC1Gw3DaxTyt">
            En utredning bör få i uppdrag att ta fram ett väl avvägt förslag
            om ersättningens storlek och lämplig tidslängd samt hur utformningen
            ska göras för att systemet inte ska kunna missbrukas.
          </p>
          <head type="h3" xml:id="i-Wkmn8wySGU9HXZfe6eFmte">
            8. Id-kapning bolag
          </head>
          <p xml:id="i-PLZ7nmMmqUvnxCnafu5epV">
            Kapningar av identiteter är ett samhällsproblem som vuxit sig
            allt större. När företagare driver företag inom ramen för bolagsformen
            enskild firma så syns deras personnummer i bolagets organisationsnummer
            enligt hur regelverket ser ut i dag. Vi menar att det inne­bär
            en risk för företagaren att få sitt personnummer kapat på grund
            av detta. Därför bör enskilda firmor ges ett organisationsnummer
            som ej är identiskt med näringsidkarens personnummer, utan som
            påminner om organisationsnummer för aktiebolag. Detta i syfte
            att skydda företagare från identitetsstölder.
          </p>
          <head type="h2" xml:id="i-JQcwd3LQyEP2CaXHZd3fpA">
            Näringsliv
          </head>
          <head type="h3" xml:id="i-N5N4j7ProRmHDcCA5N76R8">
            9. Deklaration
          </head>
          <p xml:id="i-BbVkdz7tpeXPx33615Qku2">
            Många företagare är fullt fokuserade på att utveckla, marknadsföra
            och utföra sitt företags erbjudande till sina kunder. Enskild
            firma är en lämplig form för ensam­företagare, men med bolagsformen
            kommer en hel del administrativa sysslor som tar tid i anspråk
            ifrån kärnverksamheten i företaget. Därför vill vi se att Skatteverket
            erbjuder förnyade, förenklade och automatiserade digitala tjänster
            för enskilda företagares redovisning och deklaration av skatter.
          </p>
          <head type="h3" xml:id="i-S8xAkWMwGAnBn4S53gnmgy">
            10. Delningsekonomi
          </head>
          <p xml:id="i-3k9D3S9z9pD14yq5CQhqYM">
            Delningsekonomin är ett faktum i dag som inte var känt för bara
            något decennium sedan. Den digitala utvecklingen i samhället har
            möjliggjort ny form av handel och utbyten som tidigare inte togs
            i beaktande när skattesystemen utformades. Det kan därför finnas
            hål i lagstiftningen som möjliggör att skatt inte betalas in på
            ett korrekt sätt. Ibland kan också regelverket som berör delningssituationer
            uppfattas som att det har bristfällig anpassning efter de nya
            förutsättningarna.
          </p>
          <p xml:id="i-AuMo4yERfzwk15dfXeQPtY">
            För att möta utvecklingen behöver en utredning ta fasta på hur
            skattereglerna för delningsekonomin ska kunna förbättras med ledord
            som förtydligande och förenkling.
          </p>
          <head type="h3" xml:id="i-BdEEprdFb6ySUNkj96HsYr">
            11. Hämmande och obsoleta skatteregelverk
          </head>
          <p xml:id="i-Lp2z1XxyGqSZPdKJF9z8Nk">
            I många avseenden finns hos företagen snåriga regelverk inom
            beskattningen som uppfattas hämmande och ibland är deras avsikter
            rent obsoleta sett till tillämpning.
          </p>
          <p xml:id="i-97VYeiiowvQQp6JotUeZGJ">
            En utredning behöver ta fasta på regelverk som spelat ut sin
            roll och som i dag sätter mer krokben för företagen än de gör
            nytta. Utredningen behöver presentera samtliga obsoleta regelverk
            och föreslå åtgärder som frigör företagen från skatteregler som
            hindrar dem från utvecklingsmöjligheter.
          </p>
          <head type="h3" xml:id="i-4psNYaAenJVecCGLoRvqNp">
            12. Särskilda varor
          </head>
          <p xml:id="i-K7zbXHfpUASyptnrtQNurY">
            I stor utsträckning är brottsligheten relaterad till bruk av
            alkohol och narkotika samt att vapen i princip alltid finns med
            i bilden. Import av denna typ av varor omgärdas av så kallade
            importrestriktioner där det krävs licenser och tillstånd. Dessa
            kategorier av varor är tobak, alkohol, läkemedel, narkotika samt
            vapen. Vid sidan om detta finns också en rad produkter som omfattas
            av tullfrihet, exempelvis dokument, farmaceutiska produkter, gåvor,
            skyddshjälpmedel, särskilda jordbruksprodukter, kapitalvaror,
            litteratur, luftfarts­utrustning, trycksaker, gödningsmedel, varor
            för olika ändamål och organisationer, varuprover med mera. Det
            finns en överhängande risk att dessa tullfria varor skulle kunna
            utnyttjas av kriminella som paketerar in exempelvis vapendelar
            och narkotika i till synes vanliga legala varor.
          </p>
          <p xml:id="i-GRqyaLGQ58y6Y1nZqUmpbc">
            Vi vill se över regelverket för importrestriktioner och tullfria
            varor så att det inte finns luckor som kriminella kan utnyttja
            för att smuggla in exempelvis vapen och narkotika. Vi vill strama
            åt regelverket för att bromsa tillförseln av redskap som har kriminella
            syften.
          </p>
          <head type="h3" xml:id="i-FNvjwWtt5afBowjzHMNgqp">
            13. Kvitta förluster mot tidigare vinster
          </head>
          <p xml:id="i-W9eg1udjhcjBuKfphWB5M9">
            Sverige beräknas få den lägsta tillväxten i EU i år och nästa.
            Vidare har Sveriges konkurrenskraft tappat mark de senaste decennierna.
            I arbetet med att stärka konkurrens­kraften för näringslivet får
            det inte finnas några heliga kor, utan alla potentiella åtgärder
            bör lyftas för diskussion. Ett förslag som torde vara av intresse
            att se över i det samman­hanget är en förändring av dagens system
            för ett bolags resultatutjämning över åren. I nuläget kan ett
            bolag som gör förlust endast kvitta detta mot eventuella vinster
            kommande år. Detta trots att framtiden är osäker, varför systemet
            är mer spekulativt än om bolaget fått kvitta förlusten mot tidigare
            års reella vinster. Det sistnämnda systemet, som kallas för (tax)
            carry back, används idag i flertalet länder som en del i deras
            bolagsskatte­system, däribland USA, Storbritannien och Kanada.
            I praktiken innebär ett sådant system att företag som har beskattats
            för vinster tidigare år men som sedan visar förlust under ett
            år – pandemi eller inte – ges möjligheten att få återbetalning
            av den skatt de betalt tidigare. Detta redan året efter förluståret.
            Skillnaden jämfört med dagens system blir därför att bolagets
            soliditet och likviditet kan stärkas tidigare än ifall man bara
            kan kvitta förlusten mot potentiella, men osäkra, framtida vinster.
            Samtidigt är det bolag som redan bevisat sig vara lönsamma som
            gynnats av det.
          </p>
          <p xml:id="i-9xaSAM8L1k7Dt1oxNVdSNp">
            Om detta system varit på plats redan nu hade det möjliggjort
            ett välbehövt kapital­tillskott för flertalet bolag som för tillfället
            är ansträngda men som genererat en vinst i sin verksamhet under
            tidigare och mer normala verksamhetsår. Att systemet därutöver
            vore lättadministrerat och svårt att fuska med talar också för
            det. Flera länder, däribland Norge, Belgien och Tjeckien, har
            under pandemin kommit till insikt om de potentiella fördelarna
            med systemet och därför implementerat carry back för att stödja
            det inhemska näringslivet. Tax carry back ska inte förväxlas med
            den redan existerande möjligheten i dagens svenska skattesystem
            att genom en periodiseringsfond sätta av delar av vinsten för
            att sedan lösa upp den under ett förlustår. Detta då endast 25
            procent av årets vinst kan sättas av till periodiseringsfonden,
            samt att den måste lösas upp inom sex år, och dessutom räntebeläggs
            avsättningarna vid beskattningen. Det är angeläget att skyndsamt
            utreda möjligheten för ett företag att kvitta förluster mot tidigare
            års vinster och på så sätt ta ett steg mot de carry back-system
            som återfinns i andra stater.
          </p>
          <head type="h2" xml:id="i-PAbEbTMKQh9VXTHHwAANYk">
            Handel
          </head>
          <head type="h3" xml:id="i-X5MetdfPDYiuZQ86mFqzg7">
            14. Bilaterala skatteavtal
          </head>
          <p xml:id="i-PjdnWtVS8Je8sQgMaFpSz5">
            Skatteavtal tecknas multilateralt eller bilateralt. Löpande har
            Sverige tecknat skatteavtal med många länder, och OECD har tagit
            fram multilaterala skatteavtal för skatteundan­dragande som Sverige
            är delaktigt i. De internationella skatteavtalen behöver kontinuer­ligt
            uppdateras. Det är en ständig process som innebär att om Sverige
            blir passivt i den här frågan kan vi hamna i ett läge där vi till
            slut får en skattemässig konkurrensnackdel gentemot andra länder.
            Vi ser det därför som viktigt att återigen genomföra en översyn
            av skatteavtalen som Sverige tecknat för att se vilka behov som
            finns av förnyelse.
          </p>
          <p xml:id="i-B8PEY8pjoLKbcXub6qafSe">
            Sverige har i flera decennier arbetat med genomförandet av globala
            partnerskap i syfte att stärka utvecklingsländers skattekapacitet.
            Sverige har lagt resurser på att bygga upp utvecklingsländers
            möjligheter att beskatta den egna ekonomin. När det nu gått en
            tid kan det vara lämpligt att utvärdera hur arbetet med skattekapacitet
            har utvecklats. Vilka länder är i dag självständiga med en fungerande
            marknadsekonomi och egen offentlig sektor som finansieras av skatter
            som landet självt klarar av att driva in? Med utgångspunkt ifrån
            detta behöver Sverige i framtiden lägga en större vikt vid förhand­lingar
            i internationella skatteavtal med utvecklingsländer i syfte att
            undvika dubbel­beskattning där vi tydligare ställer krav på en
            viss standard på skattemyndighetens funktionsduglighet i fråga
            om indrivande av skatter för att avtalet ska undertecknas.
          </p>
          <p xml:id="i-LSUxrx4Jp9zEqjzCXxUDek">
            Sveriges politik för skatteavtal behöver både stärka exportindustrins
            konkurrenskraft och ställa krav på att utvecklingsländer ökar
            sin självständighet i fråga om den egna beskattningskapaciteten.
          </p>
        </div>
        <div type="motSignatures">
          <list>
            <item xml:id="i-K2ZwwWmW4mmyquH9CeWYWf">
              Per Söderlund (SD)
            </item>
            <item xml:id="i-Hjc1YRxQQEno4Dkh5ZcRRq">
              Eric Westroth (SD)
            </item>
            <item xml:id="i-JvpJRbYx44vVx2UUCm4D2c">
              David Lång (SD)
            </item>
            <item xml:id="i-QHfNhNTBsce3bPxGPqfN9B">
              Bo Broman (SD)
            </item>
            <item xml:id="i-N5iDEbFXbG7qVEUzzM9s6o">
              Erik Hellsborn (SD)
            </item>
          </list>
        </div>
      </div>
    </body>
  </text>
</TEI>
