<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-01656">
  <teiHeader>
    <fileDesc>
      <titleStmt>
        <title>Punktskatt</title>
        <author corresp="i-AbswNU1skgfjJi4ZnN7HgY">av Per Söderlund m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1656 av Per Söderlund m.fl. (SD)</title>
          <idno type="rdwebb">HB021656</idno>
          <rs type="number">1656</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB021656/text</ref>
          <ref type="dokument_url_html">https://data.riksdagen.se/dokument/HB021656</ref>
          <ref type="dokumentstatus_url_xml">https://data.riksdagen.se/dokumentstatus/HB021656</ref>
          <ref type="pdf">https://data.riksdagen.se/fil/52072215-31DF-43A7-B91B-8A0611743913</ref>
          <ref type="docx">https://data.riksdagen.se/fil/06885E50-D9F7-422E-99EE-DBA7BF9A6A8A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4ErtPGE2JCcmxTTRSCmQh8</idno>
            <name>Erik Hellsborn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FHK19tUnwig3veSwJZLYRx" type="signed"/>
        <correspContext corresp="i-FHK19tUnwig3veSwJZLYRx">
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-2YMXTmw5qRAptNNy3BUrrF"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-4ErtPGE2JCcmxTTRSCmQh8"/>
        </correspContext>
        <correspAction type="submitted" xml:id="i-2kM6fEs1686dNqEKjcnzXn">
          <date when="2023-10-04"/>
          <time when="16:30:51"/>
        </correspAction>
        <correspAction type="reviewed" xml:id="i-WKSdXMKay2wYdne6qR4iSc">
          <date when="2023-10-04"/>
          <time when="18:45:37"/>
        </correspAction>
        <correspAction type="referred" xml:id="i-HNejFY94s4vsr89sAwm9VC">
          <date when="2023-10-17"/>
        </correspAction>
        <correspAction type="assigned" xml:id="i-83q4H5fBPn3tFXZNxE7NnS">
          <date when="2024-04-18"/>
          <time when="16:08:29"/>
        </correspAction>
        <correspContext corresp="i-83q4H5fBPn3tFXZNxE7NnS">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-9mxyYeRgHSCHTyTQJt2ZGc"/>
        <correspContext corresp="i-9mxyYeRgHSCHTyTQJt2ZGc">
          <ref type="uppgift">2023/24:NU12</ref>
          <ref type="ref_dok_id">HB01NU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU12</ref>
          <ref type="ref_dok_titel">Regional utveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-E25E5D2t9dZHeNtHzANjZv"/>
        <correspContext corresp="i-E25E5D2t9dZHeNtHzANjZv">
          <ref type="uppgift">2023/24:SkU11</ref>
          <ref type="ref_dok_id">HB01SkU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EyniyZTamu4tArwZHr5mKL"/>
        <correspContext corresp="i-EyniyZTamu4tArwZHr5mKL">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Td3qskkeTi6JHwh33y5c2W"/>
        <correspContext corresp="i-Td3qskkeTi6JHwh33y5c2W">
          <ref type="uppgift">2023/24:SkU13</ref>
          <ref type="ref_dok_id">HB01SkU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU13</ref>
          <ref type="ref_dok_titel">Punktskatt och tull</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AygU6EV4agP7yu5PndZdC2"/>
        <correspContext corresp="i-AygU6EV4agP7yu5PndZdC2">
          <ref type="uppgift">2023/24:SkU15</ref>
          <ref type="ref_dok_id">HB01SkU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU15</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1656 av Per Söderlund m.fl. (SD) Punktskatt</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-HP4ZeH1D7JX8AkRbvLHoRn">
          <head>
            Innehållsförteckning
          </head>
          <list>
            <item style="indent-level: 1" corresp="i-3x3nA9HwTS2dGY8ozNwisd">
              Förslag till riksdagsbeslut
            </item>
            <item style="indent-level: 1" corresp="i-7uKzfqRFKVLKUbjTjfPM7N">
              Punktskatt
            </item>
            <item style="indent-level: 2" corresp="i-WbmJS6KgbbiPS2PEmMSQ1P">
              Energi
            </item>
            <item style="indent-level: 3" corresp="i-P7vo7cS62CWsf1gdpzYGnK">
              1. Konkurrenskraftig energibeskattning
            </item>
            <item style="indent-level: 2" corresp="i-HjcVDeAY163759heuBEPxW">
              Transport
            </item>
            <item style="indent-level: 3" corresp="i-PN4i1XWxuaTAiik2pVZcc2">
              2. Flygskatt
            </item>
            <item style="indent-level: 3" corresp="i-2oDXQ7UEA7cVeki4jLE27Q">
              3. Fordonsbeskattning
            </item>
            <item style="indent-level: 3" corresp="i-TqGjy8AVFBoUPD7wPEcCg2">
              Bränsleskatteindexering
            </item>
            <item style="indent-level: 3" corresp="i-285g3ckk6LpPqigmNYpTP4">
              4. Trängselskatt
            </item>
            <item style="indent-level: 3" corresp="i-QZKzQnCSE3ZGCUSYGLhkzs">
              5. Stämpelskatt för sjöfarten
            </item>
            <item style="indent-level: 2" corresp="i-Y8nv1Bo7Symxv9oXuVor1z">
              Jordbruk
            </item>
            <item style="indent-level: 3" corresp="i-FSnNgZZ4uexyXaAx5hkgwS">
              Bränsleskatter i jord- och skogsbruk
            </item>
            <item style="indent-level: 2" corresp="i-RWiDJVytoZp22tnBM5urZe">
              Miljö och klimat
            </item>
            <item style="indent-level: 3" corresp="i-4Sz3QwKYhryJ3KH2ypvm8B">
              6. Kemikalieskatt
            </item>
            <item style="indent-level: 3" corresp="i-QjT4enPWvjqVBDa6WsEb9R">
              Avfallsförbränningsskatt
            </item>
            <item style="indent-level: 2" corresp="i-Qo4VdXxWMPFri6o8C5c9CV">
              Tonnageskatt
            </item>
            <item style="indent-level: 3" corresp="i-WYqrJnBn16Ri39j3gMZViM">
              7. Tonnageskatt
            </item>
            <item style="indent-level: 2" corresp="i-USYY9YJPUMe6qozXbGdjrP">
              Socialt
            </item>
            <item style="indent-level: 3" corresp="i-YZFzA31BLYyaUdJGxLoHgH">
              8. Flerbostadshus hyresrätter
            </item>
            <item style="indent-level: 2" corresp="i-M7nsrdnESjo7Ab3iPNNjbK">
              Kultur
            </item>
            <item style="indent-level: 3" corresp="i-JGRkVNfErXPQSHnUm1envr">
              9. Kulturhistoriska byggnader
            </item>
            <item style="indent-level: 2" corresp="i-KKibo9KhHYMuDzHhtyXnWf">
              Kapital
            </item>
            <item style="indent-level: 3" corresp="i-3CypGLdzuxibY9s9NECU7q">
              Personaloptioner
            </item>
            <item style="indent-level: 3" corresp="i-RyKxYQTxkcqRrUdLZk4QWk">
              Avkastningsskatten
            </item>
            <item style="indent-level: 3" corresp="i-qg5dL6LCjFmjxdPQVzvfd">
              Ränteavdrag
            </item>
            <item style="indent-level: 2">
              Fastigheter
            </item>
            <item style="indent-level: 3" corresp="i-KKr72kATxfh1WVBvMh97xM">
              10. Schablonavdrag vid andrahandsuthyrning
            </item>
            <item style="indent-level: 2" corresp="i-V4mCMs3UxxvCj3WUiyZJci">
              Näringsfastigheter
            </item>
            <item style="indent-level: 3" corresp="i-HpUfFvRQNmdrSjDLAerisN">
              11. Bostadshus vid jordbruk
            </item>
            <item style="indent-level: 3" corresp="i-SPybgXqcNzFGvSEmz8ZBya">
              12. Industri- och energifastigheter
            </item>
            <item style="indent-level: 3" corresp="i-6KDD13RimmqVmUfj6pGPAu">
              13. Fastighetsskatt på vindkraft
            </item>
          </list>
        </div>
        <div type="motProposal" subtype="förslag">
          <head xml:id="i-3x3nA9HwTS2dGY8ozNwisd">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Q2vAFnqR2iYxbA5hqQu2R1">
              Riksdagen ställer sig bakom det som anförs i motionen om att
              regeringen bör göra en översyn för rättvisa skattevillkor på energimarknaden
              och tillkännager detta för regeringen.
            </item>
            <item sortKey="Yrkande 2" xml:id="i-VorctYtbUtUvXyoDrqW8s5">
              Riksdagen ställer sig bakom det som anförs i motionen om att
              regeringen borde överväga en avskaffad flygskatt och tillkännager
              detta för regeringen.
            </item>
            <item sortKey="Yrkande 3" xml:id="i-LjcxL6uHtbEgDyZjtLf3sg">
              Riksdagen ställer sig bakom det som anförs i motionen om att
              regeringen borde överväga en avveckling av bonus malus-systemet
              i sin helhet och tillkännager detta för regeringen.
            </item>
            <item sortKey="Yrkande 4" xml:id="i-VwdNfhHkarNuk1nuViKXMb">
              Riksdagen ställer sig bakom det som anförs i motionen om att
              regeringen borde överväga en utfasning av trängselskatterna och
              tillkännager detta för regeringen.
            </item>
            <item sortKey="Yrkande 5" xml:id="i-Qj9omdTRxtXaxoaENdJ9DM">
              Riksdagen ställer sig bakom det som anförs i motionen om att
              regeringen borde överväga en förändring av punktbeskattningen
              för svenskflaggade fartyg och tillkännager detta för regeringen.
            </item>
            <item sortKey="Yrkande 6" xml:id="i-TT7jXkdqJTYzcw91cPTEmW">
              Riksdagen ställer sig bakom det som anförs i motionen om att
              regeringen borde överväga en avveckling av kemikalieskatten och
              tillkännager detta för regeringen.
            </item>
            <item sortKey="Yrkande 7" xml:id="i-TfS7dFCfWBB37uixrnYiZj">
              Riksdagen ställer sig bakom det som anförs i motionen om att
              regeringen bör utreda hur fler svenska fartyg ska kunna omfattas
              av tonnageskatt och tillkännager detta för regeringen.
            </item>
            <item sortKey="Yrkande 8" xml:id="i-MkB8va5kbPXqY3WXdYX3R2">
              Riksdagen ställer sig bakom det som anförs i motionen om att
              utreda förbättring av skattevillkoren för renovering av flerbostadshus
              och tillkännager detta för regeringen.
            </item>
            <item sortKey="Yrkande 9" xml:id="i-6pL8PZwjMPVBuDrtFSjUAv">
              Riksdagen ställer sig bakom det som anförs i motionen om att
              utreda förbättring av skattevillkoren för renovering och underhåll
              av kulturhistoriska byggnader och tillkännager detta för regeringen.
            </item>
            <item sortKey="Yrkande 10" xml:id="i-EurVoSdwkRvUdHpeB3xeye">
              Riksdagen ställer sig bakom det som anförs i motionen om att
              regeringen borde överväga att höja schablonavdraget vid uthyrning
              av privatbostad och tillkännager detta för regeringen.
            </item>
            <item sortKey="Yrkande 11" xml:id="i-9Qqw12cNM47hPncJ53kVRi">
              Riksdagen ställer sig bakom det som anförs i motionen om att
              se över beskattningen av bostadshus i anslutning till jordbruk
              och tillkännager detta för regeringen.
            </item>
            <item sortKey="Yrkande 12" xml:id="i-NWPigukyVB8CBLGcyv33S4">
              Riksdagen ställer sig bakom det som anförs i motionen om att
              regeringen borde överväga att regionalisera beskattningen av industri-
              och energifastigheter och tillkännager detta för regeringen.
            </item>
            <item sortKey="Yrkande 13" xml:id="i-Sha9qjAvZNgh4KeEQHGcsR">
              Riksdagen ställer sig bakom det som anförs i motionen om att
              regeringen borde öka skattetransparensen på lönebesked och konsumentkvitton
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7uKzfqRFKVLKUbjTjfPM7N">
            Punktskatt
          </head>
          <head type="h2" xml:id="i-WbmJS6KgbbiPS2PEmMSQ1P">
            Energi
          </head>
          <head type="h3" xml:id="i-P7vo7cS62CWsf1gdpzYGnK">
            1. Konkurrenskraftig energibeskattning
          </head>
          <p xml:id="i-PhQw7TFpQ9dH93FLyiN4ro">
            Sverige är ett nordligt beläget land med ett kallt klimat stora
            delar av året. Det innebär att vi är beroende av energi för uppvärmning.
            Svensk industri och energisektor behöver också villkor som är
            jämlika och gynnsamma. Därför förespråkar vi att energibeskatt­ningen
            ses över ur ett internationellt perspektiv så att svensk industri
            kan ges optimala förutsättningar och verka på en konkurrensutsatt
            marknad.
          </p>
          <p xml:id="i-SacWhN9VMKAeiDP2e2nFvZ">
            För att energimarknaden ska fungera behöver rättvisa villkor
            gälla. Det innebär att sådana inslag som särskilda skattereduktioner
            för vissa aktörer på energimarknaden, eller särskilda straffskatter
            för andra aktörer, skapar en särskild obalans och orättvisa villkor.
            Det innebär att vissa aktörer kan erbjuda andra prisnivåer och
            det sätter mark­nads­mekanismen ur spel. Sverigedemokraterna förespråkar
            därför en översyn av subventioner och reduktioner på energimarknaden
            för att skapa stabilitet, rättvisa och effektivitet.
          </p>
          <head type="h2" xml:id="i-HjcVDeAY163759heuBEPxW">
            Transport
          </head>
          <head type="h3" xml:id="i-PN4i1XWxuaTAiik2pVZcc2">
            2. Flygskatt
          </head>
          <p xml:id="i-8oqX1LR9d1wCtVKAbL47XR">
            Många företagare och privatpersoner är beroende av att kunna
            flyga inom Sverige och utomlands. De svenska företagen har också
            stor nytta av de mindre flygplatserna i Sverige. Flygskatten innebär
            dock att mindre flygplatser kan få problem med sin över­levnad
            om antalet flygresor minskar. Skatten kan också missgynna svenska
            flyg­platser till förmån för utländska. Detta kan innebära att
            viktiga företagsetableringar i gles- och landsbygd inte blir av
            utan går till andra länder i stället. Därför är flygskatten ett
            hinder för näringslivet, särskilt småföretagandet. Flygskatten
            är därutöver felriktad då den träffar flygkonsumenten och inte
            de negativa miljöeffekter som den avser att motverka.
          </p>
          <p xml:id="i-XwwJnAWL6r8h36J9dvxaCT">
            Flyget har liksom alla andra trafikslag en viss miljöpåverkan
            och målet är att minska denna. Nyttan med flygskatten står inte
            i proportion till de negativa konsekvenserna. Flygsektorn ingår
            även i det europeiska systemet för handel med utsläppsrätter och
            finansierar därmed redan införande av utsläppsreducerande teknik.
            Eftersom systemet är marknadsbaserat åstadkoms därmed maximal
            reduktion till lägsta möjliga kostnad. Därtill är Sveriges utsläpp
            av växthusgaser per capita redan bland de lägsta inom OECD.
          </p>
          <p xml:id="i-QqSC5ChATBnWejWRHH5269">
            Flygskatten är negativ för svensk ekonomi och behöver avvecklas.
          </p>
          <head type="h3" xml:id="i-2oDXQ7UEA7cVeki4jLE27Q">
            3. Fordonsbeskattning
          </head>
          <p xml:id="i-MzgN7MkMWMngYHHYzLb36s">
            Under 2022 togs bonusdelen bort i bonus malus-systemet. Att ”malus”
            fortfarande tas ut på nya fossilmedelsdrivna fordon under de tre
            första åren efter bilen nyregistrerats leder, förutom stigande
            priser på begagnatmarknaden, till att de individer och familjer
            som inte har möjlighet att köpa eller använda en elbil i högre
            utsträckning kommer att vänta med att byta ut sitt gamla fossilmedelsdrivna
            fordon. Då nya fossilmedelsdrivna fordon är renare än äldre, kommer
            detta att leda till uteblivna utsläppsminskningar.
          </p>
          <p xml:id="i-Ve1Yd1miiFUi5R1PYCRLYB">
            Maluseffekten på såväl lätta lastbilar som husbilar blir dessutom
            extra påtaglig, då det många gånger för dessa fordonstyper saknas
            en variant som är kvalificerad för att vara mer normalbeskattad.
            Detta slår hårt mot såväl klimatsmarta semestrande svenskar som
            småföretag inom Sverige. Bonus malus har på många sätt haft mycket
            negativa följdverkningar och behöver därför avvecklas i sin helhet.
          </p>
          <head type="h3" xml:id="i-TqGjy8AVFBoUPD7wPEcCg2">
            Bränsleskatteindexering
          </head>
          <p xml:id="i-TfBoYWi8JStSHRWTGUDfCi">
            Sverige är ett avlångt och till delar glesbebyggt land, jämfört
            med vissa andra länder. Införandet av indexering av skatten på
            bränslen har drabbat landsbygden. Vi menar att detta blir kontraproduktivt
            sett till att Sverige tillämpar ett reseavdrag. Ställer man indexering
            emot reseavdrag blir det två system med motverkande logik. Vi
            behöver snarare ha ett helhetligt glesbygdsperspektiv i denna
            fråga, att se till att punktskatter och avdrag verkligen ger bästa
            möjliga förutsättningar för småföretag och hushåll utanför de
            större städerna. Vi kan inte se att överindexeringen av bränslebeskattningen
            påtagligt har bidragit till de miljöpolitiska målsättningarna
            om minskade koldioxidutsläpp eftersom de som behöver köra sin
            bil i vardagen kommer att göra det ändå. Det innebär att över­indexeringen
            i praktiken inte leder till att uppfylla de förväntade målsättningarna
            utan enbart blir en överbeskattning av människor i gles- och landsbygd
            som arbetar och driver småföretag, samt hushåll som också är helt
            beroende av sina fordon för att få sin vardag att gå ihop. Boende
            i gles- och landsbygd, jord- och skogsbrukare, småföretagare och
            transporter för vårt näringsliv i allmänhet, är uppenbara förlorare
            på regeringens politik. Redan i dag är de svenska bränsleskatterna
            höga, vilket har kommit till av både höga nominella skattebelopp
            och till detta även överindexering. Sverige har i en internationell
            jämförelse höga skatter på drivmedel, samtidigt som Sverige är
            ett land med stora avstånd. De höga drivmedelsskatterna har en
            negativ inverkan på svensk konkurrenskraft såväl internationellt
            som inhemskt. Att tillämpa en automatisk upp­räkning av skatter
            utan att det föregås av ett riksdagsbeslut är inte rätt beslutsordning.
          </p>
          <p xml:id="i-K8SvdRqe54cDYKcc91qg5K">
            Vi behöver se till att bränsleskatterna ligger på en rimlig nivå,
            och ett led i detta vore att påbörja en omvändning av skattepolitiken
            på detta område. För att ge bättre förut­sättningar för hushåll
            och företag, för fler jobb och en ekonomisk utveckling i hela
            Sverige, menar vi att skatten på bensin och diesel därför behöver
            sänkas. Vi förespråkar därför ett avskaffande av BNP-indexeringen
            och KPI-indexeringen på bränsle.
          </p>
          <head type="h3" xml:id="i-285g3ckk6LpPqigmNYpTP4">
            4. Trängselskatt
          </head>
          <p xml:id="i-NEnREYUjoKWV7m4jmmR6Qi">
            Höjda trängselskatter har begränsad effekt på trängseln eftersom
            att de som verkligen behöver sitt fordon och ser det som enda
            alternativet kommer att köra oavsett trängsel­skatt eller inte.
            Effekten är även negativ ur fördelningspolitisk synvinkel då den
            drabbar bilister med lägre inkomster förhållandevis hårt. Skattens
            införande är därför att ifråga­sätta. Den har dessutom införts
            på sträckor som ursprungligen var befriade, och i vissa fall införs
            de där de inte påverkar trängseln över huvud taget. Vid tunneln
            i Marieholm nära Göteborg betalas trängselskatt, trots att trafikledens
            funktion är att undvika trängsel. Folkomröstning om trängselskatten
            i Göteborg har också visat att det folkliga stödet är lågt. Höjda
            avgifter för trängselskatten i Stockholm har också bidragit till
            att det folk­liga stödet har minskat för trängselskatten. Vi menar
            därför att skatten bör fasas ut.
          </p>
          <head type="h3" xml:id="i-QZKzQnCSE3ZGCUSYGLhkzs">
            5. Stämpelskatt för sjöfarten
          </head>
          <p xml:id="i-B8puqt7bHDEoscx3gB2VuX">
            Transporter sjövägen är ett miljövänligt alternativ. Svenska
            rederier ligger redan i dag långt framme avseende användandet
            av miljöteknik. Men investeringar i miljöteknik på fartyg är ofta
            kostsamma. När finansieringen sker med lån krävs en säkerhet vilken
            medför upptagande av pantbrev. På pantbrevet utfaller dock en
            särskild stämpelskatt på inteckningsbeloppet. Sverige beskattar
            dessa investeringar högre än många konkurrer­ande länder. På pantbrevet
            utfaller en stämpelskatt på 0,4 procent på intecknings­beloppet.
            Det behövs en översyn över punktbeskattningen på investeringar
            i sjöfarten, förslagsvis genom att stämpelskatten ersätts med
            en stämpelavgift.
          </p>
          <head type="h2" xml:id="i-Y8nv1Bo7Symxv9oXuVor1z">
            Jordbruk
          </head>
          <p xml:id="i-Po8rZAEyA8dj2H4xZZQenE">
            Sverige är ett nordligt beläget land med sämre förutsättningar
            för jordbruk jämfört med andra länder söderut. Dessvärre är våra
            skatter på jordbruket i jämförelse med andra länders skatter till
            nackdel i konkurrensen med dem. Det handlar bland annat om bränsle
            för maskiner och fordon som används i det svenska jord- och skogsbruket.
            Vi menar att det är en av flera metoder för att utarma vårt eget
            jordbruk när vi låter andra länders jordbrukare konkurrera med
            våra jordbrukare på bättre villkor än de vi har.
          </p>
          <p xml:id="i-JeRWmkVzR2rYet9GJwCLGd">
            I dag är Sveriges självförsörjningsgrad på livsmedel lägre än
            50 procent, till skillnad från närmare 100 procent under 1980-talet.
            Detta innebär att våra livsmedelsbehov är beroende av fungerande
            handel över gränserna. Coronapandemin har påmint om hur sårbart
            Sverige är i händelse av utebliven handel med omvärlden. Sverige
            behöver därför en stärkt beredskap för kommande kriser, pandemier,
            oroligheter eller andra stora samhällspåverkande faktorer som
            kan innebära störningar i den gränsöverskridande handeln. Med
            anledning av detta behövs återupprättade beredskapslager av bland
            annat livsmedel samt en betydligt höjd självförsörjningsgrad.
            Skattepolitiken måste därför utformas så att svensk livsmedelsförsörjning
            blir mer livskraftig igen.
          </p>
          <head type="h3" xml:id="i-FSnNgZZ4uexyXaAx5hkgwS">
            Bränsleskatter i jord- och skogsbruk
          </head>
          <p xml:id="i-YGpPsNsTLeG2m7Rofn9dzX">
            Det svenska jord-, skogs- och vattenbruket har små vinstmarginaler
            och får det allt tuffare att konkurrera på den internationella
            marknaden. Dieselpriserna i Sverige är bland de högsta i världen.
            Regeringen har tillfälligt minskat skatten för dessa näringar
            så att vi har den lägsta tillåtna skattenivån enligt EU-regelverket.
            Detta tycker vi borde permanentas. Detta är en relativt billig,
            men viktig, reform som kommer att leda till att fler svenska lantbruk
            kan fortsätta vara verksamma och utvecklas. I förlängningen behövs
            också en utvärdering av skattenivåerna som påverkar jord- och
            skogsbruket i Sverige. Vi behöver se över på vilken nivå skattesatser
            behöver ligga för att vi ska kunna vara konkurrenskraftiga i förhållande
            till jämförbara länder. Lägre bränsle­kostnad under­lättar även
            övergång från användning av kemiska preparat till mekaniska jordbruks­åtgärder,
            till exempel vid ogräsbekämpning och blastdödning i potatisodlingar.
          </p>
          <head type="h2" xml:id="i-RWiDJVytoZp22tnBM5urZe">
            Miljö och klimat
          </head>
          <head type="h3" xml:id="i-4Sz3QwKYhryJ3KH2ypvm8B">
            6. Kemikalieskatt
          </head>
          <p xml:id="i-5N72ccipXjXvQnjHBpu8Ju">
            Grundläggande för ekonomiska styrmedel är att de måste utformas
            på ett sådant sätt att de medför en tydlig miljönytta och inte
            på ett orimligt sätt slår mot svenska företag eller svenska konsumenter.
            Kemikalieskatten är exempel på en skatt som är svår att motivera
            utifrån ett miljöperspektiv och fungerar framför allt som en straffskatt
            på hemelektronik, utan att i någon större utsträckning bidra till
            att minska förekomsten av farliga kemikalier. Den svenska marknaden
            är i ett globalt perspektiv en liten marknad för elektronik­jättarna,
            vilket gör att en isolerad svensk straffbeskattning på elektronikprodukter
            har en begränsad inverkan på deras sortiment. Kemikalieskatten
            uppfyller därmed inte sitt syfte och behöver därför avvecklas.
            Det behöver utredas hur förekomsten av farliga kemikalier i människans
            närmiljö i stället bättre kan reduceras genom lagstiftning eller
            genom teknisk utveckling.
          </p>
          <head type="h3" xml:id="i-QjT4enPWvjqVBDa6WsEb9R">
            Avfallsförbränningsskatt
          </head>
          <p xml:id="i-Re6y6ULci3k4utAcJ9cqyr">
            Sverigedemokraterna motsätter sig regeringens införda skatt på
            avfallsförbränning, främst eftersom den inte utgör ett styrmedel
            mot bättre avfallshantering utan i första hand leder till överföring
            av pengar till staten.
          </p>
          <p xml:id="i-8NwBPSVJVB8F1XQKHoFUy7">
            I tidigare offentliga utredningar (2009:12 och 2017:83) anses
            ”att skatter som styr­medel styr emot de mål som motiverar dess
            införande” och ”att miljöpolitiska styrmedel bör sättas in så
            nära källan som möjligt”. En skatt på förbränning av avfall innebär
            att en skatt införs i slutet av avfallsströmmen, långt ifrån de
            aktörer som skapar problemen, dvs. de som tillför farliga kemikalier
            som riskerar att hamna i naturen och som bidrar till förbrukningen
            av naturresurser. En skatt på förbränning av avfall skulle därför
            inte påverka beslut om produktdesign eller materialval för att
            underlätta material­återvinning, ansträngningar för att sortera
            ut vissa material etc. Ett annat problem är att allt avfall skulle
            beskattas lika hårt oavsett avfallets miljöpåverkan och möjlighet
            till annan behandling än förbränning där det är lämpligare.
          </p>
          <p xml:id="i-8HxhSE4542XVmR8tSP6wyh">
            Nettoresultatet av den föreslagna skatten blir en omfördelning
            av pengar från kommunalt ägda eller kommunalt upphandlade verksamheter
            till statens kassa, vilket knappast är i samklang med strävan
            att stödja kommunerna.
          </p>
          <p xml:id="i-Jb4pLhTu5SrPEcFyqZEr1e">
            En skatt på avfallsförbränning kommer att resultera i dyrare
            fjärrvärme, höjda mottagningsavgifter för leverans av avfall till
            svenska anläggningar eller sämre netto­resultat för de företag
            som sköter avfallsförbränning.
          </p>
          <p xml:id="i-A8naKeSZz67z9ZE5o6a8B6">
            Högre avgifter på fjärrvärme skulle drabba konsumenterna men
            kan även innebära att fjärrvärmen tappar marknadsandelar. Höjda
            mottagningsavgifter kan innebära att färre utländska kunder väljer
            att exportera avfall till Sverige, vilket kan medföra högre andel
            deponi. Ett sämre nettoresultat för företagen innebär ett mer
            begränsat utrymme för att exempelvis investera i miljövänlig teknik.
          </p>
          <p xml:id="i-LYs33q9zKdk6vMXFqRujMN">
            Sverigedemokraterna vill därför avveckla skatten på avfallsförbränning.
          </p>
          <head type="h2" xml:id="i-Qo4VdXxWMPFri6o8C5c9CV">
            Tonnageskatt
          </head>
          <head type="h3" xml:id="i-WYqrJnBn16Ri39j3gMZViM">
            7. Tonnageskatt
          </head>
          <p xml:id="i-LaZUb4tXNMXEhpADhXQeiR">
            Svensk sjöfart har fått större tillväxtmöjligheter genom förenklade
            skatteregler i och med den införda tonnageskatten. Sjöfarten är
            dock fortsatt hårt konkurrensutsatt och behöver mer likvärdiga
            villkor i förhållande till andra nationer.
          </p>
          <p xml:id="i-Voq5EWsTCFNrhfVvjqFfDm">
            Skattelättnaderna avser att behålla fartyg under svensk flagg
            och öka antalet fartyg i det svenska registret. Fler svenskflaggade
            fartyg bidrar inte bara till ökad sysselsättning, utan ger även
            Sverige transportresurser i tider av kris och ofred. Detta då
            svensk­flaggade fartyg, till skillnad från utlandsflaggade, kan
            ställas till förfogande för transporter som är nödvändiga för
            exempelvis försvaret eller annan transport som är viktig för Sverige.
            Den svenskflaggade fartygsflottan skulle därmed kunna anses vara
            en del av det svenska totalförsvaret och det blir då ett större
            nationellt intresse att få fler fartyg som är svensk­flaggade.
            Vi ser därför ett behov av att en utredning tillsätts för att
            utreda hur ytterligare svenska fartyg ska kunna omfattas av tonnageskatten.
          </p>
          <head type="h2" xml:id="i-USYY9YJPUMe6qozXbGdjrP">
            Socialt
          </head>
          <head type="h3" xml:id="i-YZFzA31BLYyaUdJGxLoHgH">
            8. Flerbostadshus hyresrätter
          </head>
          <p xml:id="i-3vwyFtJdZdPmjMyaufGTDT">
            Underhållet i stora delar av hyresbeståndet är i dag kraftigt
            eftersatt. Samtidigt finns ett stort behov av att kunna erbjuda
            hyreslägenheter med rimliga hyror. Skattevillkoren för att verka
            för ett mer kontinuerligt underhåll av fastigheterna behöver därför
            ses över där ett rotavdrag bör ingå i översynen.
          </p>
          <head type="h2" xml:id="i-M7nsrdnESjo7Ab3iPNNjbK">
            Kultur
          </head>
          <head type="h3" xml:id="i-JGRkVNfErXPQSHnUm1envr">
            9. Kulturhistoriska byggnader
          </head>
          <p xml:id="i-2b81i2q7kgtr3Hbj2UXfU9">
            Det svenska kulturarvet utgörs bland annat till stor del av de
            byggnader som bedöms vara av kulturhistoriskt värde. Det har betydelse
            att äldre byggnader inte förfaller och tvingas rivas utan i stället
            underhålls så att deras tidstypiska identitet bevaras. Därför
            förespråkar vi att tillsätta en utredning av ett särskilt rotavdrag
            för renoveringsarbeten på och underhåll av byggnader av kulturhistoriskt
            värde.
          </p>
          <head type="h2" xml:id="i-KKibo9KhHYMuDzHhtyXnWf">
            Kapital
          </head>
          <head type="h3" xml:id="i-3CypGLdzuxibY9s9NECU7q">
            Personaloptioner
          </head>
          <p xml:id="i-YAu23TRvX9aWiK9JgvMH9u">
            Personaloptioner har under en tid beskattats mycket högt, inte
            sällan med de högsta marginalskattesatserna eftersom att de beskattats
            inom ramen för inkomst av tjänst. Nya villkor för personaloptioner
            har dock utvecklats de senaste åren, men det finns olika typer
            av personaloptioner som leder till olika beskattningsvillkor.
            Detta behöver utredas för att se över hur systemet kan harmoniseras,
            förenklas och optimeras ur ett skatte­perspektiv. Syftet vore
            att stärka företagens möjligheter till utveckling.
          </p>
          <head type="h3" xml:id="i-RyKxYQTxkcqRrUdLZk4QWk">
            Avkastningsskatten
          </head>
          <p xml:id="i-Q3PCSepDV8JV1AACiQG2Ry">
            När kapitalförsäkringar infördes gjordes detta med en modell
            för långsiktig schablon­mässig avkastningsskatt utifrån schablonintäkt
            och kapitalskatt vilken belastar kontots totala värde. Senare
            har även investeringssparkonton tillkommit med beskattningen av
            kapitalförsäkringar som förebild. Skattereglerna för dessa har
            dock förändrats där man gjort avsteg från marknadsräntorna som
            grund för skatten. Med högre räntor innebär det i genomsnitt över
            tid en högre beskattning än normal kapitalskatt. Det kan betraktas
            som en indirekt höjning av kapitalskatten eller som ett fördolt
            sätt att återinföra förmögenhets­beskattning. Men det är också
            en extra straffskatt på sparande i allmänhet som också kommer
            drabba människor som sparar extra till exempelvis pensionen. Därför
            ska höjningen av avkastningsskatten som genomförts reverseras.
          </p>
          <head type="h3" xml:id="i-qg5dL6LCjFmjxdPQVzvfd">
            Ränteavdrag
          </head>
          <p xml:id="i-J8x9UgUT8JEij4nAVLDK4">
            Ränteavdragen är problematiska då staten subventionerar lånande
            samtidigt som man höjt beskattningen av sparande i två steg. Samtidigt
            bidrar ränteavdragen till att öka den finansiella stabiliteten
            eftersom det allt annat lika blir mer förmånligt att låna. Ränte­avdragen
            behöver därför successivt avvecklas. För att inte skapa en finansiell
            kris och med respekt för att hushållen agerar utifrån de regelverk
            som sätts upp bör en utfasning ske oerhört långsamt med en procentenhet
            per år under fem års tid.
          </p>
          <p xml:id="i-YTp7J5QQ3WYXQUz2iPJhBX">
            Fastigheter
          </p>
          <head type="h3" xml:id="i-KKr72kATxfh1WVBvMh97xM">
            10. Schablonavdrag vid andrahandsuthyrning
          </head>
          <p xml:id="i-7ZJYqEYiCme1Gw8b1r6scX">
            När stor bostadsbrist råder tenderar informella andrahandsmarknader
            och mer eller mindre tvivelaktiga överenskommelser uppstå, vilka
            myndigheterna inte har insyn i. Laglig andrahandsuthyrning är
            då att föredra, vilket kan stimuleras genom att göra det skattemässigt
            mer attraktivt.
          </p>
          <p xml:id="i-QPMq6WKCtddcGPfuDPvgJJ">
            Ersättningar vid uthyrning av privatbostadsfastigheter, privatbostäder
            eller delar av sådana beskattas som inkomst av kapital. Den som
            hyr ut har rätt att göra ett schablon­avdrag. Sverigedemokraterna
            föreslår att det schablonavdraget ökas från 40 000 kronor per
            år till 60 000 kronor per år för att stärka utbudet av tillgängliga
            lägenheter.
          </p>
          <head type="h2" xml:id="i-V4mCMs3UxxvCj3WUiyZJci">
            Näringsfastigheter
          </head>
          <head type="h3" xml:id="i-HpUfFvRQNmdrSjDLAerisN">
            11. Bostadshus vid jordbruk
          </head>
          <p xml:id="i-5o97F6yACTGbpe1pRnFxtY">
            Många jordbrukare är fullt upptagna både tidsmässigt och ekonomiskt
            med att arbeta i sina verksamheter. De som har lantbruksfastigheter
            har ofta ett bostadshus på fastigheten som ibland inte får det
            underhåll det behöver. I andra situationer kan det vara så att
            den som äger lantbruksfastigheten bor på annat ställe och arrenderar
            ut marken till annan person och därmed står bostadsbyggnaden tom.
            Dessa byggnader kan i vissa fall stå och förfalla till följd av
            detta. Därför vill vi utreda ett införande av ett avdrag för repara­tio­ner
            av bostadshus och ekonomibyggnader som finns på lantbruksenheter
            och före detta lantbruksenheter. Detta för att vackra svenska
            lantliga bostadsmiljöer ska kunna upprätt­hållas som en del av
            kulturarvet och dessutom möjliggöra att outnyttjade bostäder blir
            tillgängliga som del i bostadsutbudet.
          </p>
          <head type="h3" xml:id="i-SPybgXqcNzFGvSEmz8ZBya">
            12. Industri- och energifastigheter
          </head>
          <p xml:id="i-XmMehhN3GdYb9VVf6LSgMq">
            Sveriges regioner har de senaste åren dragits med allt tuffare
            ekonomiskt läge. Det har inte minst visat sig under coronapandemin
            och det innebär att staten kan behöva skjuta till medel. I stället
            för att kommunsektorn har behov och får tillskjutna medel från
            staten så bör de kunna behålla en del av de värden de själva förfogar
            över inte minst inom det lokala näringslivet. Vi föreslår därför
            en reform av fastighetsbeskattningen i form av att skatteintäkterna
            från industri- och energifastigheter i stället för att gå in till
            staten till­faller den region i vilken fastigheten är belägen.
            Fastighetsskattesatserna på industri- och energifastigheter ska
            dock fortsättningsvis bestämmas om på nationell nivå så att en
            harmoniserad nivå gäller över hela landet och därmed inte skapar
            snedvridande skatte­effekter för samhällsekonomin.
          </p>
          <p xml:id="i-2U4pKiPmYxVkDCi3rtJBqK">
            Förslaget förväntas ge regionsektorn, inte minst de mer glesbefolkade
            regionerna, bättre förutsättningar att kunna hantera den rådande
            ekonomiska situationen och dess möjlighet att ge likvärdiga förutsättningar
            oavsett i vilken del av landet man bor.
          </p>
          <head type="h3" xml:id="i-6KDD13RimmqVmUfj6pGPAu">
            13. Fastighetsskatt på vindkraft
          </head>
          <p xml:id="i-Twk7D5xMarpFV6xyCxMYqK">
            Vindkraft har en viktig del i energimixen. För fastigheter där
            vindkraftverk står gäller en reducerad fastighetsskatt jämfört
            med vanliga industrienheter. Sverige behöver en neutral och rättvis
            industri- och energibeskattning för att skapa en stabil marknad.
            Sverige har valt fel väg i fråga om att bygga ut antalet vindkraftverk
            eftersom att de inte ger stabil energi dygnets alla timmar. Kärnkraft
            och vattenkraft tenderar i stället att vara de stabila energikällorna
            men de har missgynnats av skattepolitiken.
          </p>
          <p xml:id="i-HA5U6EyuwpqfLmRudmJjhw">
            Därför behöver den särskilt sänkta fastighetsskatten på vindkraftverk
            återställas till en nivå som harmonierar med de övriga energislagen.
          </p>
        </div>
        <div type="motSignatures">
          <list>
            <item xml:id="i-XTF5nnazTWhGKpjEST2D7J" who="i-AbswNU1skgfjJi4ZnN7HgY">
              Per Söderlund (SD)
            </item>
            <item xml:id="i-2V31nx2E4XAu5c7MftTKkC" who="i-2YMXTmw5qRAptNNy3BUrrF">
              Eric Westroth (SD)
            </item>
            <item xml:id="i-TNqZWWrcSLtpbBSkBu7Tqo" who="i-45Ku79yUMEXGE2zwpUReMK">
              David Lång (SD)
            </item>
            <item xml:id="i-FpxEkqv6WcqUE9XAPLnGZH" who="i-DyRx69amzrrY88Jd1Ln7EC">
              Bo Broman (SD)
            </item>
            <item xml:id="i-YQbPvMm9tt4AiD4DkVu1kF" who="i-4ErtPGE2JCcmxTTRSCmQh8">
              Erik Hellsborn (SD)
            </item>
          </list>
        </div>
      </div>
    </body>
  </text>
</TEI>
