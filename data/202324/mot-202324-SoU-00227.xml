<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00227">
  <teiHeader>
    <fileDesc>
      <titleStmt>
        <title>En trygg äldreomsorg för jämlikhet</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:227 av Karin Rågsjö m.fl. (V)</title>
          <idno type="rdwebb">HB02227</idno>
          <rs type="number">227</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02227/text</ref>
          <ref type="dokument_url_html">https://data.riksdagen.se/dokument/HB02227</ref>
          <ref type="dokumentstatus_url_xml">https://data.riksdagen.se/dokumentstatus/HB02227</ref>
          <ref type="pdf">https://data.riksdagen.se/fil/C958F1A0-3144-4159-A1DE-7BADE0F89512</ref>
          <ref type="docx">https://data.riksdagen.se/fil/AA0E4DE3-0FB9-44E3-BD04-9F3D769F5EB8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BNzKwWa5kfXDNKnJK2Fgxu" type="signed"/>
        <correspContext corresp="i-BNzKwWa5kfXDNKnJK2Fgxu">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-9kBj2SDtwdCamhyQrZY8cx">
          <date when="2023-09-28"/>
          <time when="13:49:05"/>
        </correspAction>
        <correspAction type="reviewed" xml:id="i-DQGtUsi8kRWtmrGZvxLTEz">
          <date when="2023-09-28"/>
          <time when="14:59:00"/>
        </correspAction>
        <correspAction type="referred" xml:id="i-4bSZyTMgF2s3ERDg1m5eAd">
          <date when="2023-10-17"/>
        </correspAction>
        <correspAction type="assigned" xml:id="i-YXR8bJarDQjeUAUbJ8sUcX">
          <date when="2024-04-17"/>
          <time when="16:12:55"/>
        </correspAction>
        <correspContext corresp="i-YXR8bJarDQjeUAUbJ8sUcX">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-LtuujqNNnw9eM3RowLye9H"/>
        <correspContext corresp="i-LtuujqNNnw9eM3RowLye9H">
          <ref type="uppgift">2023/24:SoU20</ref>
          <ref type="ref_dok_id">HB01SoU20</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU20</ref>
          <ref type="ref_dok_titel">Äldreomsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:227 av Karin Rågsjö m.fl. (V) En trygg äldreomsorg för jämlikhet</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-RFTiSc48UvuvVBMVPaXCo">
          <head>
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Kompetensförsörjning
            </item>
            <item style="indent-level: 2">
              4.1 Äldreomsorgslyftet
            </item>
            <item style="indent-level: 2">
              4.2 Nationella bemanningsriktlinjer
            </item>
            <item style="indent-level: 2">
              4.3 Särskild kompetens och utbildning
            </item>
            <item style="indent-level: 1">
              5 Rätt till särskilt boende
            </item>
            <item style="indent-level: 1">
              6 Äldreomsorgen efter pandemin
            </item>
          </list>
        </div>
        <div type="motProposal" subtype="förslag">
          <head xml:id="i-RpgQDD5htQimbqYVo9xNB3">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-SvAwfs2FF2SjDJhdZuisb3">
              Riksdagen ställer sig bakom det som anförs i motionen om att
              nationella bemanningsriktlinjer inom äldreomsorgen kring personaltäthet,
              utbildning med heltid som norm och avskaffad allmän visstidsanställning
              bör införas och tillkännager detta för regeringen.
            </item>
            <item sortKey="Yrkande 2" xml:id="i-RWfMUgENnPyjyS6iAfnScp">
              Riksdagen ställer sig bakom det som anförs i motionen om att
              regeringen bör vidta åtgärder för att stärka den medicinska kompetensen
              genom krav på specialistutbildning i geriatrik, eller annan jämförbar
              kompetens, för de läkare som arbetar inom äldreomsorgen, och detta
              tillkännager riksdagen för regeringen.
            </item>
            <item sortKey="Yrkande 3" xml:id="i-DDih5KYFc6pP5g9WizpRRD">
              Riksdagen ställer sig bakom det som anförs i motionen om att
              regeringen bör vidta åtgärder för att säkerställa att det på varje
              äldreboende ska finnas en fast och namngiven läkarkontakt knuten
              till verksamheten samt en sjuksköterska på varje särskilt boende
              dygnet runt under veckans alla dagar och tillkännager detta för
              regeringen.
            </item>
            <item sortKey="Yrkande 4" xml:id="i-Q6ZJ9ba6wcnEUFu5kKGLd7">
              Riksdagen ställer sig bakom det som anförs i motionen om att
              regeringen bör vidta åtgärder för att säkerställa att äldreomsorgen
              anställer s.k. timavlönade med yrkesutbildning inom vård och omsorg
              eller under utbildning, utöver de permanenta arbetskraftsbehoven,
              och tillkännager detta för regeringen.
            </item>
            <item sortKey="Yrkande 5" xml:id="i-QrpHdUTUsxLL64LyDv75Fv">
              Riksdagen ställer sig bakom det som anförs i motionen om att
              regeringen bör vidta åtgärder för att säkerställa att alla över
              85 år erbjuds insatsen särskilt boende, och detta tillkännager
              riksdagen för regeringen.
            </item>
            <item sortKey="Yrkande 6" xml:id="i-8PfEZXeRYFVRxiUwpvMt8Y">
              Riksdagen ställer sig bakom det som anförs i motionen om att
              regeringen bör återkomma till riksdagen med en skrivelse om hur
              äldreomsorgen har utvecklats efter pandemin samt redogöra för
              identifierade behov och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WMfnuf8JuWsTHLyVCkU5fq">
            3 Inledning
          </head>
          <p xml:id="i-9khSuoDAgpBCjGTYaug2Jp">
            Vänsterpartiet har under lång tid påpekat risken med nedmontering
            och fragmentisering av den svenska välfärden. Tyvärr har vi kunnat
            konstatera genom konsekvenserna av coronapandemin att det tydligt
            har lett till stora brister särskilt inom äldreomsorgen. Besparingar
            och privatiseringar har bidragit till en kraftigt underdimensionerad
            vård och omsorg. Privatiseringarna har också resulterat i många
            timvikarier, lägre bemanning, hög personalomsättning och sämre
            löner.
            <ref target="i-V5Qj6gGeN7CaGnM5yG26iJ">
              [1]
            </ref>
            Situationen inom äldreomsorgen har genom detta även påmint oss
            om den ojämlikhet och ojämställdhet som råder.
          </p>
          <p xml:id="i-6kQ14CBXe3SBpiZ6CTi4Av">
            Vänsterpartiet har lyft frågan om dessa och andra redan tidigare
            konstaterade brister inom äldreomsorgen samt behov av ökad bemanning
            och kompetens vid upprepade tillfällen genom åren. Givet att antalet
            personer över 80 år kommer att öka kraftigt är det av vikt att
            vidta åtgärder nu för att ha en beredskap för kommande behov av
            såväl medicinsk kompetens som tillräckligt antal anställda. Utan
            en utbyggd äldreomsorg faller det på anhörigas lott att ta ett
            ökat ansvar och det är ett faktum att kvinnor är överrepresenterade
            både bland personal och bland dem som tar ett stort ansvar för
            äldre familjemedlemmar. En utbyggd och välfungerande äldreomsorg
            är därför en förut­sättning för ett jämställt samhälle.
          </p>
          <p xml:id="i-VyxJV1Wsj33NoN1SmMGZdE">
            Det måste gå att lita på äldreomsorgen, både för dem som behöver
            stöd, vård och omsorg och deras anhöriga, men även för personal
            som behöver goda arbetsför­hållanden.
          </p>
          <head type="h1" xml:id="i-8rBWND6ywZ6kAyC5eLMR3T">
            4 Kompetensförsörjning
          </head>
          <p xml:id="i-BHqnJw2THqZUx6Kyhzs5rt">
            Behovet av att säkerställa att det finns tillräckligt med personal
            inom äldreomsorgen har varit akut under lång tid. I dag är behovet
            troligtvis mer skriande än någonsin. Bemanning och kompetens är
            en förutsättning för att det ska vara möjligt att upprätthålla
            en hög kvalitet och därmed den rätt till vård och omsorg som vi
            alla har. För att få en jämlik äldreomsorg behöver kommunerna
            tillföras tillräckliga resurser och arbetsvillkoren för äldreomsorgens
            personal förbättras.
          </p>
          <p xml:id="i-P3N4hcCcQ3vPHAnkJ1iZUd">
            Den stora privatiseringsvågen inom vård och omsorg har medfört
            försämringar i vårdkvaliteten och new public management har medfört
            att marknadspriser satts på äldre och sjuka människor. Vänsterpartiet
            menar att det inte går att tillämpa idéer om varuproduktion inom
            äldreomsorg. Att i alla skeden alltid försöka minska kostnader
            och skapa ekonomisk effektivitet leder ofrånkomligen till nedskärningar
            och brister, samtidigt som det dränerar omsorgen på mänsklig värdighet.
            Äldre måste ses som individer med egna behov, inte som enheter
            i en redan underfinansierad välfärd som ska generera ett ekonomiskt
            överskott till aktieägarna i privata företag. Livskvalitet kostar
            och tar tid. Det finns således behov av att både anställa mer
            personal och ge ökade möjligheter till kompetensutveckling och
            karriärvägar, samtidigt som bemanningen måste planeras utifrån
            de stora pensionsavgångar som är att vänta. Det är viktigt att
            det finns en tydlighet kring bemanning och utbildning inom hela
            landet i syfte att Sverige ska ha en jämlik äldreomsorg och det
            är oerhört viktigt att ha prognoser för framtiden.
          </p>
          <head type="h2" xml:id="i-HBup4VW2pnE5CEjJUJPwq">
            4.1 Äldreomsorgslyftet
          </head>
          <p xml:id="i-7cUXYd1f7chWdfN4Sdabz1">
            Sedan 2020 har äldreomsorgslyftet pågått. Det är en statlig satsning
            som innebär att anställda inom äldreomsorgen kan vidareutbilda
            sig till vårdbiträde, undersköterska eller specialistundersköterska
            på betald arbetstid. Satsningen finansieras av staten och betalas
            ut av Socialstyrelsen i form av ett statsbidrag för den anställdes
            lönekostnader under tiden de är i utbildning. Kommunal och Sveriges
            Kommuner och Regioner (SKR) har en överenskommelse om äldreomsorgslyftet
            som innebär att de som deltar i satsningen ska erbjudas en tillsvidareanställning
            på heltid.
            <ref target="i-QTqGsnGN5AgbSEF3BkyqpK">
              [2]
            </ref>
          </p>
          <p xml:id="i-3fR692fLy67C8AHebhCwod">
            Utöver att utbilda vårdbiträden och undersköterskor kan äldreomsorgslyftet
            användas för att anställda ska kunna gå en utbildning i svenska
            på betald arbetstid. Denna funktion behöver användas i större
            utsträckning. Alla ska kunna prata, läsa, skriva och förstå svenska
            på arbetsplatsen. Arbetsgivarna behöver ännu bättre utnyttja möjligheten
            som äldreomsorgslyftet ger att höja den språkliga kompetensen
            i äldre­omsorgen. Det är en träffsäker åtgärd, till skillnad från
            regeringens avsikt att införa språkkrav för personal inom äldreomsorgen
            som snarare riskerar att leda till exkludering, arbetslöshet,
            underbemanning och därmed sämre omsorg för äldre.
          </p>
          <p xml:id="i-81dDtnKAM8QVjivuejX4DL">
            För att hantera äldreomsorgens nuvarande och framtida behov,
            med allt fler äldre med komplexa vårdbehov och en tilltagande
            brist på yrkesutbildade, krävs rätt bemanning. Därför måste bemanningen
            höjas och alla som arbetar inom äldreomsorgen ska vara yrkesutbildade
            vårdbiträden, undersköterskor eller under pågående utbildning.
            Äldreomsorgslyftet är en viktig byggsten för att detta ska bli
            verklighet.
          </p>
          <p xml:id="i-WM4Q6oVEzkR2eupzcwRYaq">
            Regeringen har aviserat att förlänga äldreomsorgslyftet under
            tre år. Vänsterpartiet välkomnar det och kommer bevaka att satsningen
            ligger fast kommande år. Lång­siktigheten är viktig för att verksamheterna
            i kommunerna ska kunna planeras och för att de pengar som avsätts
            inom äldreomsorgslyftet faktiskt kan användas runt om i landet
            där de behövs.
          </p>
          <head type="h2" xml:id="i-7WWKRMwbFSrHstvkF5evxZ">
            4.2 Nationella bemanningsriktlinjer
          </head>
          <p xml:id="i-8zkW44qWJRcyGoCWPc9maZ">
            Äldreomsorgens underbemanning, som inneburit att färre anställda
            kan delta i utbild­ningsinsatser genom äldreomsorgslyftet, är
            ett problem som inte enbart kan lösas inom ramen för själva statsbidraget.
            Grundbemanningen måste vara tillräcklig för att kunna ge en vård
            och omsorg av god kvalitet, samtidigt som arbetstagarna har tid
            till yrkes­utveckling och att fortbilda sig på arbetstid. Att
            medarbetarna har möjligheter till kontinuerlig yrkesutveckling
            är en del i att skapa attraktiva jobb, vilket behövs för att trygga
            en långsiktigt hållbar kompetensförsörjning. I dag saknas bindande
            regler för rätt utbildningsnivå i äldreomsorgen.
          </p>
          <p xml:id="i-SGmzV37ndfSAnazNesZZVh">
            Kommunal har listat förslag på nationella bemanningsriktlinjer
            som innefattar krav på 1) ett lägsta antal heltidsanställda per
            äldre, 2) att 90 procent av personalen ska vara tillsvidareanställd,
            3) att heltidsarbete ska vara norm och 4) att 100 procent av personalen
            ska vara yrkesutbildad inom vård och omsorg eller under utbildning.
            Utbildat vårdbiträde ska vara lägsta utbildningsnivå i äldreomsorgen,
            oavsett insats.
            <ref target="i-Sbq49fpUHfen2qUwUHbQJ1">
              [3]
            </ref>
          </p>
          <p xml:id="i-8Syd7ssyZS16zNCTwE3pfx">
            Vänsterpartiet menar att sådana nationella bemanningsriktlinjer
            är nödvändiga för att stärka äldreomsorgens kvalitet och öka jämlikheten
            mellan Sveriges alla kommuner. De omfattande kvalitetsbrister
            som har framkommit under det senaste decenniet leder till krav
            på skarpare skrivningar i föreskrifter. Även Coronakommissionen
            uppmanade Sveriges riksdag och regering att se över vad som är
            en tillräcklig bemanning på särskilda boenden och i hemtjänsten,
            inte minst vad gäller vård och behandling av demenssjuka.
            <ref target="i-Bh8zioXkVMmuTyYVX4nbEn">
              [4]
            </ref>
          </p>
          <p xml:id="i-DRazJeGfSSHV2Ja1Uvb8CM">
            Nationella bemanningsriktlinjer inom äldreomsorgen kring personaltäthet
            och utbildning med heltid som norm och avskaffad allmän visstidsanställning
            bör införas. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-2ngnUsStWK9w1oBk8sNmqJ">
            4.3 Särskild kompetens och utbildning
          </head>
          <p xml:id="i-SJrYL3LtkyDa7fejMAiZqC">
            Bristen på geriatriker, geriatrisk kompetens och medicinsk ledning
            i många kommuner har lett till oförsvarliga brister. Kunskaper
            och vårdinsatser behöver kraftigt förstärkas inom det geriatriska
            området och inom de delar av primärvården som har ansvar för äldre
            personer inom kommunal omsorg. Kommunerna saknar ofta läkare i
            sin organisa­tion och avtal om läkartillgång med regionerna är
            otillräckliga. Den geriatriska kompetensen behöver öka. Coronapandemin
            har, som vi om och om igen konstaterat, synliggjort detta i många
            kommuner. Trygghet uppnås med stark kontinuitet där de äldre och
            personalen känner varandra väl. Den medicinska kompetensen måste
            vara hög, inte minst kring demens och övrig geriatrik, och vara
            kopplad till regionernas sjukvård. I takt med att vi lever allt
            längre ökar behoven av stöd och omsorg, men även av sjukvård.
            Organiseringen av vård och omsorg måste utgå från denna verklighet.
            De äldre multisjuka behöver en sammanhållen vård och omsorg med
            hög medicinsk kompetens. De flesta äldre personer som bor i särskilda
            boenden och som har hem­sjukvård har en omfattande och komplicerad
            sjukdomsbild. Utvecklingen med att fler blir allt äldre och att
            vårdbehoven bland de äldre därmed också ökar har dock inte åtföljts
            av utveckling av och tillgång till adekvat medicinsk kompetens.
          </p>
          <p xml:id="i-EpuJTAqQu1nNS4AMLsTtKR">
            Regeringen bör vidta åtgärder för att stärka den medicinska kompetensen
            genom krav på specialistutbildning i geriatrik, eller annan jämförbar
            kompetens, för de läkare som arbetar inom äldreomsorgen. Detta
            bör riksdagen ställa sig bakom och ge reger­ingen till känna.
          </p>
          <p xml:id="i-2wX2x6C28KuZVe3csEBBV7">
            Den kommunala vården och omsorgen omfattar allt fler äldre med
            komplexa vård‑ och omsorgsbehov. Patienter skrivs ut snabbare
            än tidigare från sjukhus tillsammans med att de tekniska möjligheterna
            att ge vård och omsorg i hemmet har ökat. Även om det för med
            sig vissa fördelar, har det också lett till att det krävs allt
            större hjälpbehov för att bli beviljad insatser från kommunerna.
            Sammantaget har äldre personer som får vård och omsorg från kommunerna
            i dag omfattande nedsättningar i sitt funktionstillstånd och oftast
            flera långvariga sjukdomar.
          </p>
          <p xml:id="i-6dUbVNh9psc8d8vPuoRhTN">
            Att äldre multisjuka därför ska omfattas av en gemensam vård-
            och omsorgs­organisation är centralt för en trygg äldreomsorg.
            Äldreomsorg handlar inte enbart om omsorg, utan ofta handlar det
            även om krävande äldresjukvård. För att en kommun ska kunna axla
            sitt ansvar som rör äldresjukvården så behöver den medicinska
            kompetensen inom den kommunala verksamheten stärkas. Trygghet
            uppnås också med en kontinuitet där de äldre och personalen känner
            varandra väl. Den medicinska kompetensen måste vara hög inte minst
            kring demens och övrig geriatrik och kopplad till regionernas
            sjuk­vård. Den fragmentiserade vården med otaliga privata vårdinstanser,
            såsom privata vårdcentraler, har däremot i vissa fall inneburit
            orimliga och nästintill omöjliga krav på personalen att hålla
            samman vården och omsorgen för äldre. Centralt är att det ska
            finnas en sammanhållen vård- och omsorgskedja. Därför bör varje
            äldreboende ha en fast och namngiven läkarkontakt knuten till
            verksamheten. I syfte att säkerställa behovet av medicinsk kompetens
            för de boende samt för att tillgodose personalens behov av en
            god arbetsmiljö med tillgång till nära arbetsledning bör äldreboenden
            även bemannas med ansvarig sjuksköterska dygnet runt.
          </p>
          <p xml:id="i-Bfs6n25HPBKpJ7QB2cSYMj">
            Regeringen bör vidta åtgärder för att säkerställa att det på
            varje äldreboende ska finnas en fast och namngiven läkarkontakt
            knuten till verksamheten samt en sjuk­sköterska på varje särskilt
            boende dygnet runt under veckans alla dagar. Detta bör riksdagen
            ställa sig bakom och ge regeringen till känna.
          </p>
          <p xml:id="i-Aa5P7nwuLBoziWufrWNLgM">
            S.k. timavlönad anställning inom äldreomsorgen är en utsatt anställningsform
            som ger lägre lön och sämre arbetsvillkor. Det skapar stress och
            oro för försörjningen hos arbetstagaren. Huvudregeln på arbetsmarknaden
            är tillsvidareanställning, men trots det har det blivit allt vanligare
            med timavlönad anställning. Vissa arbetsgivare sätter i system
            att använda tidsbegränsade anställningar så länge det bara går
            för att slippa ge medarbetarna tillsvidareanställningar. Vänsterpartiet
            vänder sig kraftigt emot detta och framhärdar i stället att heltid
            ska utgöra normen inom de permanenta arbetskrafts­behoven. Läs
            mer om vår syn på olika anställningsformer i motionen En arbetsrätt
            för starka och trygga löntagare (2023/24:647).
          </p>
          <p xml:id="i-QHEijqX2coSVqdpKF8eFXM">
            För att kunna säkerställa bemanning vid särskilda situationer
            eller specifika tider på året kan samtidigt timavlönade komma
            att behövas. Vid sådana tillfällen bör anställda inneha yrkesutbildning
            inom vård och omsorg eller vara under utbildning. Det bör även
            vara bortom tvivel att anställningen inte behövs för att ersätta
            permanenta arbets­kravsbehov. Snarare ska timavlönad anställning
            endast tillämpas vid särskilda situationer eller specifika tider
            på året, helt utanför de permanenta arbetskraftsbehoven.
          </p>
          <p xml:id="i-D7UXNjb7VBKLCV3PtsXu5S">
            Regeringen bör vidta åtgärder för att säkerställa, när det är
            bortom tvivel att anställningen inte behövs för att ersätta permanenta
            arbetskravsbehov, att äldre­omsorgen anställer timavlönade med
            yrkesutbildning inom vård och omsorg eller under utbildning. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-2EdEGK72fd75rDhgV6xPKz">
            5 Rätt till särskilt boende
          </head>
          <p xml:id="i-UvD2rFvKM9jE3pGATH4a7v">
            Frågan om en äldreomsorg med insatser och tryggt boende i syfte
            att tillgodose äldres behov av, och rätt till, särskilt boende
            är både en jämlikhets- och jämställdhetsfråga som Vänsterpartiet
            lyft tidigare. Det är även frågan om att det är flest kvinnor
            som vårdar anhöriga och att det därför finns behov av stöd och
            avlastning. Grundläggande är att samhället faktiskt tar sitt ansvar.
            Sedan början av 2000-talet har en omfördelning skett från särskilda
            boenden till insatser i de egna hemmen. Antalet personer som bor
            i särskilt boende har därför minskat och kommunerna har i stället
            satsat på att fler ska bo hemma med hemtjänst. Statistik från
            Socialstyrelsen visar att 108 000 personer bodde på ett särskilt
            boende 2020 medan antalet som beviljats samma insats 2021 var
            drygt 104 500 personer. Att fler ska bo kvar hemma längre är ett
            sätt för kommunerna att hålla nere kostnadsökningarna och Vänsterpartiet
            anser att den utvecklingen är negativ då den går ut över de äldres
            behov samt begränsar deras möjligheter till inflytande och val­frihet.
            Äldre ska kunna bo hemma så länge de själva vill, men när behovet
            av stöd ökar och de vill flytta måste det finnas möjlighet till
            det.
          </p>
          <p xml:id="i-6e48FvMLiS3PyC8NxyNLjr">
            I förhållande till behov och återstående livslängd får äldre
            personer vänta relativt länge på att flytta till ett särskilt
            boende för äldre. 2022 var väntetiden till särskilt boende efter
            biståndsbeslut 53 dagar, vilket var 9 dagar längre än föregående
            år. Totalt 83 kommuner bedömde att de har ett underskott på särskilda
            boendeformer för äldre samtidigt som 200 kommuner minskade sin
            budget generellt till äldreomsorg 2022. På sikt väntas behovet
            av särskilt boende öka kraftigt, bl.a. eftersom Sveriges befolkning
            blir allt äldre. Andelen personer som flyttar in på särskilt boende
            ökar med stigande ålder, och är högst bland personer 80 år och
            äldre.
            <ref target="i-XBzzTMffrAnEcevDcbn49M">
              [5]
            </ref>
            Samtidigt visar statistik från Ekot vid Sveriges Radio att 1
            000 personer fick avslag på att få flytta till ett vård- och om­sorgsboende
            för äldre enbart under första halvåret 2021.
            <ref target="i-X2ckFyNMVkpFVAB2i1QM2D">
              [6]
            </ref>
            Bland dem fanns äldre som är sjuka och känner sig ensamma. Även
            genom en uppmärksammad artikel i Aftonbladet från januari 2022
            framgår att tusentals äldre får avslag när de söker plats på ett
            äldre­boende.
            <ref target="i-42PvgwyBX1S1oDvSE4wGA6">
              [7]
            </ref>
            Äldre och deras anhöriga beskriver hur de upplever kampen för
            att få komma in i tryggheten efter att ha fått avslag på sina
            ansökningar både av kommunen och av förvaltningsrätten med motiveringen
            att deras behov kan tillgodoses med insatser i det egna hemmet
            som kan ge s.k. skälig levnadsnivå, som anges i lagen. Flera äldre
            beskriver den otrygghet det innebär att ha hjälp hemma av många
            olika människor. För en del är anhöriga till stor hjälp men samtidigt
            bidrar det ofta till en känsla av skuld hos den äldre. Detta gäller
            ofta människor som är mellan 80 och 90 år som även kan ha en demenssjukdom.
            Många anhöriga vittnar också om en evig kamp mot myndigheterna.
            Det är en utveckling som oroar Vänsterpartiet djupt. Alla äldre
            har rätt till ett tryggt hem på sina egna villkor. Det gemensamma
            får aldrig lägga över ansvaret på anhöriga, som oftast är kvinnor,
            genom att neka insatser till äldre. Anhöriga kommer säkerligen
            fortsatt ge stöd till äldre, men det är samhället som bär ansvaret.
          </p>
          <p xml:id="i-NtwUwsvPySGDSGmiZw6YBp">
            I och med att behovet av särskilt boende ökar med åldern anser
            Vänsterpartiet att alla över 85 år bör erbjudas insatsen. Det
            är viktigt både för att bemöta äldre med komplexa vård- och omsorgsbehov
            och för att minska ensamheten bland äldre, det senare en allt
            viktigare uppgift med beaktande av att upplevelse av ensamhet
            och oro är en stor hälsorisk. Samtidigt ska insatser alltid utgå
            från individens egen vilja. Äldre som vill och kan bo kvar hemma
            ska också kunna göra det, genom att i stället erbjudas likvärdiga
            insatser i hemmet.
          </p>
          <p xml:id="i-AYpSpWcgHvBDkZhfFjTUsp">
            Regeringen bör vidta åtgärder för att säkerställa att alla över
            85 år erbjuds insatsen särskilt boende. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-4f6ytozEtaY6wBcmwgBrsD">
            6 Äldreomsorgen efter pandemin
          </head>
          <p xml:id="i-YSwREXgxfZ4NZcfioKhe56">
            I en rad nya rapporter som granskat coronapandemins påverkan
            på äldreomsorgen konstateras att låg bemanning och en hög andel
            tidsbegränsade anställningar utgjorde ett problem för samtliga
            äldreboenden under pandemin.
            <ref target="i-7FPTr8QvwbZuwpteAe35NZ">
              [8]
            </ref>
            Privatiseringarna inom äldre­omsorgen har resulterat i fler timvikarier,
            lägre bemanning, och högre personal­omsättning.
            <ref target="i-QKPXucS778QxppTUUjM8dT">
              [9]
            </ref>
            Samtidigt konstateras det ändå att förödande lite har förändrats
            efter pandemin trots det akuta behovet av strukturell förändring.
          </p>
          <p xml:id="i-AAHouTg1WH28rdaqzXN2Mv">
            Larmen från personalen själv talar sitt tydliga språk. I en undersökning
            från Kommunal säger en majoritet av anställda att de inte vill
            vara kvar inom yrket om tre år p.g.a. att de upplever att arbetet
            är för fysiskt och psykiskt påfrestande.
            <ref target="i-V8ivqnRGUgoqFZak8sG2Mz">
              [10]
            </ref>
            Det går att förstå i ljuset av ny statistik från SKR som visar
            att omkring en femtedel av de anställda inom äldreomsorgen har
            en timavlönad anställning – trots bl.a. Coronakommissionens kritik
            mot anställningsformen.
          </p>
          <p xml:id="i-XJ9X9Eb2mSomyDrUXc5LtL">
            Vänsterpartiet menar att regeringen har visat chockerande passivitet
            när den har avstått från att förbättra äldreomsorgen efter de
            fatala brister som blottlades under pandemin. Knappt någon av
            de observationer, påpekanden eller förslag i Corona­kommissionens
            drygt 300 sidor långa rapport om äldreomsorgen under pandemin
            har lett till åtgärder från regeringen. Det innebär att äldreomsorgen
            befinner sig i ett minst lika utsatt tillstånd som innan pandemin,
            och är därför även lika exponerad för nya kriser. Vänsterpartiet
            menar att en bättre äldreomsorg är möjlig, till förmån för alla
            äldre och all personal som ger vård och omsorg.
          </p>
          <p xml:id="i-Y8RBpAhvjtyo9Wwh1fB8nW">
            Regeringen bör återkomma till riksdagen med en skrivelse om hur
            äldreomsorgen har utvecklats efter pandemin samt redogöra för
            identifierade behov. Detta bör riks­dagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-8saWEkm7xvteYqRUeAE6dD">
              Karin Rågsjö (V)
            </item>
            <item xml:id="i-MZr8JiYmU6F6bFqxtZQGef">
              Ida Gabrielsson (V)
            </item>
            <item xml:id="i-Ub6UyYLJgdxYwSfHnLZdhD">
              Malcolm Momodou Jallow (V)
            </item>
            <item xml:id="i-PQWzHakCia6YTQwWTp9kmz">
              Maj Karlsson (V)
            </item>
            <item xml:id="i-9a9a4wk6fbuPLzhrqp6o5L">
              Isabell Mixter (V)
            </item>
            <item xml:id="i-MiFc8zLARtYCRmqzznLmd6">
              Daniel Riazat (V)
            </item>
            <item xml:id="i-ErrCRziGJFupjByZaZEXHE">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-V5Qj6gGeN7CaGnM5yG26iJ">
              [1] Kommunal (2021) Så mycket bättre? – En jämförelse av anställningsvillkor
              och löner i privat och kommunalt driven äldreomsorg.
            </note>
            <note xml:id="i-QTqGsnGN5AgbSEF3BkyqpK">
              [2] Kommunal (2022) Äldreomsorgslyftet – en viktig pusselbit
              för rätt bemanning i äldreomsorgen.
            </note>
            <note xml:id="i-Sbq49fpUHfen2qUwUHbQJ1">
              [3] Kommunal (2021) Rätt bemanning – en rapport om kvalitet och
              bemanning i äldreomsorgen.
            </note>
            <note xml:id="i-Bh8zioXkVMmuTyYVX4nbEn">
              [4] SOU 2020:80 Äldreomsorgen under pandemin.
            </note>
            <note xml:id="i-XBzzTMffrAnEcevDcbn49M">
              [5] Socialstyrelsen (2023) Vård och omsorg för äldre – Lägesrapport
              2023.
            </note>
            <note xml:id="i-X2ckFyNMVkpFVAB2i1QM2D">
              [6] https://sverigesradio.se/artikel/aldre-ensamma-tvingas-bo-kvar-hemma.
            </note>
            <note xml:id="i-42PvgwyBX1S1oDvSE4wGA6">
              [7] https://www.aftonbladet.se/nyheter/a/9KXnpW/unik-granskning-avslojar-klyftan-skrammande.
            </note>
            <note xml:id="i-7FPTr8QvwbZuwpteAe35NZ">
              [8] Erlandsson, S. Ulmanen, P. och Wittzell, S. (2023) Covid-19
              på äldreboenden – personalens erfarenheter. SNS förlag.
            </note>
            <note xml:id="i-QKPXucS778QxppTUUjM8dT">
              [9] Pelling, L. (2023) Post-pandemic Hopes and Disappointments.
              FES Nordic Countries.
            </note>
            <note xml:id="i-V8ivqnRGUgoqFZak8sG2Mz">
              [10] Kommunal (2023) Personal som lämnar – en rapport om personalflykt
              i äldreomsorgen.
            </note>
          </noteGrp>
        </div>
      </div>
    </body>
  </text>
</TEI>
