<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02784">
  <teiHeader>
    <fileDesc>
      <titleStmt>
        <title>med anledning av skr. 2023/24:39 Riksrevisionens rapport om det nationella smittskyddet</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2784 av Karin Rågsjö m.fl. (V)</title>
          <idno type="rdwebb">HB022784</idno>
          <rs type="number">2784</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022784/text</ref>
          <ref type="dokument_url_html">https://data.riksdagen.se/dokument/HB022784</ref>
          <ref type="dokumentstatus_url_xml">https://data.riksdagen.se/dokumentstatus/HB022784</ref>
          <ref type="pdf">https://data.riksdagen.se/fil/A87A641C-F0C0-4A80-AC0C-F9CC15DE8B67</ref>
          <ref type="docx">https://data.riksdagen.se/fil/6AA1D1DB-7580-4C0E-B174-FD14A3662B9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-NtUA2mo5KGe2qWQMiRswPY"/>
        <correspContext corresp="i-NtUA2mo5KGe2qWQMiRswPY">
          <ref>Skrivelse 2023/24:39</ref>
        </correspContext>
        <correspAction xml:id="i-6zvc3nD1Ud5kpgsGjicjJt" type="signed"/>
        <correspContext corresp="i-6zvc3nD1Ud5kpgsGjicjJt">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-3DjwYyoPyTT8mWxSxUWLLB">
          <date when="2023-12-05"/>
          <time when="11:25:21"/>
        </correspAction>
        <correspAction type="dismissed" xml:id="i-NbaRi9MMGyhoiGodFnh9tj">
          <date when="2023-12-13"/>
        </correspAction>
        <correspAction type="reviewed" xml:id="i-XQiXmt1diNBvP1eemE3rNy">
          <date when="2023-12-13"/>
          <time when="15:46:52"/>
        </correspAction>
        <correspAction type="referred" xml:id="i-QEV5RkcFgU26SU2LVevKV4">
          <date when="2023-12-14"/>
        </correspAction>
        <correspAction type="assigned" xml:id="i-9Gd9miXeXohaQ1sFU59wJq">
          <date when="2023-12-15"/>
          <time when="12:47:17"/>
        </correspAction>
        <correspContext corresp="i-9Gd9miXeXohaQ1sFU59wJq">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2784 av Karin Rågsjö m.fl. (V) med anledning av skr. 2023/24:39 Riksrevisionens rapport om det nationella smittskyddet</div>
      </div>
      <div type="motBody">
        <div type="motProposal" subtype="förslag">
          <head xml:id="i-3mEan2b5EApzi65aK7dGTK">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-TkWHjoAoZXi48h3H5HSFLy">
              Riksdagen ställer sig bakom det som anförs i motionen om att
              regeringen bör ge en lämplig myndighet ett samlat ansvar för vårdhygienfrågor
              och tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-VwHqu2imVy3tnKm81SozFR">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag på Folkhälsomyndighetens och Socialstyrelsens rättsliga
              förutsättningar för insamling och hantering av vårddata för att
              åstadkomma ett mer effektivt smittskydd och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-JRFrBwqgPAoGwwSH2VBXUT">
            2 Inledning
          </head>
          <p xml:id="i-LkcBzBtuwsh3NDhPAbzeYo">
            Riksrevisionens rapport konstaterar att det nationella smittskyddet
            fungerar bra i ett normalläge men behöver stärkas för att öka
            förmågan att hantera framtida pandemier. Regeringen har inte gjort
            tillräckligt för att åtgärda brister i regelverk, otillräckliga
            system och data för nationell övervakning, och ett uppdelat ansvar
            för vårdhygien. För att förbättra smittskyddets effektivitet krävs
            därför flera förändringar. I skrivelsen menar regeringen att flera
            av de rekommendationer Riksrevisionen ger redan finns inkluderat
            i olika utredningar. Vänsterpartiet anser att de direktiv som
            regeringen tidigare gett till utredningarna är alltför otydliga,
            varför Riksrevisionen nu lagt fram rekommendationer som skulle
            förbättra det nationella smittskyddet. Det finns därför all anledning
            att regeringen tar Riksrevisionens rapport på betydligt större
            allvar.
          </p>
          <p xml:id="i-B2QoKe8u6b2FGKgdHDiXXv">
            Vänsterpartiet har innan, under och efter coronapandemin lyft
            bristerna i Sveriges beredskap mot pandemier. Trots att Sverige
            och resten av världen alltså genomgått en pandemi med en allmänfarlig
            och samhällsfarlig sjukdom har den svenska regeringen som bäst
            gjort knapphändiga förändringar i pandemiberedskapen. Smittskyddet
            behöver stärkas på flera plan för att öka förmågan att hantera
            framtida utbrott av smitta och smittspridning som kan få allvarliga
            konsekvenser för samhället. Sverige är inte tillräckligt rustat
            för att hantera en ny pandemi. Vänsterpartiet menar att det är
            hög tid att lägga en ny kurs för smittskyddet och beredskapen
            mot pandemier inom ramen för kraftiga förstärkningar till välfärden
            och till det gemensamma.
          </p>
          <head type="h1" xml:id="i-LiVg4ZiKNTnm1x3KPtCBZv">
            3 Vårdhygien
          </head>
          <p xml:id="i-668bqEW6p6uBeNLrkjuLCU">
            Vårdhygien är en grundläggande del i det förebyggande arbetet
            för att motverka smitta. I dag delas det nationella ansvaret mellan
            Socialstyrelsen och Folkhälsomyndigheten för vårdhygienfrågor,
            vilket leder till otydlig styrning. Ett samlat nationellt ansvar
            hade enligt Riksrevisionen främjat effektivitet i smittskyddsarbetet.
            Det bör därför återspeglas i den statliga styrningen av vårdhygien.
            Vänsterpartiet anser därför att ansvaret för vård­hygienfrågor
            samlas under en lämplig myndighet för att ett effektivt smittskyddsarbete
            ska kunna initieras vid en pandemi, i enlighet med Riksrevisionens
            rekommendation.
          </p>
          <p xml:id="i-7Z1RLJuWwL6tpNZn7M2qd9">
            Regeringen bör ge en lämplig myndighet ett samlat ansvar för
            vårdhygienfrågor. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-Qip9c4ceafXXP5mwSXmK3r">
            4 Insamling och hantering av vårddata
          </head>
          <p xml:id="i-3hVnpnWgfwe59A4vY1fS6p">
            Riksrevisionen bedömer att flera av de uppkomna bristerna i system
            och data under pandemin borde ha varit kända för Folkhälsomyndigheten
            som möjliga risker inför en hantering av större utbrott av smitta.
            De generella brister som finns i nationella vårddata sammanhänger
            med att regionerna har olika vårdinformationssystem, vilket påverkar
            den nationella uppföljningen och analysen. Riksrevisionen pekar
            därför på vikten av att Folkhälsomyndigheten och Socialstyrelsen
            har rättsliga förutsättningar för insamling och hantering av vårddata,
            för att åstadkomma ett mer effektivt smittskydd och en bättre
            beredskap inför framtida större utbrott. För att förbättra tillgången
            på hälsodata för nationell analys i ett krisläge har även Socialstyrelsen
            föreslagit att regeringen ser till att utreda dels hur nödvändiga
            uppgifter som i dag samlas in via nationella kvalitetsregister
            kan säkerställas, dels möjligheten att öka insamlingsfrekvensen
            av uppgifter till patient­registret.
          </p>
          <p xml:id="i-2yXiy4nh7hpvNvT1CPdDKL">
            Vänsterpartiet instämmer med Riksrevisionens granskning vad gäller
            insamling och hantering av vårddata. Nyttan med en snabb och säker
            datainsamling är särskilt stor i ett krisläge. Det måste dock
            finnas rättsliga förutsättningar för en sådan datainsamling för
            berörda myndigheter.
          </p>
          <p xml:id="i-GtGotLnx777WdCiqa3J8NH">
            Regeringen bör tillsätta en utredning med uppdrag att ta fram
            förslag på Folkhälso­myndighetens och Socialstyrelsens rättsliga
            förutsättningar för insamling och hantering av vårddata för att
            åstadkomma ett mer effektivt smittskydd. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-BzsoDBDCJHkeXGZYGqWdvx">
            5 Regionernas smittskydd och lagerhållning
          </head>
          <p xml:id="i-2CcDcVvQvtaCJFE5PU5cYA">
            Målet med samhällets smittskydd är att tillgodose befolkningens
            behov av skydd mot spridning av smittsamma sjukdomar. Ansvaret
            för smittskyddet delas mellan Folkhälso­myndigheten och regionerna.
            Det innebär att Folkhälsomyndigheten och de regionala smittskydden
            ska arbeta för ett effektivt smittskydd, men det stora antalet
            aktörer kan försvåra en effektiv hantering. Riksrevisionen rekommenderar
            därför regeringen att förtydliga regleringen av tillsynen av smittskyddet
            avseende de regionala smittskydden.
          </p>
          <p xml:id="i-6HHef1j6k2W6CSawsuYhhW">
            Under coronapandemin ledde bristen på regionernas smittskydd
            och lagerhållning till stora problem. Som exempel saknade Sveriges
            tre största regioner tillräckligt stora lager när pandemin bröt
            ut. Att köpa in skyddsutrustning och andra nödvändigheter först
            efter att en pandemi brutit ut är både dyrt och ineffektivt. För
            att stärka det regionala smitt­skyddet anser Vänsterpartiet att
            regionerna bör ha ett lagkrav att åtminstone inneha lager för
            pandemier för tre månaders förbrukning. Det skulle även förbättra
            vårdpersonalens arbetsmiljö och möjligheter att utföra smittskyddsarbete
            vid framtida pandemier.
          </p>
        </div>
        <div type="motSignatures">
          <list>
            <item xml:id="i-K687ESksDb4uEg6GfyXqLz" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-ApjMigAnxJkiFwifQHynTy" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-NAq2NDZdZuTQyg6coohGy" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-KT8wGWHT8ZatFjmRs6KCyC" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-9Avi5iPB6LAMdqnM8VQK4d" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-R7RfwdxwfuV1a6kMgJg27r" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
