<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01878">
  <teiHeader>
    <fileDesc>
      <titleStmt>
        <title>För en framtidssäkrad hållbar svensk järnväg</title>
        <author corresp="i-6EELQ8G6wLhYTcTKBKGQdF">av Daniel Helldén m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1878 av Daniel Helldén m.fl. (MP)</title>
          <idno type="rdwebb">HB021878</idno>
          <rs type="number">1878</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021878/text</ref>
          <ref type="dokument_url_html">https://data.riksdagen.se/dokument/HB021878</ref>
          <ref type="dokumentstatus_url_xml">https://data.riksdagen.se/dokumentstatus/HB021878</ref>
          <ref type="pdf">https://data.riksdagen.se/fil/706FB8E7-FBE2-4B66-96DE-27DA52124868</ref>
          <ref type="docx">https://data.riksdagen.se/fil/6956C134-79A8-48F6-9621-D5579B9828B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3KTrPcfPWPhpeT3r9haFYk" type="signed"/>
        <correspContext corresp="i-3KTrPcfPWPhpeT3r9haFYk">
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-XPu3ZHL3w9uUH4TKYHMmif"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-PQe8EhNJDXHurGqmN1U5hD"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction type="submitted" xml:id="i-FuZGNQCkS3DpBParq1537i">
          <date when="2023-10-04"/>
          <time when="18:22:07"/>
        </correspAction>
        <correspAction type="reviewed" xml:id="i-R2N4vPXoJJVbqNrpkTJoEp">
          <date when="2023-10-04"/>
          <time when="23:46:08"/>
        </correspAction>
        <correspAction type="referred" xml:id="i-7Graoi6mzJKw1xQ3abuYhJ">
          <date when="2023-10-17"/>
        </correspAction>
        <correspAction type="assigned" xml:id="i-RNgqwtcPof1pQjZepm62af">
          <date when="2024-03-26"/>
          <time when="14:30:03"/>
        </correspAction>
        <correspContext corresp="i-RNgqwtcPof1pQjZepm62af">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-4xQwG7reEMc6Vj8YLd4H6T"/>
        <correspContext corresp="i-4xQwG7reEMc6Vj8YLd4H6T">
          <ref type="uppgift">2023/24:NU4</ref>
          <ref type="ref_dok_id">HB01NU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU4</ref>
          <ref type="ref_dok_titel">2023 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3KJVCqx61rbRcQomm3LqwC"/>
        <correspContext corresp="i-3KJVCqx61rbRcQomm3LqwC">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WjzgkdCjGvc53SrNZNVnM8"/>
        <correspContext corresp="i-WjzgkdCjGvc53SrNZNVnM8">
          <ref type="uppgift">2023/24:TU6</ref>
          <ref type="ref_dok_id">HB01TU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU6</ref>
          <ref type="ref_dok_titel">Järnvägsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1878 av Daniel Helldén m.fl. (MP) För en framtidssäkrad hållbar svensk järnväg</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-A4pCd7Dsw7DLko1BX6X6er">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9bbA23K3goRH4ynVzgTL1g">
              Riksdagen ställer sig bakom det som anförs i motionen om att
              tillsätta en kriskommission för Sveriges järnvägar och tillkännager
              detta för regeringen.
            </item>
            <item sortKey="Yrkande 2" xml:id="i-9DXg5mfnLMSNPuq6PaKJ1v">
              Riksdagen ställer sig bakom det som anförs i motionen om att
              inrätta en parlamentarisk järnvägsberedning och tillkännager detta
              för regeringen.
            </item>
            <item sortKey="Yrkande 3" xml:id="i-J4qSDyK5wyUWTnLMR73n45">
              Riksdagen ställer sig bakom det som anförs i motionen om att
              Trafikverket bör återta delar av eller hela järnvägsunderhållet
              i egen regi och tillkännager detta för regeringen.
            </item>
            <item sortKey="Yrkande 4" xml:id="i-C6vh7N7wU5otq5gGuzG95z">
              Riksdagen ställer sig bakom det som anförs i motionen om att
              utreda ett uppdelande av Trafikverket i ett banverk och ett trafikverk
              och tillkännager detta för regeringen.
            </item>
            <item sortKey="Yrkande 5" xml:id="i-3CHdzQ3gj59PBGVYvBBrAN">
              Riksdagen ställer sig bakom det som anförs i motionen om att
              utreda att avbolagisera SJ och återta fjärrtrafik i ett statligt
              verk och tillkännager detta för regeringen.
            </item>
            <item sortKey="Yrkande 6" xml:id="i-A72spULLHbfRH6PETQcHVX">
              Riksdagen ställer sig bakom det som anförs i motionen om att
              inom Trafikverket driva järnvägsprojekt i bolagsform och tillkännager
              detta för regeringen.
            </item>
            <item sortKey="Yrkande 7" xml:id="i-krMj2qQrLD1PyKymaJBYE">
              Riksdagen ställer sig bakom det som anförs i motionen om att
              projektfinansiera stora järnvägsprojekt och tillkännager detta
              för regeringen.
            </item>
            <item sortKey="Yrkande 8" xml:id="i-J9QXQfP8L8DjsR2Ddd9a3X">
              Riksdagen ställer sig bakom det som anförs i motionen om att
              svenska tåg ska komma och gå i tid och tillkännager detta för
              regeringen.
            </item>
            <item sortKey="Yrkande 9" xml:id="i-49AitfEcWPYdNxjLXMr982">
              Riksdagen ställer sig bakom det som anförs i motionen om att
              implementera ERTMS på de sträckor som är färdiga för 250 km/h
              och tillkännager detta för regeringen.
            </item>
            <item sortKey="Yrkande 10" xml:id="i-6q1drDGWNjjKBq5hbPwZ6L">
              Riksdagen ställer sig bakom det som anförs i motionen om att
              utreda huruvida ansvaret för stationsområden, verkstäder och terminaler
              bör föras över från Jernhusen till Trafikverket och tillkännager
              detta för regeringen.
            </item>
            <item sortKey="Yrkande 11" xml:id="i-NxSmS2kvGVVpDef2ZH9ad3">
              Riksdagen ställer sig bakom det som anförs i motionen om att
              Trafikverket ska fortsätta arbetet med strategi för målsättningen
              att flytta långväga godstransporter från lastbil till tåg och
              sjöfart och tillkännager detta för regeringen.
            </item>
            <item sortKey="Yrkande 12" xml:id="i-FVUdMRbWaraU77WcH2UNVb">
              Riksdagen ställer sig bakom det som anförs i motionen om att
              planera för minst 830 meters godståg och tillkännager detta för
              regeringen.
            </item>
            <item sortKey="Yrkande 13" xml:id="i-9Vh8NzWEwHzmUUaVQogFar">
              Riksdagen ställer sig bakom det som anförs i motionen om att
              säkerställa en klimatanpassning av järnvägsnätet och tillkännager
              detta för regeringen.
            </item>
            <item sortKey="Yrkande 14" xml:id="i-BVY8NiKi7jZWhYzWsugrso">
              Riksdagen ställer sig bakom det som anförs i motionen om att
              införa ett regelverk för stopp av kalavverkningar i stråk runt
              järnvägsnätet i syfte att skredskydda infrastrukturen och tillkännager
              detta för regeringen.
            </item>
            <item sortKey="Yrkande 15" xml:id="i-A2oP9k8k5VT7Wpm5yAFxKP">
              Riksdagen ställer sig bakom det som anförs i motionen om att
              planering och byggande av nya stambanor i södra Sverige med nav
              i Jönköping måste återupptas och tillkännager detta för regeringen.
            </item>
            <item sortKey="Yrkande 16" xml:id="i-PRpStUZRsZSg46cstdGQsP">
              Riksdagen ställer sig bakom det som anförs i motionen om att
              snabbutreda ett uppskjutande av bytet av kontaktledningar på Västra
              stambanan till 2044 till efter att en första utbyggnad av nya
              stambanor Linköping–Jönköping–Göteborg har genomförts, och detta
              tillkännager riksdagen för regeringen.
            </item>
            <item sortKey="Yrkande 17" xml:id="i-7QLzniuKNShZ2P65WQMa47">
              Riksdagen ställer sig bakom det som anförs i motionen om att
              utreda vilka konsekvenser Fehmarn Bält-förbindelsens öppnande
              2029 får för transportinfrastrukturen i Sverige och tillkännager
              detta för regeringen.
            </item>
            <item sortKey="Yrkande 18" xml:id="i-CwSkmRbbBykHuTW99Q6Xe8">
              Riksdagen ställer sig bakom det som anförs i motionen om att
              snarast påbörja genomförandet av kompensatoriska åtgärder för
              godstrafik på järnväg i södra Sverige med avseende på effekterna
              av Fehmarn Bält-förbindelsens öppnande 2029 och tillkännager detta
              för regeringen.
            </item>
            <item sortKey="Yrkande 19" xml:id="i-EG5CjrS4U9FApH48GL3xjt">
              Riksdagen ställer sig bakom det som anförs i motionen om att
              nya landanslutningar för järnväg från Öresundsbron snarast bör
              byggas ut och tillkännager detta för regeringen.
            </item>
            <item sortKey="Yrkande 20" xml:id="i-F1rgeQ6g4TMHoAiYmbp5zn">
              Riksdagen ställer sig bakom det som anförs i motionen om att
              pröva utbyggnaden av nya landanslutningar för järnväg från Öresundsbron
              genom att låta Svedab bygga och äga infrastrukturen och tillkännager
              detta för regeringen.
            </item>
            <item sortKey="Yrkande 21" xml:id="i-8M8JUzWgCg9gaUYkBq8e7h">
              Riksdagen ställer sig bakom det som anförs i motionen om att
              utreda om det danska nationella infrastrukturbolaget Sund &amp; Bälts
              konstruktion kan utgöra en lösning på framdriften av järnvägsprojekt
              i Sverige och tillkännager detta för regeringen.
            </item>
            <item sortKey="Yrkande 22" xml:id="i-CcVgDV7nLXauLC9B6WthSs">
              Riksdagen ställer sig bakom det som anförs i motionen om att
              säkerställa den regionala tågtrafikens plats i järnvägssystemet
              och tillkännager detta för regeringen.
            </item>
            <item sortKey="Yrkande 23" xml:id="i-XCx37MzqCSyQ1gQWhVAebX">
              Riksdagen ställer sig bakom det som anförs i motionen om att
              snarast övergå i en byggfas på sträckan Maria–Helsingborg C och
              tillkännager detta för regeringen.
            </item>
            <item sortKey="Yrkande 24" xml:id="i-Smjy2oEJTSdNBM7BMfQBJA">
              Riksdagen ställer sig bakom det som anförs i motionen om Norrbotniabanan
              och tillkännager detta för regeringen.
            </item>
            <item sortKey="Yrkande 25" xml:id="i-LyN9615AxwfiR5YFLga1RF">
              Riksdagen ställer sig bakom det som anförs i motionen om att
              pröva landbroavsnitt på Norrbotniabanan i syfte att ge fritt utrymme
              för rendrivning och tillkännager detta för regeringen.
            </item>
            <item sortKey="Yrkande 26" xml:id="i-HiczTuqhfCi4n6unUcqnUK">
              Riksdagen ställer sig bakom det som anförs i motionen om att
              utreda möjligheten att anlägga Norrbotniabanans sträcka Skellefteå–Luleå
              som dubbelspår och tillkännager detta för regeringen.
            </item>
            <item sortKey="Yrkande 27" xml:id="i-4Z6tKNkmwVtTiCFogLUz6z">
              Riksdagen ställer sig bakom det som anförs i motionen om att
              anlägga dubbelspår på Malmbanan Luleå–Boden och tillkännager detta
              för regeringen.
            </item>
            <item sortKey="Yrkande 28" xml:id="i-ME1gvzCjn7WhNx4JZJGhXy">
              Riksdagen ställer sig bakom det som anförs i motionen om att
              järnvägssträckan Lund–Hässleholm snarast bör påbörjas och tillkännager
              detta för regeringen.
            </item>
            <item sortKey="Yrkande 29" xml:id="i-GiGqhuYRoQUE9kv2HpLTjV">
              Riksdagen ställer sig bakom det som anförs i motionen om att
              dubbelspår Alvesta–Växjö ska byggas och tillkännager detta för
              regeringen.
            </item>
            <item sortKey="Yrkande 30" xml:id="i-Po4J5FAwFUxwsrfW6s7ueA">
              Riksdagen ställer sig bakom det som anförs i motionen om att
              bygga ut sträckan Göteborg–Oslo till intercitystandard och tillkännager
              detta för regeringen.
            </item>
            <item sortKey="Yrkande 31" xml:id="i-V82NzQHbCcdqDY48NP3gY5">
              Riksdagen ställer sig bakom det som anförs i motionen om att
              utreda alternativen dubbelspår Bohusbanan, Skagerackbanan respektive
              Norgebanan för sträckan Göteborg–Oslo och tillkännager detta för
              regeringen.
            </item>
            <item sortKey="Yrkande 32" xml:id="i-DZksFXU9mouMFcqd2zFZ8t">
              Riksdagen ställer sig bakom det som anförs i motionen om att
              Trafikverket ska ta fram kostnadseffektiva förslag för att upprätthålla
              och utveckla lågtrafikerade tågsträckor och tillkännager detta
              för regeringen.
            </item>
            <item sortKey="Yrkande 33" xml:id="i-YMJPaWkB99Zc5KVBg7Hfyt">
              Riksdagen ställer sig bakom det som anförs i motionen om att
              påbörja byggandet av fyrspår Alingsås–Göteborg och tillkännager
              detta för regeringen.
            </item>
            <item sortKey="Yrkande 34" xml:id="i-8AjMdhM6DrMrV5woBykX9R">
              Riksdagen ställer sig bakom det som anförs i motionen om att
              Ostkustbanan bör byggas ut med dubbelspår och tillkännager detta
              för regeringen.
            </item>
            <item sortKey="Yrkande 35" xml:id="i-YUEnXDe3hNdkiaZDwb8cSx">
              Riksdagen ställer sig bakom det som anförs i motionen om att
              sträckan Sundsvall–Nyland snarast bör uppgraderas till standard
              250 km/h för att få till ett sammanhängande stråk med anslutning
              till Botniabanan och tillkännager detta för regeringen.
            </item>
            <item sortKey="Yrkande 36" xml:id="i-5fNWJiyfknN5ncpbESsrsN">
              Riksdagen ställer sig bakom det som anförs i motionen om att
              utveckla järnvägslinjen Stockholm–Oslo och tillkännager detta
              för regeringen.
            </item>
            <item sortKey="Yrkande 37" xml:id="i-7RPH8CrospTq1cR73m7iit">
              Riksdagen ställer sig bakom det som anförs i motionen om att
              utreda en koncessionsmodell för finansieringen av ny dragning
              och uppgradering av sträckan Arvika–Oslo och tillkännager detta
              för regeringen.
            </item>
            <item sortKey="Yrkande 38" xml:id="i-FyPtVkcrYBs9HLHshgtsAh">
              Riksdagen ställer sig bakom det som anförs i motionen om att
              utreda stickspårslösningar för stationslägen på de nya kommande
              stambanorna och tillkännager detta för regeringen.
            </item>
            <item sortKey="Yrkande 39" xml:id="i-NBfWNTxVbnsTs3DjmXmdZ2">
              Riksdagen ställer sig bakom det som anförs i motionen om att
              utreda förutsättningarna för en uppgradering av Inlandsbanan och
              tillkännager detta för regeringen.
            </item>
            <item sortKey="Yrkande 40" xml:id="i-JR8yKPyNZQw9QesLyL2gCn">
              Riksdagen ställer sig bakom det som anförs i motionen om att
              säkerställa en funktionell anslutning mellan Stångådalsbanan och
              Södra stambanan i Linköping och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4iu1TeGqinJEX7Wb1V6q9o">
            Motivering
          </head>
          <p xml:id="i-WVFAcgRCfjCM7zJcKZoLhv">
            Svensk järnväg är i kris. Tågen kommer inte fram, och kommer
            de fram kommer de för sent. Nya projekt som ska avhjälpa problemen
            drar ut på tiden eller kommer inte igång. Underhållet är eftersatt
            och det som ska genomföras hindras av att nya avlastande banor
            saknas. Södra och Västra stambanan lider av kapacitetsbrist och
            underhållsbehov. Norra Sverige sitter med ålderdomliga dragningar
            och de nya spårens potential, t ex Botnia­banans, kommer inte
            till nytta då helheten saknas. Övre Norrlands industriexpansion
            hämmas av bristande godskapacitet och arbetskraften förlorar rörlighet.
            Arbetspendlings­möjligheter saknas. Samtidigt befinner vi oss
            i en klimatkris där hållbara transporter är en av förutsättningarna
            för att få ned utsläppen av koldioxid till rimliga nivåer. Klimat­målen
            kommer inte kunna nås om inte en kraftsamling sker. Järnvägen
            är och ska vara stommen i vårt transportsystem men i dagsläget
            är det något som mest är till förtret. Detta är oacceptabelt.
          </p>
          <p xml:id="i-KHe9JS4GZcU2hM4jBJBfpj">
            Trafikverkets planeringssystem MPK har havererat under implementeringen
            och det nya signalsystemet ERTMS som skulle öka säkerheten och
            kapaciteten lyser med sin frånvaro. Utbyggnaden av funktionella
            sidospår och godsbangårdar för godstrafiken saknas. Södra Sverige
            kommer inom några år påverkas markant av de nya spår och tunnellösningar
            som byggs i Danmark men inga kapacitetshöjande åtgärder i Sverige
            finns på plats som kan möta behovet av än mer gods på spår. EU
            har som mål omfattande överflyttning från lastbil till järnväg
            men den nödvändiga omställningen hindras av brister i Sverige.
          </p>
          <p xml:id="i-SEwR6TTdq2vNRqdVxwtDXN">
            Regeringens skrotande av nya stambanor med nav i Jönköping utgör
            ett dråpslag mot järnvägsutvecklingen. Framdriften av sträckorna
            Lund–Hässleholm och Göteborg–Borås har gått i stå. Borttagandet
            av stråken som nya projekt inom EU:s TEN‑T-nät är ytterligare
            ett allvarligt felsteg som sinkar Sveriges möjlighet att få nya
            moderna medfinansierade spår på plats. Ska Sverige fungera som
            modern nation som tar klimat­utmaningen på allvar, klarar klimatmålen,
            växlar om transportsystemet, ökar resandet med tåg och får till
            ett funktionellt näringsliv med smarta arbetsmarknads­regioner
            knuta till spår måste en kraftsamling till. Sverige behöver en
            kriskommission för Sveriges järnvägar.
          </p>
          <head type="h2" xml:id="i-55fKVVUP7b4CVYTJDMbtMG">
            Järnvägsberedning
          </head>
          <p xml:id="i-Q1DAYW8sqwMuAzEpJCWLup">
            Idag sköts planeringen av järnvägsprojekt, vilka som ska prioriteras
            och hur framdriften ska ske, av regeringen. Vi menar att det är
            av alltför stor vikt för Sveriges framtid för att lägga hela detta
            paket i regeringens knä. Det behövs en större gemensam samsyn
            på vad som behöver göras. Men med den ordning som nu är där en
            ny regering stänger ned projekt och Trafikverket tvingas skrota
            stora projektorganisationer är kontraproduktiv och ineffektiv.
            Det måste till ett längre perspektiv för så långsiktig och för
            nationen avgörande infrastruktur. Därför bör en parlamentarisk
            järnvägsberedning tillsättas.
          </p>
          <head type="h2" xml:id="i-MTjefBoUW8E1GTZiNEx5DQ">
            Järnvägsunderhållet
          </head>
          <p xml:id="i-FdEiwW8Tg64DLY6ph6EEwS">
            Sedan Banverket gick upp i Trafikverket och banunderhållet bolagiserades
            och konkur­rens­utsattes har statens förmåga till överblick och
            rationellt planerande av underhållet drunknat i upphandlat underhåll.
            Frågan har utretts och kompetensen inom myndigheten konstateras
            ha gått förlorad med dagens konstruktion. Även den naturliga tillsynen
            av banorna saknas pga. uppsplittringen. Järnvägen är samhällsviktig
            och kan inte hanteras på detta bristfälliga sätt. Ett delvis eller
            helt återtagande av järnvägsunderhållet är önskvärt.
          </p>
          <head type="h2" xml:id="i-Ha6hdSSv1VpZS8UDL4c9NT">
            Trafikverket
          </head>
          <p xml:id="i-4PEZJYgtZwrqjQagUgrQVR">
            Idén med sammanslagningen av Banverket och Vägverket till en
            myndighet syftade till att få en mer rationell organisation som
            skulle skapa synergier. Effekten som vi ser nu efter mer än tio
            år är en koloss där integreringen inte fungerar utan istället
            skapas en oöverblickbar byråkratisering och tungroddhet. Alla
            som är inblandade konstaterar att det inte blev bra. Den del som
            förlorade mest på konstruktionen är tågsidan. Därför bör det utredas
            att splittra upp Trafikverket i två verk där bandelen återgår
            som en egen myndighet.
          </p>
          <head type="h2" xml:id="i-9EHsmdtaHwK5BySpqpocBH">
            Statens järnvägar
          </head>
          <p xml:id="i-YTCi6RAiy6t65tzTLRLTed">
            För över 20 år sedan bolagiserades SJ och det blev fritt att
            köra tåg i Sverige. Detta har lett till att SJ dominerar fjärrtågstrafiken
            medan regionerna byggt upp den regionala trafiken, den trafik
            som SJ under många decennier innan ägnade sig åt att avveckla.
            Att regionerna byggt upp trafiken har varit positivt. Men konstruktionen
            med ett affärs­drivande statligt järnvägsbolag har inte i alla
            delar varit positiv. Vi har inte optimerat järnvägens potential
            som persontrasportmedel, utan lönsamhetsbedömningarna har fått
            stå i fokus. Prissättningen gynnar inte svenska folket och det
            nödvändiga klimatarbete som järnvägen är ett nav i har kommit
            på skam. SJ har konkurrens på fjärrtågssidan men det är marginellt
            och de tågbolag som kör är andra nationers nationella bolag. En
            optimering av systemet, vagnparker och tåglägen kan göras om SJ
            återgår till ett verk. Vi menar att det är dags att utreda nyttan
            med bolagiseringen. Huruvida det är möjligt ur EU-rättslig synvinkel
            är också oklart varvid rätten att avveckla marknaden på fjärr­tågssidan
            och nyttan måste utredas. Vi föreslår en statlig utredning som
            bedömer om och hur SJ skulle kunna avvecklas som affärsdrivande
            bolag.
          </p>
          <head type="h2" xml:id="i-PNCaLyAKN8uVV5cJwWa4PC">
            Järnvägsprojekt i bolagsform och projektfinansiering
          </head>
          <p xml:id="i-PxeqNpMePWx45thove2em7">
            Idag upphandlar Trafikverket järnvägsprojekt och anslagen kommer
            varje år. Det är ett system där effektiviteten och snabbheten
            i projekten blir lidande. Det finns goda exempel på alternativa
            lösningar så som Botniabanan och Öresundsbron. Båda dessa projekt
            drevs i bolagsform. Botniabanan sköttes som ett bolag där Banverket
            ägde merparten och kommunerna en mindre del. Finansieringen skedde
            initialt med lån på marknaden men fördes med tiden över till Riksgälden.
            Genom bolagsformen och projektifieringen i stället för årliga
            anslag kunde bandragningen gå ovanligt fort. Ett samarbetsklimat
            och en vikänsla inom bolaget innebar att problem löstes successivt
            och projektförskjutningar framåt som bakåt enkelt kunde hanteras
            ekonomiskt utan att projektet stannade upp. Problemet med upphandlingar
            som sinkar arbetet minimerades. Finansieringsformen innebär också
            att Sverige kan få ny järnväg snabbare i detta nu, när den behövs,
            inte i en avlägsen framtid. Vi kan konstatera att stora järnvägsprojekt
            i bolagsform och med projektfinansiering bör genomföras.
          </p>
          <head type="h2" xml:id="i-Y8Rp7BkCvzeLpxSAp3otdQ">
            Tågen ska gå i tid
          </head>
          <p xml:id="i-E79nt5HRxy9qmCHq9kZJe1">
            Det är satt som mål att svenska tåg ska komma i tid till 95 procent.
            Att komma i tid betyder att tågen är max 5 minuter och 59 sekunder
            sena till slutdestinationen. Detta nås inte alls och helårssiffrorna
            från 2022 visar på 89,8 procent medan de senaste siffrorna från
            januari till juni 2023 har en ”rättidssiffra” på 86 procent. Tittar
            man på tågen som går på Södra och Västra stambanan landar punktligheten
            på ca 50 procent. Sveriges pulsåder blöder. Detta är oacceptabelt.
            Tågen måste gå i tid och de ska gå som klockan. Det har föreslagits
            att punktlighetsmargnialen ska sänkas, dvs att tågen ska få komma
            än mer sent men ändå räknas som i tid. Detta är att göra järnvägen
            en otjänst. Man ska kunna förvänta sig att tåg kommer och går
            i tid. Det laboreras också med ställtider mitt på resan som en
            sorts gummiband. Inte heller detta ska accepteras som lösning
            på en bristfällig infrastruktur och vagnpark. Tågen ska gå i tid.
          </p>
          <head type="h2" xml:id="i-CZY2SoUKUV4hBYPTtqsL4h">
            Signalsystemet ERTMS
          </head>
          <p xml:id="i-6Khx8nMVqSvjVFg7FgdE6t">
            Signalsystemet ERTMS, ett system som flyttar tekniken in i tågen,
            ska vara imple­menterat 2030 enligt EU:s direktiv. Idag finns
            det på ytterst få platser. Botniabanan har systemet. Med hjälp
            av ERTMS kan tågen gå i maxhastighet på de banor som är anpassade
            för 250 km/h. Systemet ska också göra så att tågen kan gå tätare.
            Men implementeringen haltar. Västkustbanan som snart är färdig
            för 250 km/h ända till Maria utanför Helsing­borg kan inte köras
            fullt ut då banan inte har ett nytt signalsystem. Det behövs att
            alla sträckor som byggts för de nya hastigheterna får ERTMS så
            att nyttan av investering­arna kommer samhället och det hållbara
            resandet tillgodo.
          </p>
          <head type="h2" xml:id="i-CcUYWwagU9hGE6XXB1g922">
            Jernhusen
          </head>
          <p xml:id="i-27TzU1UTyjcZkKD8V8RZ27">
            Jernhusen bildades i samband med att SJ bolagiserades. Detta
            innebar att anläggningar knuta till järnvägen så som stationsområden,
            verkstäder och terminaler hamnade i ett eget affärsdrivande bolag.
            Denna konstruktion skulle kunna fungera men det har i många fall
            resulterat i att stationsområden fått annan användning till men
            för järnvägens framtida utveckling. Samspelet emellan tågresandet
            och fastighetsförvaltandet för stationer inom de kommersiella
            ramarna har inte alltid främjat just resandet. Det bör därför
            utredas om Jernhusens framtid verkligen ska vara i affärsdrivande
            bolagsform.
          </p>
          <head type="h2" xml:id="i-2UVMwE5w5NN9HnFfVPW5wV">
            Gods till järnväg och sjöfart
          </head>
          <p xml:id="i-CVuxc6wBx9aapKbS4y53i2">
            Målet enligt EU är att godsmängden från väg till järnväg ska
            öka markant. I runda tal rör det sig om en 50-procentig ökning
            av godstransporternas andel på spår till 2030 och 100-procentig
            till 2050. För att Sverige ska klara av att hantera dessa mängder
            på spår och få godset att lämna vägen behövs en fungerande strategi
            för det långväga godset. Det vi kan se nu är hur landsvägstransporterna
            ökar i förhållande till järnväg. Företagen måste kunna lita på
            den svenska järnvägen. Näringslivets förtroende för järnvägen
            är nödvändigt om mer gods ska flyttas över till järnväg. Vi kommer
            inte klara ett hållbart samhälle som stoppar klimatutsläppen om
            denna trend fortsätter. Godsstrategin utvärderades av Trafikanalys
            så sent som under 2022 och arbetet med gods ses som värdefullt.
            Det är centralt att regeringen tillser att arbete med godsstrategin
            inom Trafikverket får fortsätta med de resurser som behövs och
            att arbetet inte stannar av.
          </p>
          <head type="h2" xml:id="i-KusUTaanZJqxCp86CTxqc">
            Godstågens längd
          </head>
          <p xml:id="i-WLANN9YkqhFd7u5bPzsMTi">
            Idag är standard för godståg i Sverige 630 meter. EU har inom
            ramen för TEN‑T uttryckt att tågen bör vara minst 740 meter. Detta
            klarar inte svenska godsbangårdar och förbigångsspår. I Tyskland
            prövas nu godståg på 835 meter som körs upp till Malmö. Genom
            att öka längden ökas godskapaciteten markant. Kapaciteten ökar
            med 25 procent. Det är vad som krävs för att svenskt näringsliv
            ska kunna flytta godset från väg till järnväg. Längre godståg
            bidrar till ökad konkurrenskraft och, på sikt, ökad lönsam­het
            för branschen. Att gå från 650 meter till 740 är bra men att inte
            på en gång gå till de riktigt långa tågen är kontraproduktivt.
            Tågen kommer fastna i södra Sverige och lastas om till lastbil
            i Danmark i högre utsträckning. Detta är allvarligt för klimatet
            och väg­nätet och gynnar inte heller svenskt näringsliv. Att bygga
            om två gånger blir dessutom enormt mycket kostsammare. Investeringen
            bör göras på en gång i godsbangårdar och förbigångsspår.
          </p>
          <head type="h2" xml:id="i-Jz5Xk2zJhoZ3aLW7VFAjsX">
            Skredskydd
          </head>
          <p xml:id="i-MSQJcZ4k58WeR9fur1V3E5">
            Med klimatförändringarna kommer behovet av klimatanpassning.
            Detta gäller järnvägen som all annan infrastruktur. Med stora
            regn kommer underminering av mark. Banvallar tappar stabilitet
            och vi riskerar avbrott på trafiken som kan bli förödande och
            innebära svåra personskador. Exemplen är flera. För att säkerställa
            infrastrukturen behövs ett fungerande underhåll och en kontinuerlig
            översyn av nätet. Med underhåll i egen regi kommer detta arbete
            effektiviseras.
          </p>
          <p xml:id="i-DqaMsYwqA7xUuQUA7jaVTQ">
            När förändringar i omlandet sker ökar risken för sättningar och
            ras. Kalavverkade ytor längs banorna ökar vattentrycket då skogen
            inte längre tar upp och bromsar vattenflödena på samma sätt. För
            att trygga en fungerande infrastruktur även under rådande klimatförändringar
            behöver staten tillse att ett avsevärt säkerhetsavstånd fritt
            från kalavverkning runt banorna säkerställs. Detta hindrar inte
            kontinuerlig storm­säkring längs spår. Någon form av ersättning
            till markägare krävs sannolikt.
          </p>
          <head type="h2" xml:id="i-Vm4sqadw3nCWF8CQbgVZ5N">
            Nya stambanor i södra Sverige
          </head>
          <p xml:id="i-LomdSUsgyzE2D2RACNbjbm">
            Regeringens beslut 2022 att stoppa planeringen och utbyggnaden
            av nya stambanor i södra Sverige med nav i Jönköping måste upphävas
            och arbetet återupptas. Det kommer att bli svåra problem för godstrafiken,
            den regionala trafiken och fjärrtrafiken om inte nya spår kommer
            till stånd och ett redundant system kan byggas. Detta drabbar
            ytterst resenärerna och godsdistributörer. Alla värnar järnvägen
            men att ta bort möjligheten att resa med järnväg gynnar inte Sverige,
            klimatet eller framtiden. Det kommer vara fullt på spåren. Södra
            och Västra stambanan står dessutom inför omfattande underhålls-
            och renoveringsarbeten. Utan nya spår kommer detta inte att fungera.
            Vi kommer få se avstängda delar av nätet i decennier. De nya stambanorna
            bör omedelbart återupptas och skyndas på.
          </p>
          <head type="h2" xml:id="i-2Qip9hCpfiSr2YKmGosZe4">
            Kontakledningsbyte Göteborg–Stockholm
          </head>
          <p xml:id="i-Hrf6R1bGL5iD1uPeQ5fpFX">
            Kontaktledningarna på Västra stambanan måste bytas. Det som nu
            planeras är att starta med enkelspår på delar av sträckan och
            försöka multa ihop tågen (koppla ihop två tåg till ett) och samtidigt
            få alla operatörer att samarbeta om platserna (avvecklad konkurrens)
            för att klara ett enkelspår. Det är fem etapper och först ut är
            Olskroken–Alingsås. Denna etapp räknas ta två år trots att man
            bygger dygnet runt. Det rör sig alltså om tio år av avstängda
            spår på Västra stambanan med nedsatt trafik. Man går från 22 till
            11 persontåg om dagen och från åtta till fyra godståg om dagen.
            I tio år. Befintliga kontaktledningar beräknas fortsatt ha en
            livslängd på minst 30 år. Det betyder att om vi kraftsamlar och
            bygger ut Göteborg–Jönköping–Linköping med nya spår snarast finns
            en möjlighet att göra ledningsbytet efter 2044 eller än senare,
            beroende på om kontakledningsbytet kan göras snabbare om längre
            sträckor spår kan stängas av samtidigt, och ändå klara av det
            inom ramen för livslängden. Därför bör de nya stambanorna snarast
            sättas igång samtidigt som bytet av kontaktledningarna på Västra
            stambanan får vänta. Detta bör snabbutredas.
          </p>
          <head type="h2" xml:id="i-6rSNTQtgWpLMyzuonQogJd">
            Fehmarn Bält-förbindelsen
          </head>
          <p xml:id="i-NnyrEiXr3YLLsVGP4kmQwq">
            Mellan Danmark och Tyskland öppnas Fehmarn Bält-tunneln för järnvägs-
            och väg­trafik 2029. Detta kommer markant ändra godsflödena in
            i Sverige. Risken är över­hängande att vi får stora mängder gods
            på väg om inte vårat järnvägssystem är anpassat till förändringarna.
            Hur detta påverkar Sverige bör genast utredas. En del i det som
            behöver göras är att landanslutningarna i Sverige till Öresundsbron
            byggs ut. I Danmark sker stora arbeten med nya spår men i Sverige
            händer inget. För att öka kapaciteten över sundet behöver nya
            beslut om landanslutningar tas nu. Samtidigt bör det ses över
            om Svedab kan göra arbetet inom ramen för bolaget och därmed äga
            en del av infra­strukturen. Finansieringen sker via bron.
          </p>
          <head type="h2" xml:id="i-6yEp6dCLNdUNsUH7bG4Pf4">
            Infrastrukturbolaget Sund &amp; Bält
          </head>
          <p xml:id="i-Fj5ibD4Lcm6bzqSRDd5vk">
            I Danmark sköts stora delar av ny infrastruktur inom ramen för
            ett nationellt bolag, Sund och Bält. Denna konstruktion anses
            göra framdriften och underhåll av järnväg klart rationellare och
            effektivare. Det bör därför utredas om denna konstruktion skulle
            kunna utgöra en lösning i Sverige.
          </p>
          <head type="h2" xml:id="i-MxP2XbdcFqLEgr6PHuGX5X">
            Regionaltågstrafiken
          </head>
          <p xml:id="i-JmCLm5i4vHoao8cLR77oan">
            Stora delar av tågtrafiken i Sverige är regionala och drivna
            av regionerna. Det är en central och viktig del av persontransporterna
            och nödvändigt för den regionala arbets­pendlingen. Det är viktigt
            att det vid byggandet av ny järnväg och vid underhålls­åtgärder
            som begränsar tåglägena tas hänsyn till den regional trafiken.
            Det uppfattas ofta som om dessa tåg sätts på undantag. Det är
            också av största vikt att nya stambanor i södra Sverige kommer
            på plats så att den regionala trafiken får det nödvändiga utrymmet
            att expandera. Ska större funktionella arbetsmarknadsregioner
            komma till stånd utan att bilresandet ökar är detta av största
            vikt.
          </p>
          <head type="h2" xml:id="i-GvtTKKu8oE7AjenKXWuHKF">
            Landbroar och samerna
          </head>
          <p xml:id="i-RcJzBeGuZ4UqMdnpYtaL7G">
            Vid byggande av ny infrastruktur i Norrland krockar intressen.
            Bland annat samernas rendrivning blir lidande. Det är ett stort
            problem på Norrbotniabanan. Sträckor över­klagas och frågan om
            kompensation lyfts i olika former. Lösningar med uppsamlings­hagar,
            ekonomisk kompensation och retroaktiv ersättning framförs av länsstyrelserna
            i Västerbotten och Norrbotten som lösning. Men det har inte provats
            att planera del­sträckor i form av landbroar som lyfter upp spåren
            och därmed skapar fritt utrymme under spåren för renarna att ströva
            ned till vinterbetesplatserna vid kusten. Systemet behöver inte
            vara väsentligt kostsammare då ingreppen i naturen, markintrånget,
            blir markant mindre. Det bör därför prövas om delar av Norrbotniabanan
            kan lyftas upp på landbroar för att minimera konflikten med samebyarnas
            intressen. Ett alternativ skulle kunna vara faunapassager ovan
            spåren men erfarenheterna visar att renar inte väljer dessa passager.
          </p>
          <head type="h2" xml:id="i-4Cw7iRHA9oQvNiLX3HWs7M">
            Stockholm–Oslo
          </head>
          <p xml:id="i-BxDKeddYWCvjoq9qMLrnSn">
            Sträckan Stockholm–Oslo behöver uppgraderas och bli en fungerande
            järnvägssträcka med moderna snabba tåg. Idag är det få som tar
            tågen mellan huvudstäderna trots att det är samma avstånd som
            mellan Stockholm och Göteborg. Flyglinjen Stockholm–Oslo är idag
            vältrafikerad med runt 1,4 miljoner resenärer per år. Detta är
            orimligt när vi vet att vi måste ställa om resandet i ljuset av
            klimatkrisen och ett alternativ finns. Sträckan Stockholm–Oslo
            kan nå tider om 3 timmar varvid flyget inte längre behövs. Men
            detta kräver uppgradering av infrastrukturen. Bland annat krävs
            nya dragningar över riks­gränsen i Värmland. Det bör prövas om
            detta projekt kan finansernas med brukar­avgifter när tågen går
            över riksgränsen. De delar som går från Karlstad till Stockholm
            bör finansernas inom ramen för nationella medel. Stockholm–Oslo
            kommer sannolikt att ingå i EU:s TEN‑T-system och kan därmed också
            delfinansernas genom EU:s CEF-medel. Stockholm–Oslo är prioriterad
            och nya finansieringslösningar bör utredas.
          </p>
          <head type="h2" xml:id="i-GAbQmup8t7nsWg9LUm1P2H">
            Uppgraderingar av järnvägsnätet
          </head>
          <p xml:id="i-WuNsRt3UYrsTDPhGDW7YUL">
            Ett stort antal övriga sträckor i det svenska järnvägsnätet behöver
            uppgraderas. Antingen till högre standard eller till dubbelspår.
            Sträckan Göteborg–Alingsås behöver fyrspår för att klara behoven,
            inte minst för godstrafiken. Vissa nya sträckor som Göteborg–Oslo
            via Bohuslän behöver förutsättningslöst utredas. Bland annat den
            lösning som kallas Skagerackbanan. Sista biten av Västkustbanan,
            Maria–Helsingborg, bör byggstartas så snart sträckan Ängelholm–Maria
            står klar 2023. Utan dubbelspåren kan inte mång­miljardinvesteringarna
            på Västkustbanan uppnå sin fulla potential vilket är ett slöseri
            med bra infrastruktur och pengar. Alvesta–Växjös utbyggnad till
            dubbelspår behöver fortskrida och utgör en viktig satsning för
            hållbar mobilitet. En funktionell anslutning mellan Stångådalsbanan
            och Södra stambanan i Linköping behöver säkerställas samtidigt
            som kostnadseffektiva förslag på upprätthållande och utvecklande
            av låg­trafikerade tågsträckor tas fram av Trafikverket. Effektiva
            stickspårslösningar från de nya stam­banorna bör utredas.
          </p>
          <p xml:id="i-BMG8K5VXNUrHSqeP9PmZs2">
            Malmbanan Boden–Luleå som dubbelspår bör snarast sättas i gång
            för att säkerställa behovet för näringslivet och en utredning
            om den kommande sträckan Skellefteå–Luleå med dubbelspår är önskvärt
            för ökad kapacitet. Att göra den lösningen direkt är mest kostnadseffektivt
            och skulle gynna norra Sveriges utveckling. Norrbotniabanan sträckan
            Umeå–Skellefteå som är färdigplanerad och väntar på klartecken
            från regeringen måste komma igång. Länken mellan Botniabanan och
            Ostkustbanan, Sundsvall–Nyland, behöver få samma standard som
            Botniabanan, dvs 250 km/h. Örnsköldsvik–Härnösand–Sundsvall är
            med dagens undermåliga lösning ett problem inte minst för arbets­pendlingen
            och driver biltrafiken i regionen. Ostkustbanan saknar idag tillräcklig
            kapacitet vilket skapar en allvarlig flaskhals upp genom norra
            Sverige. Utan uppgradering av Ostkust­banan tappar norra Sverige
            helheten, och utvecklingspotentialen för näringslivet i form av
            godstrafik, arbetspendling och turistresande i alla dess former
            blir lidande. Dubbel­spår på sträckan är prioriterat. Inlandsbanan
            som idag har låg standard och bärighet behöver en upprustning
            och anpassning för vätgaståg. I vilken utsträckning sträckan kan
            avlasta övre Norrlands stambana och Ostkustbanan i väntan på dubbelspår
            bör utredas.
          </p>
          <p xml:id="i-CrbiJHcXL2wKHTNKVafKb">
            Svenskt järnvägsnät behöver en ny tid. Vi behöver gå in i samma
            nybyggaranda som järnvägen såg i mitten av 1800-talet. Järnvägen
            ska vara navet i svensk kommunikations­infrastruktur. Ska detta
            bli verklighet behöver en kriskommission och järnvägsberedning
            tillsättas liksom prövandet av nya projektformer och innovativa
            finansieringslösningar. Ska Sverige klara klimat- och miljömålen,
            ska vi ta klimatutmaningen på allvar utan att det behöver blir
            den allvarliga kris som det nu ser ut att bli, behöver vi genast
            satsa stort på järnväg för persontransport och gods. Detta för
            arbetsmarknaden, näringslivet, fritidsresandet och klimatet.
          </p>
        </div>
        <div type="motSignatures">
          <list>
            <item xml:id="i-AJzsQRmisKy8GS3n5rC6dz" who="i-6EELQ8G6wLhYTcTKBKGQdF">
              Daniel Helldén (MP)
            </item>
            <item xml:id="i-EXpYuApKFuC6huLLRwSj62" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-5aLGhmdtW2zgWPd9NpiwDq" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-AVxWF1YegYk6VeCvA6phs1" who="i-XPu3ZHL3w9uUH4TKYHMmif">
              Linus Lakso (MP)
            </item>
            <item xml:id="i-MULa32gz6iWZtCKCJ6KJCy" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-JobQyxrvDwWCNFAMqcURNz" who="i-48Dg2ScegN8mpc2UJq5sE2">
              Rebecka Le Moine (MP)
            </item>
            <item xml:id="i-DcV1GxKCRZb1Li9y1GD34i" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-5F4cgWnu7oN8CPVg9Y857g" who="i-PQe8EhNJDXHurGqmN1U5hD">
              Jacob Risberg (MP)
            </item>
            <item xml:id="i-JGbMm53ChZnC57SZUEm7sC" who="i-4K631U2FyQthafuME3cNGX">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
