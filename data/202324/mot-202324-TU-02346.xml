<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-02346">
  <teiHeader>
    <fileDesc>
      <titleStmt>
        <title>En järnväg för framtiden</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2346 av Nooshi Dadgostar m.fl. (V)</title>
          <idno type="rdwebb">HB022346</idno>
          <rs type="number">2346</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB022346/text</ref>
          <ref type="dokument_url_html">https://data.riksdagen.se/dokument/HB022346</ref>
          <ref type="dokumentstatus_url_xml">https://data.riksdagen.se/dokumentstatus/HB022346</ref>
          <ref type="pdf">https://data.riksdagen.se/fil/82FD7B1F-D03D-49DA-B869-8194BC4FF51A</ref>
          <ref type="docx">https://data.riksdagen.se/fil/FAA9DD9D-98CB-4EDB-8B3E-4D3AF1B94385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UtbZ9DW8P9r3Bht4bti4pH" type="signed"/>
        <correspContext corresp="i-UtbZ9DW8P9r3Bht4bti4pH">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction type="submitted" xml:id="i-PzrXuWHZHQejYtbPYZWQ6m">
          <date when="2023-10-05"/>
          <time when="12:34:07"/>
        </correspAction>
        <correspAction type="reviewed" xml:id="i-HqXEW6DzgtNhqxVePH9UBp">
          <date when="2023-10-05"/>
          <time when="14:18:31"/>
        </correspAction>
        <correspAction type="referred" xml:id="i-7EdeQTdodpGrVHxcCfe2KD">
          <date when="2023-10-17"/>
        </correspAction>
        <correspAction type="assigned" xml:id="i-8YL73G6eudnMQgVjpP9rCL">
          <date when="2024-04-18"/>
          <time when="16:08:34"/>
        </correspAction>
        <correspContext corresp="i-8YL73G6eudnMQgVjpP9rCL">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-PDCr5VmCmciVkG2C6ez6fL"/>
        <correspContext corresp="i-PDCr5VmCmciVkG2C6ez6fL">
          <ref type="uppgift">2023/24:NU4</ref>
          <ref type="ref_dok_id">HB01NU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU4</ref>
          <ref type="ref_dok_titel">2023 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Fh9kuo2MwSWjojN3SZAEuX"/>
        <correspContext corresp="i-Fh9kuo2MwSWjojN3SZAEuX">
          <ref type="uppgift">2023/24:SkU13</ref>
          <ref type="ref_dok_id">HB01SkU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU13</ref>
          <ref type="ref_dok_titel">Punktskatt och tull</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3Duwz9y7HeRASay8Me47YF"/>
        <correspContext corresp="i-3Duwz9y7HeRASay8Me47YF">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-C5uHcMpG34ShcxUJzxw2CB"/>
        <correspContext corresp="i-C5uHcMpG34ShcxUJzxw2CB">
          <ref type="uppgift">2023/24:TU6</ref>
          <ref type="ref_dok_id">HB01TU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU6</ref>
          <ref type="ref_dok_titel">Järnvägsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2346 av Nooshi Dadgostar m.fl. (V) En järnväg för framtiden</div>
      </div>
      <div type="motBody">
        <div type="TOC" xml:id="i-WzhEv7zDYixPB2w9tYUNrf">
          <head xml:id="i-M28PT2RELup4w4UWRdQ6Nv">
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Mer järnväg och nya stambanor
            </item>
            <item style="indent-level: 1">
              4 Järnväg Sverige
            </item>
            <item style="indent-level: 1">
              5 Samhällsnytta i stället för vinstmaximering
            </item>
            <item style="indent-level: 1">
              6 Sverige får inte bli en järnvägsflaskhals
            </item>
            <item style="indent-level: 2">
              6.1 Järnvägsförbindelser mellan de nordiska länderna
            </item>
            <item style="indent-level: 1">
              7 I stället för en nationell plan – infrastrukturberedning
            </item>
            <item style="indent-level: 1">
              8 Vem ska betala?
            </item>
            <item style="indent-level: 1">
              9 Snabba tåg i stället för höghastighetståg
            </item>
            <item style="indent-level: 1">
              10 Mer och fler godstransporter på järnväg
            </item>
            <item style="indent-level: 1">
              11 Bygg klart järnvägssträckor
            </item>
            <item style="indent-level: 1">
              12 Utveckla de regionala järnvägarna
            </item>
            <item style="indent-level: 1">
              13 Sänk banavgifterna
            </item>
            <item style="indent-level: 1">
              14 Statlig finansiering av ERTMS-ombordutrustning
            </item>
            <item style="indent-level: 1">
              15 Intermodala lösningar
            </item>
            <item style="indent-level: 2">
              15.1 Från väg till järnväg och sjöfart
            </item>
          </list>
        </div>
        <div type="motProposal" subtype="förslag">
          <head xml:id="i-TnZ2L1GA3DfB24XyBYb183">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-3KmKucNPMfXYuUF4wpiHWn">
              Riksdagen ställer sig bakom det som anförs i motionen om inrättandet
              av en gemensam statlig organisation, Järnväg Sverige, och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-49dQsYpswPFS8UdsZdZHwp">
              Riksdagen ställer sig bakom det som anförs i motionen om att
              regeringen bör verka i EU för att SJ ska kunna drivas utifrån
              samhällsnytta i stället för marknadsmässiga villkor och tillkännager
              detta för regeringen.
            </item>
          </list>
          <list>
            <item sortKey="Yrkande 3" xml:id="i-NQNVmbe2bFqb6w5e6qkYav">
              Riksdagen ställer sig bakom det som anförs i motionen om att
              regeringen bör tillsätta en infrastrukturberedning och tillkännager
              detta för regeringen.
            </item>
          </list>
          <list>
            <item sortKey="Yrkande 4" xml:id="i-QBNzZ5hXWQ1jBsg6F8s4vy">
              Riksdagen ställer sig bakom det som anförs i motionen om att
              regeringen bör ge Trafikverket i uppdrag att utreda och förtydliga
              principerna för medfinansiering och dess effekter, inte minst
              för fördelningen av infrastrukturmedel mellan olika delar av landet,
              och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-BeVVz38VN1pxsZomXVXoZ5">
              Riksdagen ställer sig bakom det som anförs i motionen om att
              ge Trafikverket i uppdrag att färdigställa redan påbörjade järnvägssträckor
              och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-X3Zm1hMLdfgjKWUFEKJ4tN">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att det
              regionala järnvägsnätet utvecklas och att ett moratorium för nedläggning
              av regionala banor ska införas och tillkännager detta för regeringen.
            </item>
          </list>
          <list>
            <item sortKey="Yrkande 7" xml:id="i-GMXSVnq2jMxSzjmFSUsbme">
              Riksdagen ställer sig bakom det som anförs i motionen om att
              regeringen bör verka för förändring av EU:s reglering av banavgifter
              i syfte att minska dess negativa effekt för järnvägstrafiken och
              tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-47nvYvzTD2eb7VeVkrvH77">
              Riksdagen ställer sig bakom det som anförs i motionen om att
              regeringen bör återkomma med en plan för statlig finansiering
              av ERTMS-utrustning och tillkännager detta för regeringen.
            </item>
          </list>
          <list>
            <item sortKey="Yrkande 9" xml:id="i-9xs1dpWxpu9zLW41HKZNkL">
              Riksdagen ställer sig bakom det som anförs i motionen om att
              regeringen skyndsamt bör återkomma med förslag på en avståndsbaserad
              vägslitageskatt på tung lastbilstrafik och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-6whRgomLNMXWoSTr4Ut6VP">
            3 Mer järnväg och nya stambanor
          </head>
          <p xml:id="i-GmHPYR2Sv8L2G29DsMY7QJ">
            Riksdagen beslutade om klimatmålen 2017 och dom transportpolitiska
            klimatmålen 2009. På EU-nivå har unionen inom ramen för Fit for
            55 samlat transportbranschen och kommit överens om mål för samlade
            utsläpp. Det är ett bra och viktigt steg för att nå en klimatmässigt
            hållbar transportsektor.
          </p>
          <p xml:id="i-KjuhYEhmmPL5nuEYzcSzwf">
            Transportsektorn står i dag för ungefär en tredjedel av Sveriges
            totala utsläpp av växthusgaser och över 90 procent av dessa kommer
            från vägtrafiken. Sverige har som mål att minska utsläppen av
            växthusgaser från transportsektorn med minst 70 procent mellan
            2010 och 2030 samt att Sverige ska vara klimatneutralt senast
            2045. Med undantag för pandemiåret 2020 visar uppföljningar att
            transportomställningen går alltför långsamt för att vi ska nå
            våra mål.
          </p>
          <p xml:id="i-GBDnaVsqz9Ezm5guKWjr96">
            Vänsterpartiet har i likhet med Naturvårdsverket och miljöorganisationerna
            i många år uppmärksammat det orimliga med att vår infrastrukturplanering
            utgår från prognoser om ökad vägtrafik i stället för att vara
            styrd av riksdagens antagna klimatmål. För att uppnå en transportplanering
            som är i enlighet med transportsektorns klimatmål 2030 och därmed
            för ett mer transporteffektivt samhälle krävs en mer målstyrd
            och mindre prognosstyrd planering.
          </p>
          <p xml:id="i-R8bC9vRZs62YSLyQSUTAzi">
            I dag arbetar transportsektorn för att ställa om genom elektrifiering
            och alternativa drivmedel. EU stiftar lagar som sätter hårda regleringar
            för transporterna, och bränslet, vilket i många fall välkomnas
            av transportbranschen, som vill göra sin del för klimat­omställningen.
            Sveriges nya moderatledda regering har däremot under sin korta
            tid vid makten satt stora käppar i hjulet för att Sverige ska
            kunna ställa om. Att stoppa nya stambanor för höghastighetståg
            var den första åtgärden som SD, M, KD och L kunde komma överens
            om inom regeringssamarbetet. I stället påstår regeringen att satsningar
            ska ske på elektrifiering av transportsektorn, men förslag och
            stora investeringar lyser med sin frånvaro.
          </p>
          <p xml:id="i-QNC5FH6UGcbu93xzak2QZ6">
            Järnvägen i Sverige är till ca 80 procent elektrifierad. Det
            är ett transportsätt som måste öka, både med resenärer och gods.
            Det behöver byggas nya stambanor – i dag är det för trångt på
            rälsen.
          </p>
          <p xml:id="i-AY66miT7bifZxYxJ5JvG9M">
            Under 2022 presenterade Vänsterpartiet det största infrastrukturpaketet
            i modern tid. Vänsterpartiet vill investera 170 miljarder kronor
            mer än den nuvarande SD-stödda högerregeringen de kommande tio
            åren. Om förslaget röstas igenom i riksdagen skulle det innebära
            bl.a. att befintlig infrastruktur kan rustas upp, att Malmbanan
            blir dubbel­spårig, att nya Ostkustbanan kan färdigställas och
            att flera av de nu existerande regional­banorna räddas från nedläggning.
            Det innebär en järnvägssatsning som på riktigt binder samman alla
            delar av vårt land och som underlättar arbetspendling på en rad
            platser i landet och gör tågresorna snabbare.
          </p>
          <p xml:id="i-GmbfdNcjTtrcYr4hXCiNir">
            Under Almedalsveckan 2023 presenterade Vänsterpartiet en gemensam
            statlig organisation för järnvägen: Järnväg Sverige. Järnväg Sverige
            ska äga och underhålla statens järnvägsinfrastruktur och det ska
            ske i egen regi. Det är alltifrån rälsen, växlarna och signalsystemen
            till stationsbyggnaderna och verkstäderna. Priserna ska sänkas
            och bli förutsägbara.
          </p>
          <p xml:id="i-Rw6d83nwDw35vdwXNkMgCs">
            Vänsterpartiets utgångspunkt för infrastrukturen är att transportslag
            ska komplettera varandra och ses som en helhet. Förslag till kommunikationslösningar
            måste utgå från ett trafikslagsövergripande perspektiv och att
            de regionala skillnaderna kräver olika lösningar inom transportsektorn.
            Det går inte att använda en metod eller ett medel överallt, utan
            åtgärderna kommer att skifta beroende på var i landet gods och
            människor behöver transporter.
          </p>
          <head type="h1" xml:id="i-VmuMjiBYnt3mKPVW83be3a">
            4 Järnväg Sverige
          </head>
          <p xml:id="i-8d72aE8aoY3eni9BesExPV">
            Under lång tid har del efter del i järnvägssystemet styckats
            av, delats upp och ofta privatiserats trots att järnvägstrafik
            är ett naturligt monopol där de olika delarna är intimt förknippade
            och beroende av varandra för att skapa en fungerande helhet. En
            fungerande järnväg är en samhällsviktig verksamhet som också har
            stor betydelse för totalförsvaret.
          </p>
          <p xml:id="i-E1ghtzWerf7fq4SyS5u5eo">
            Trafikverket utför sedan 2010 inget underhåll i egen regi, utan
            samtliga underhåll sker numera genom entreprenadkontrakt. På marknaden
            finns i dag huvudsakligen 3‑4 aktörer som i sin tur anlitar ett
            stort antal underentreprenörer. Allt faktaunderlag pekar på att
            underhållet varken har blivit effektivare eller billigare efter
            konkurrens­utsättningen.
          </p>
          <p xml:id="i-SCZuSoT7TxKGL1wLWcm8CR">
            Vänsterpartiet föreslår därför att staten tar tillbaka kontrollen
            över järnvägen. Förslaget innebär att helhetsansvaret för den
            svenska järnvägen samlas i en gemensam statlig organisation, Järnväg
            Sverige. Den ska äga och underhålla statens järnvägs­infrastruktur
            i egen regi samt sätta priser, ansvara för all bokning och ha
            fullt ansvar för tågplaneringen. De olika tågoperatörerna kvarstår
            p.g.a. EU-krav men får verka i ett system där samhället har kontrollen
            och där järnvägens bästa kommer i första rummet, inte operatörernas.
          </p>
          <p xml:id="i-P4ohHKFQ2iBTLK1a2ndGZQ">
            Järnväg Sverige ska sätta förutsägbara priser. Biljettpriserna
            ska sänkas med 20 procent jämfört med dagens priser för att nå
            ambitionerna om ökad spårbunden trafik. Vänsterpartiet föreslår
            även att ett konkret mål sätts för en ökning av spårbundna transporter
            och att ny räls byggs för att öka spårkapaciteten.
          </p>
          <p xml:id="i-EapP4YJmrbHbz9mPKCq5FA">
            Med återtagen kontroll och ett samlat helhetsansvar får vi lägre
            priser och pålitliga tåg. Vinnare är resenärerna, klimatet och
            industrin.
          </p>
          <p xml:id="i-RB9Rq6c3gm1zLwKKR9vjFB">
            Vad som ovan anförs om inrättandet av en gemensam statlig organisation,
            Järnväg Sverige, bör riksdagen ställa sig bakom och ge regeringen
            till känna.
          </p>
          <head type="h1" xml:id="i-Uor9674qQzEMDurMbAMShM">
            5 Samhällsnytta i stället för vinstmaximering
          </head>
          <p xml:id="i-VWR9Swew96CHMQgqpDfWbF">
            Järnväg Sverige är Vänsterpartiets svar på det kaos som råder
            på svenska järnvägar. Det är dock ett politiskt förslag som ännu
            inte är förverkligat. Vi har fortfarande ett avreglerat SJ att
            förhålla oss till.
          </p>
          <p xml:id="i-L1yRwhjJYeqtM8LjM2sZZV">
            SJ AB är av staten ålagt att skapa företagsekonomisk vinst och
            har därutöver ett avkastningskrav som innebär att staten kräver
            utdelning till statskassan på den redo­visade nettovinsten. Avkastningskravet
            leder till ett starkt fokus på att skapa vinst. SJ AB tvingas
            därmed att se till marknadsandelar och snäv vinstmaximering. Det
            gör att resenärers behov prioriteras ned. Bolaget har exempelvis
            tagit bort biljettförsäljningen över disk och även ombord, vilket
            innebär att resenärerna hänvisas till appar och försäljning på
            internet och via biljettautomater. Personlig service är tillgänglig
            endast via telefon efter långt köande, och att köpa en biljett
            kontant är svårt och dyrt.
          </p>
          <p xml:id="i-Et6qTjRsawNCbh1kCn35AT">
            Avkastningskravet missgynnar även den regionala utvecklingen
            eftersom SJ tvingas att prioritera bort lågtrafikerade sträckor.
            Många resenärer måste därför välja flyg eller bil i stället. Effekten
            är helt orimlig om vi vill minska klimatpåverkan. Om SJ inte hade
            haft ett avkastningskrav skulle SJ ha kunnat sänka priserna på
            biljetter, förbättra servicen och trafikera fler banor och därmed
            prioritera samhällsnyttan. I stället för att ge avkast­ning till
            staten bör pengarna användas i verksamheten med en sådan inriktning.
            I dags­läget sätter dock EU:s lagstiftning stopp för en sådan
            styrning och utveckling av SJ AB.
          </p>
          <p xml:id="i-PAzPhoH64ZzxWJT8P79sYW">
            Vänsterpartiets mål är – i strid mot EU:s lagstiftning – att
            det överskott som SJ gör på sin verksamhet ska användas för att
            förbättra servicen och sänka biljettpriserna. Det skulle då bidra
            till att fler kan åka kollektivt och till en minskad miljö- och
            klimat­påverkan.
          </p>
          <p xml:id="i-DWwGjEB4xpQ4sVYh4PmZfY">
            Regeringen bör verka i EU för att SJ ska kunna drivas utifrån
            samhällsnytta i stället för marknadsmässiga villkor. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-C64GvmAGJodsH5W6mzHLMZ">
            6 Sverige får inte bli en järnvägsflaskhals
          </head>
          <p xml:id="i-J7pDNWvfWewRAgBDYbNM6v">
            När den två mil långa Fehmarn Bält-tunneln mellan Danmark och
            Tyskland står färdig senast 2029 förväntas både gods- och persontransporterna
            öka kraftigt. Förbindelsen, med sina möjligheter till gröna resor
            och godstransporter, bär på en potential att bidra till klimatomställningen
            i norra Europa och smörja den ekonomiska motor som Öresundsregionen
            har kommit att bli för både Danmark och Sverige. Men byggs järnvägskapaciteten
            inte ut med nya spår kommer hela Sverige att förvandlas till en
            flaskhals och järnvägens bristande kapacitet riskerar att öka
            lastbilstransporterna mångdubbelt genom Skåne till övriga Sverige.
          </p>
          <p xml:id="i-9dN6s7k3uM6Swku1sXV5DY">
            Av klimat- och trängselskäl måste denna transportökning ske till
            järnväg och inte bilväg. Därför kan en ny fast järnvägsförbindelse
            mellan Sverige och Danmark vara nödvändig. Sverige och Danmark
            har nyligen utrett en kombinerad väg-/järnvägstunnel mellan Helsingborg
            och Helsingör, men Vänsterpartiet anser att en bredare utredning
            måste göras där även förslagen kring godsspår Landskrona‑Köpenhamn
            samt en s.k. Öresundsmetro mellan Malmö och Köpenhamn inkluderas.
          </p>
          <p xml:id="i-WbS4T5UXcYijXYpz66PAa9">
            Det är viktigt att utredningen inte bara tittar på ökad kapacitet
            i sig utan också på hur en fast förbindelse kan bidra till att
            klimatmålen nås med ökade järnvägstransporter för både personer
            och gods. Det planerade fyrspåret mellan Lund och Malmö, en av
            Sveriges mest trafikerade sträckor, måste skyndas på så att det
            uppfyller tidsplanen. Tvärförbindelsen Helsingborg‑Hässleholm
            borde utvecklas så att fler och snabbare tåg kan köras i form
            av ett extraspår, så att det blir dubbelspår längs hela den sju
            mil långa sträckningen genom Skåne. Längs Västkustbanan från Helsingborg
            till Göteborg byggs nu dubbelspår. Det måste skyndas på så att
            fler personer och mer gods kan transporteras från Göteborg till
            Skåne och ut i världen. Återigen, behovet av utbyggd kapacitet
            växer med den ökade trafiken från Tyskland och Danmark i och med
            bygget av Fehmarn Bält. Göteborgsregionen är spårmässigt underdimensionerad.
          </p>
          <p xml:id="i-Rsh7VAohmxDEKHJCgQnvYs">
            Det är uppenbart att den moderatledda regeringen inte har tagit
            hänsyn till hur järnvägsförbindelser i andra länder hänger ihop
            med Sverige och hur både gods och passagerare gynnas av att transporteras
            på järnväg. Att inte bygga nya stambanor kommer att resultera
            i att Sverige inte kan vara en ledande industrination eftersom
            industrierna inte kommer att kunna frakta sitt gods. Behovet av
            att frakta stål och timmer är avgörande för Sveriges industrier,
            som efterfrågar mer järnväg.
          </p>
          <p xml:id="i-KWHqxHQP3EwPG2eWBHbVxf">
            Tungt gods kräver stor kapacitet som lastbilar inte kan tillgodose.
            Sveriges ekono­miska utveckling är beroende av klimatmässigt hållbara
            transporter från industrierna. Järnvägen är navet i framtidens
            ekonomi. Därför behöver det dels byggas nya stam­banor, dels byggas
            nytt och underhålla befintliga banor. Oavsett hastighet på tågen
            behöver kapaciteten ökas. För framtidens klimatomställning, för
            industrins framväxt från norr till söder och för att Sverige behöver
            vara en del av resten av Europas transportvägar.
          </p>
          <head type="h2" xml:id="i-35ukFQgQa1MCfEE7WcQ9Bg">
            6.1 Järnvägsförbindelser mellan de nordiska länderna
          </head>
          <p xml:id="i-Jr5y1SC8NVynZF2mPgPqfF">
            Varje år görs 1,4 miljoner flygresor mellan Stockholm och Oslo.
            Endast en liten del av svenskarna och norrmännen tar tåget mellan
            våra nordiska huvudstäder. I dag tar det alldeles för lång tid
            att resa mellan Stockholm och Oslo, och avgångarna är få. Med
            fler och snabbare tågförbindelser skulle flygandet minska kraftigt,
            vilket skulle vara positivt för klimatet och utvecklingen mellan
            huvudstäderna.
          </p>
          <p xml:id="i-McBy5JsR3m9jwYvtxuuU7H">
            En central del av Vänsterpartiets klimatpolitik är en kraftig
            utbyggnad av tågnätet, både i Norden och runt om i Europa. Vi
            vill ha samordnade tidtabeller och fler nattåg genom Europa och
            då också mellan våra nordiska länder, något som skulle underlätta
            resandet även i den arktiska regionen. I dag har vi järnväg från
            Nordnorge till Sverige. Finland har en annan spårbredd än övriga
            nordiska länder, men i Haparanda finns goda möjligheter för överflyttning
            av både persontrafik och gods. Den järnväg som finns är dåligt
            underhållen och har för låg kapacitet. Dessutom behöver kopplingen
            mellan länderna bli bättre. En bättre utbyggd och underhållen
            tvärbana mellan de nordiska länderna skulle kunna öka inte bara
            människors resande utan också godstransporter och därmed avlasta
            vägnätet som i dag har en tung godstrafik. Vänsterpartiet vill
            därför att Sverige tar initiativ till ett effektivt samarbete
            med Norge och Finland för att knyta ihop den nordiska delen av
            Arktis. Sverige ska inom det nordiska samarbetet verka för att
            utveckla de gränsöverskridande järnvägarna. För vidare resonemang,
            se motionen Samarbetet i Norden och Baltikum (2020/21:597).
          </p>
          <head type="h1" xml:id="i-9FDhG18kmCD9jR447shnBv">
            7 I stället för en nationell plan – infrastrukturberedning
          </head>
          <p xml:id="i-NqDhaUBL3DfvUJazmribJp">
            När en regering misslyckas med att ge branschen långsiktiga förutsättningar
            har hela politiken misslyckats.
          </p>
          <p xml:id="i-EPLdz91SZy77ebc6h6s5G3">
            Hela Sverige har under årtionden varit berett på att nya stambanor
            ska byggas, kommuner bygger om sina stadskärnor och resecentrum,
            arbetsmarknadsregioner vidgas och företag etableras. När M‑KD‑L‑regeringen
            följde SD:s förslag om att inte bygga höghastighetsstambanor svek
            de samtidigt hela näringslivet och Sveriges möjlighet att nå klimatmålen.
          </p>
          <p xml:id="i-UuVy62eQTpXYXj9gnDSUwJ">
            När infrastruktursatsningar på miljarder och åter miljarder med
            ett enkelt penndrag kan försvinna betyder det att den moderatledda
            regeringen har avlivat den nationella planens betydelse. Det betyder
            att arbetet med nationell planering inte fungerar. Därför föreslår
            Vänsterpartiet att infrastrukturens arbetssätt ska förändras.
            Långsiktiga förutsät­tningar måste hållas.
          </p>
          <p xml:id="i-NeLd6qpYkUyDLVTUmQ6KBS">
            Vänsterpartiet föreslår att det tillsätts en infrastrukturberedning,
            lik Försvarsbered­ningen, där politiken på allvar samlas kring
            transportbehoven och utgår från ett mål baserat på det verkliga
            behovet av finansiering av järnvägen.
          </p>
          <p xml:id="i-PAWzJmAMUgQiduW83tkW2x">
            En infrastrukturberedning, med Försvarsberedningen som modell,
            skulle göra det möjligt att samla bred kompetens som tillsammans
            med riksdagens samtliga partier kan ta sig an frågor kring vårt
            lands infrastruktur. Infrastrukturen är ett kompetensområde som
            är för stort och för avgörande för ett samhälles utformning för
            att endast ligga under en regering. En infrastrukturberedning
            skulle däremot få ett bredare mandat och större möjligheter att
            ta in sakkunniga och att tillsammans med branschföreträdare på
            riktigt ta sig an svensk infrastruktur och dess behov av utveckling.
            Vänsterpartiets svar på den nationella planen för 2022–2023 utvecklas
            i motion 2022/23:3.
          </p>
          <p xml:id="i-EuzuX3eWFKqmKkpMyG1QQh">
            Vad som ovan anförs om att tillsätta en infrastrukturberedning
            bör riksdagen ställa sig bakom och ge regeringen till känna.
          </p>
          <head type="h1" xml:id="i-Qj8jHXD2rrhcryUwCLuJjL">
            8 Vem ska betala?
          </head>
          <p xml:id="i-NTQgdrRj63pTAKh9dc5RMy">
            Sett till volymer är infrastruktur den sektor där staten lägger
            mest pengar på invester­ingar. Historiskt sett har Sverige investerat
            ungefär 2 procent av BNP i infrastruktur, men de senaste decennierna
            har den siffran sjunkit märkbart. En förklaring till det är att
            regeringen inte längre finansierar infrastrukturinvesteringar
            med lån utan genom löpande anslag från statsbudgeten. För att
            göra de stora investeringarna i omställningen av transportsektorn
            anser Vänsterpartiet att det är rimligt att delar finansieras
            med lån utanför den ordinarie infrastrukturplanen.
          </p>
          <p xml:id="i-QUFKgQWmD3ovsLmcrQxHof">
            Vänsterpartiet anser därför att staten ska införa en investeringsbudget,
            vilket innebär att kostnaden för investeringen fördelas över dess
            livslängd. Det är ett system som används av företag, kommuner
            och regioner m.fl. Även hushåll agerar i praktiken på samma sätt
            då det är få som kan betala av sitt hus eller sin bil samma dag
            som köpet görs. En investering bör ses som något som man konsumerar
            under en längre tid.
          </p>
          <p xml:id="i-AwD9PcWNEGy2Z7SCnQSsVH">
            Vänsterpartiet anser att byggandet av nya stambanor är särskilt
            lämpligt som låne­finansierat projekt. Genom att stambanorna lyfts
            ut ur innevarande infrastrukturplan kan de nya stambanorna byggas
            som ett sammanhängande projekt som inte konkurrerar med anslag
            till andra viktiga investeringar. Att stambanorna byggs som ett
            lånefinansierat projekt i en egen projektorganisation har också
            föreslagits av Trafikverket.
          </p>
          <p xml:id="i-AD3iamzGAHhdSe9iFmPABT">
            Investeringar i infrastruktur är i hög grad, och bör förbli,
            en i huvudsak statlig ange­lägenhet. All medfinansiering är frivillig,
            men metoden får inte bli ett sätt att ”köpa sig före i kön” och
            målet om samhällsekonomisk effektivitet får inte frångås. Det
            är den samhällsekonomiska nyttan som ska styra prioriteringen
            av objekt; förekomsten av medfinansiering får inte avgöra prioriteringen
            och mindre lönsamma projekt med medfinansiering får inte konkurrera
            ut mer lönsamma åtgärder utan medfinansiering. Risken är att mer
            resurssvaga kommuner och regioner inte får ta del av statliga
            invester­ingsmedel i samma utsträckning som de med stora resurser.
            Konsekvenserna för fördel­ningen av resurser behöver utredas.
          </p>
          <p xml:id="i-56YeYSwpgd7QFe8eYY5Vtq">
            Regeringen bör ge Trafikverket i uppdrag att utreda och förtydliga
            principerna för medfinansiering och dess effekter, inte minst
            för fördelningen av infrastrukturmedel mellan olika delar av landet.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-Cwf6RWCLVnoV4hNQFGKuL4">
            9 Snabba tåg i stället för höghastighetståg
          </head>
          <p xml:id="i-Jnf18NaZqeWD8uutPhqo3">
            Sveriges järnvägar är för få, för gamla och för slitna. Det behöver
            byggas ny järnväg och det som finns behöver rustas upp. Tågen
            står stilla – eller går inte alls – när järn­vägen genomgår en
            upprustning. Med fler parallella spår skulle tågen kunna ledas
            om och trafiken fortgå som vanligt. Nya stambanor behövs dels
            för att kapaciteten ska öka mellan våra tre största städer, dels
            för att kunna separera de långsammare godstågen från snabbtågen.
          </p>
          <p xml:id="i-CQG4BqXpQ5bwEesvYupkbo">
            Eftersom konflikten angående höghastighetstågen har förstört
            byggandet av nya stambanor oavsett hastighet på tågen anser Vänsterpartiet
            att hastigheten på tågen inte är det avgörande. Det som behövs
            här och nu är nya stambanor för snabba tåg. Det måste gå att resa
            med tåg i Sverige. Det är redan nu fullt på spåren och det är
            svårt att i någon större utsträckning öka järnvägstransporterna
            för personer och gods.
          </p>
          <p xml:id="i-A2F5PfoyPmoWvp2dEPzGuz">
            Andra länder satsar på järnvägen och bygger ut, inför billigare
            biljetter och ser till att resan går smidigt och enkelt för både
            passagerare och gods. Gör inte Sverige detsamma kommer resorna
            och transporterna med tåg att minska och våra bilvägar proppas
            fulla med lastbilar. Klimatmålen kommer aldrig att kunna nås och
            bilden av Sverige som ett ledande industriland kommer aldrig att
            förverkligas.
          </p>
          <p xml:id="i-6W7XF1vbpaiV5ApSzTpegL">
            Vänsterpartiet vill att regeringen lägger undan konflikten om
            höghastighetståg och ser till att nya stambanor byggs för snabba
            tåg, så att vi kan resa mellan våra stora städer på ett snabbt
            och smidigt sätt.
          </p>
          <p xml:id="i-3wueuNZYT6ktzNPuej9rR7">
            Dessutom behöver Norrbotniabanan och Nya Ostkustbanan färdigställas
            till 2030. Vi vill investera i bättre järnvägsförbindelser för
            både Stockholm‑Oslo och Göteborg‑Oslo, med förlängning till Köpenhamn.
            Detta gäller även för järnvägen mellan Alingsås och Göteborg,
            Göteborg‑Borås, dubbelspår på Malmbanan samt regionala spår som
            Tjustbanan och Stångådalsbanan.
          </p>
          <head type="h1" xml:id="i-24w2D59cbvzEUAenJg8tcn">
            10 Mer och fler godstransporter på järnväg
          </head>
          <p xml:id="i-76s1qxyrVMy6t2mqmENUd7">
            Industrin, företag och näringslivet vet att det gör stor klimatnytta
            att transportera gods på järnväg. Det enda som hindrar ökade godstransporter
            är att det saknas järnväg. Vänsterpartiet vill öka antalet godstransporter
            på järnväg och föreslår därför att ett flertal nya banor byggs,
            rustas upp eller förses med dubbelspår.
          </p>
          <p xml:id="i-6KBagTWHXT4HLrS46KiT79">
            Godskapaciteten måste stärkas på Inlandsbanan från Gällivare
            till Kristinehamn och ett industrispår byggas mellan Svappavaara
            och gruvan i Kaunisvaara. Dubbelspår måste byggas på Malmbanan
            och på godsstråket mellan Storvik i Gävleborg till Hallsberg och
            Mjölby måste dubbelspåren färdigställas och likaså tunnlar, broar
            och förbispår som behövs för att stråket verkligen ska kunna utnyttja
            sin fulla potential. På så vis kan en betydande del av lastbilstransporterna
            flyttas över till järnvägen. Sveriges hamnar, som Göteborg, Ystad
            och Norvik, behöver i större grad ha järnväg för att färjegods
            ska vidaretransporteras via sjöfarten.
          </p>
          <head type="h1" xml:id="i-QnqRCzZ1S7HB7Jbgn6HHLm">
            11 Bygg klart järnvägssträckor
          </head>
          <p xml:id="i-3YJ47pjoGsQg32Ef5r5iWi">
            Trots att det råder kapacitetsbrist på järnvägen finns det ett
            flertal järnvägssträckor som är påbörjade men inte färdigställda.
            Som exempel kan nämnas sträckan Hallsberg‑Mjölby, där fyra femtedelar
            är färdigbyggda men där den sista biten fortfarande återstår och
            har skjutits på framtiden. Ett annat exempel är Hamnbanan Göteborg
            och Norrbotniabanan norrut från Umeå (Dåva), där anslutande Haparanda­banan
            redan står klar. Sträckan Ängelholm‑Maria (Helsingborg), dvs.
            Västkustbanan, är även den påbörjad men ej färdigställd. Kapaciteten
            och dess potential – samhällsnyttan – kan inte tas i bruk och
            de fulla effekterna av redan gjorda investeringar kan inte tillgodogöras
            förrän den sista etappen är klar. Det är ett gigantiskt resursslöseri.
            Det är av högsta vikt att regeringen ger Trafikverket i uppdrag
            att slutföra arbetet med dessa redan påbörjade järnvägssträckor.
          </p>
          <p xml:id="i-5n56wzPcKrmYF1eSLD5XKz">
            Regeringen bör ge Trafikverket i uppdrag att färdigställa redan
            påbörjade järnvägs­sträckor. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-9nxzVWybvcaU8yeiGpZHoy">
            12 Utveckla de regionala järnvägarna
          </head>
          <p xml:id="i-PKawrDpJjnWTEvfEtoGkwB">
            De regionala banorna spelar en viktig roll i ett fungerande järnvägssystem
            och i klimat­omställningen. Därför behöver det regionala järnvägsnätet
            rustas upp och underhållas för att möjliggöra hållbara godstransporter
            och kollektivtrafik. Utvecklingen har tyvärr gått åt motsatt håll
            under en längre tid, och regionala banor tillåts förfalla för
            att sedan läggas ner med hänvisning till det dåliga skicket. Inte
            ens när det finns intresse av att trafikera vissa banor öppnas
            de åter för trafik. Ett exempel på detta är Lysekilsbanan. Vänsterpartiet
            anser att de regionala banornas potential bör förverkligas för
            att utveckla ett hållbart transportsystem i hela landet. Nedläggningshotade
            banor bör rustas upp för att skapa möjligheter till ökad trafikering
            och inga banor ska läggas ner. Vi preciserar vår syn på utveckling
            av regionala banor i vår motion med anledning av proposition 2020/21:151
            Framtidens infrastruktur – hållbara investeringar i hela Sverige
            (mot. 2020/21:4037) samt vår motion med anledning av skrivelse
            2021/22:261 Nationell planering för transportinfrastrukturen 2022‑2033
            (mot. 2022/23:3).
          </p>
          <p xml:id="i-5Es4Kc6MApH7AztFgpRZoe">
            Regeringen bör återkomma med förslag som säkerställer att det
            regionala järnvägs­nätet utvecklas och att ett moratorium för
            nedläggning av regionala banor ska införas. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-JkEZJyRx65nDLgsrx43nZ9">
            13 Sänk banavgifterna
          </head>
          <p xml:id="i-RX4JVorCn5bEaKTJSo3B41">
            I dag är det EU-direktiv som styr hur Trafikverket ska och får
            sätta banavgifter. Genom järnvägslagen har kraven skrivits in
            i svensk rätt. Det innebär att banavgifterna i allt högre grad,
            genom att de successivt årligen höjs, ska tillse att trafikoperatörerna
            betalar för de samhällskostnader de orsakar, t.ex. slitaget. Intäkterna
            använder Trafikverket till banunderhåll. År 2018 uppgick Trafikverkets
            intäkter från banavgifterna till 1 767 miljoner kronor. Till 2025
            beräknas de uppgå till nästan 2,5 miljarder kronor. Sedan 2009
            har regeringar av olika kulör höjt banavgifterna för godstransporter
            på järnväg med nästan 300 procent. Detta är en kostnad som i hög
            utsträckning drabbar gods­transportörerna på järnvägen och som
            försvårar deras möjlighet att konkurrera med den tunga lastbilstrafiken
            som orsakar större klimatutsläpp utan att behöva betala för dem.
            Det är en orimlig ordning, enligt vår uppfattning. Vi motsätter
            oss inte att även järn­vägs­operatörerna ska bidra till sina samhällskostnader,
            men i ett läge då den tunga, och delvis konkurrerande, lastbilstrafiken
            i alltför liten utsträckning betalar för sin höga påverkan på
            klimatet och vägslitaget gynnar inte rådande situation en utveckling
            för hållbara godstransporter. EU:s reglering av banavgifterna
            måste i högre grad beakta den miljö- och klimatnytta som en ökad
            andel godstransporter på järnväg skulle ge samt att detta förutsätter
            att järnvägens konkurrenskraft i förhållande till andra trafikslag
            inte får undermineras av höjda banavgifter.
          </p>
          <p xml:id="i-GHWQS3mf2AvaWbMiCmrFsj">
            Regeringen bör verka för en förändring av EU:s reglering av banavgifter
            i syfte att minska dess negativa effekt för järnvägstrafiken.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-B4YCy5JQLa7vEH7nQPkSGh">
            14 Statlig finansiering av ERTMS-ombordutrustning
          </head>
          <p xml:id="i-Wcjt5X6PJzT6ui71K7bdxE">
            European Rail Traffic Management System (ERTMS) är ett nytt,
            gemensamt signal­system för järnväg som EU har beslutat ska införas.
            ERTMS ska förenkla trafikledning, underhåll och trafik mellan
            medlemsländerna. Det är omfattande och kostsamma invester­ingar
            som behöver göras. Tågoperatörerna beräknas ha en uppskattad samlad
            kostnad på minst 3 miljarder kronor för att anpassa tekniken i
            loken för det nya signal­systemet. Detta är en kostnad som branschen
            själv förväntas bära i Sverige, till skillnad mot ett antal andra
            länder där staten tar ett betydande ansvar för finansieringen.
            Kostnaden för varje enskilt lok uppgår till minst 3 miljoner kronor
            och uppskattningsvis behöver ca 1 000 lok denna åtgärd. Det är
            en orimlig kostnad att som enskild tågoperatör behöva ombesörja.
          </p>
          <p xml:id="i-Kijv7kHo9UdZYQnKkxdmBW">
            Regeringen bör återkomma med en plan för statlig finansiering
            av ERTMS-utrust­ning. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-QSApeEF2qbbizvyUV2DY3v">
            15 Intermodala lösningar
          </head>
          <p xml:id="i-9F9Jyui4NP9PaLApwc2Tkx">
            Regeringen har som ambition att flytta över godstransporter från
            väg till järnväg och sjöfart. Med fler godstransporter på järnväg
            och till sjöss i stället för med lastbil på väg kan utsläppen
            minska kraftigt. Målsättningen om överflytt beskrivs både i regeringens
            infrastrukturplan och tidigare i regeringens s.k. godsstrategi.
            Vare sig i nämnda gods­strategi eller i infrastrukturplanen kan
            regeringen visa på några mätbara positiva effekter av vidtagna
            åtgärder avseende överflytt av gods. Det är uppenbart att det
            behövs tydligare styrmedel för att gods på allvar ska kunna flyttas
            över från lastbilar på väg till hållbarare transportslag.
          </p>
          <p xml:id="i-3e8Dhq2He9vHEmB7Zzw8Cm">
            90 procent av Sveriges import och export går helt eller delvis
            på sjön. Överflyttnings­potentialen mellan väg och sjö är enligt
            VTI ungefär 5 procent. Sjöfartsverkets avgifter bidrar marginellt
            till att styra om mot ökad överflytt från vägtransporter till
            sjötransporter.
          </p>
          <p xml:id="i-Aw1BF5iDRh7CwkJ6gPandv">
            Undantaget är inlandssjöfartens kortare transporter i Mälaren
            och Vänern, där en sänkning av avgifterna skulle kunna styra mot
            en överflytt. Avgifterna för inlands­sjöfarten är höga eftersom
            farlederna är långa och kräver lotsplikt. I dag finns en rabatt
            på lotsningen i Mälaren och Vänern; att sänka avgifterna mer skulle
            innebära att Sverige överträder EU:s regler om statsstöd, vilket
            behöver anmälas till EU‑kommissionen. Det skulle även krävas att
            Sjöfartsverket får ökade statliga ekonomiska medel.
          </p>
          <p xml:id="i-B2vWTfVj34sksf6MSkLbT8">
            Vänsterpartiet anser att frågan bör utredas tillsammans med hamnarna
            i Mälaren och Vänern för att få en bättre gemensam syn på hur
            inlandssjöfarten ska fungera angående lotsavgifter, hamnavgifter
            och möjlighet till överflytt. För vidare resonemang och yrkande,
            se motionen En hållbar sjöfart för Sverige (2023/24:646).
          </p>
          <head type="h2" xml:id="i-YHHgYXS7EQtZ4FU93r9BTa">
            15.1 Från väg till järnväg och sjöfart
          </head>
          <p xml:id="i-ANZNo6vmfyfbVo2YVv6EDv">
            Det är hög tid att på allvar flytta över gods från väg till järnväg
            och sjöfart. Vänster­partiet vill att regeringens förslag om en
            kilometerskatt/vägslitageavgift för tunga transporter på väg förverkligas.
            I samarbete med Vänsterpartiet tog den föregående regeringen fram
            promemorian En ny inriktning för beskattning av tung lastbilstrafik
            (Fi2018/01103/S2), som remitterades 2018. I promemorian föreslås
            att beskattningen ändras från en tidsbaserad till en avståndsbaserad
            beskattning för tung lastbilstrafik. Inriktningen på promemorian
            syftar till att lastbilstrafiken i högre grad ska betala för sina
            externa kostnader och i större utsträckning bidra till att finansiera
            infrastruktur och jämna ut konkurrensförhållandena mellan svensk
            och utländsk lastbilstrafik som kör i Sverige. Skatten bör differentieras
            geografiskt dels utifrån tätorts- och landsbygds­körning, dels
            utifrån områden där det finns respektive saknas alternativ till
            väg­transporter. En vägslitageskatt innebär en prissättning av
            godstransporter på väg. Detta kommer enligt promemorian att leda
            till att en viss andel av transporterna flyttar över till alterna­tiva
            trafikslag som sjöfart och järnväg. Framför allt gäller det transporter
            över 30 mil, som är utsatta för konkurrens från andra trafikslag.
            Förutom den klimatnytta som en sådan beskattning skulle kunna
            medföra ser vi stora vinster med att svenska och utländska lastbilar
            skulle kunna beskattas på lika villkor och att myndigheter skulle
            ges bättre möjligheter, genom ett automatiserat avläsningsbart
            system, att upptäcka den illegala lastbilstrafiken.
          </p>
          <p xml:id="i-PJm8z4CSJmJBMoLXicQdme">
            Regeringen bör skyndsamt återkomma med förslag om en avståndsbaserad
            väg­slitageskatt för tung lastbilstrafik. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-WszJKqUyLbkxnEaVRLV6S5" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-QfayKVpds1Da7S1v67NXiW" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-R6YmPQmkA67uEoTRprqgBG" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-31EUPs69kskEt9TyzJgAUS" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-GCQC6J6Knj6maCp2yUR78t" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-DfUUrP99H66kH6EycNC21E" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-26sf6hH8Rx1CadwFUu1Lrm" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-8oqkucQjHAoyjGJschAs2a" who="i-PAfMpaW8KP2UfRTBpXARTc">
              Linda W Snecker (V)
            </item>
          </list>
        </div>
      </div>
    </body>
  </text>
</TEI>
