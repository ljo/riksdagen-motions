<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-02563">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-UPW2cbGnTUbMZaKTrot5Bh">av Morgan Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2563 av Morgan Johansson m.fl. (S)</title>
          <idno type="rdwebb">HB022563</idno>
          <rs type="number">2563</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB022563/text</ref>
          <ref type="dokument_url_html">https://data.riksdagen.se/dokument/HB022563</ref>
          <ref type="dokumentstatus_url_xml">https://data.riksdagen.se/dokumentstatus/HB022563</ref>
          <ref type="pdf">https://data.riksdagen.se/fil/DE6BD673-1363-4443-A7D9-B6AFCDE05507</ref>
          <ref type="docx">https://data.riksdagen.se/fil/DBA5672B-B8A5-4BCE-B18F-484456A5FC23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <name>Morgan Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-A9phxhhSVEV1RMX498pFjb</idno>
            <name>Alexandra Völker</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SHwqJX3QmUDS4ynvAk16a</idno>
            <name>Linnéa Wickman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GS7uPECktKg1hMpsYcuyAg</idno>
            <name>Johan Büser</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4Wq9YLSiAZTMFYiYA7MnR9</idno>
            <name>Azra Muranovic</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Uza86e5CEmufx3SZEv4m1Q" type="signed"/>
        <correspContext corresp="i-Uza86e5CEmufx3SZEv4m1Q">
          <note type="signatory" corresp="i-UPW2cbGnTUbMZaKTrot5Bh"/>
          <note type="signatory" corresp="i-A9phxhhSVEV1RMX498pFjb"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-SHwqJX3QmUDS4ynvAk16a"/>
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-GS7uPECktKg1hMpsYcuyAg"/>
          <note type="signatory" corresp="i-4Wq9YLSiAZTMFYiYA7MnR9"/>
        </correspContext>
        <correspAction type="submitted" xml:id="i-6sNqZH2hTUNt6dLRy3WbpT">
          <date when="2023-10-05"/>
          <time when="16:21:20"/>
        </correspAction>
        <correspAction type="reviewed" xml:id="i-3QfKwbKCZHyTupCoBvxw2Q">
          <date when="2023-10-06"/>
          <time when="11:10:10"/>
        </correspAction>
        <correspAction type="referred" xml:id="i-N8ZjCCixhBdz6PhExL2WW">
          <date when="2023-10-17"/>
        </correspAction>
        <correspAction type="assigned" xml:id="i-S3iDN6T6hcqoc3D41ZYiW5">
          <date when="2024-05-02"/>
          <time when="15:54:23"/>
        </correspAction>
        <correspContext corresp="i-S3iDN6T6hcqoc3D41ZYiW5">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-YSVuqNkKYiecmPC5tbm6xB"/>
        <correspContext corresp="i-YSVuqNkKYiecmPC5tbm6xB">
          <ref type="uppgift">2023/24:UU2</ref>
          <ref type="ref_dok_id">HB01UU2</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MYLA7HXyJAF6FHMxZ3XVcZ"/>
        <correspContext corresp="i-MYLA7HXyJAF6FHMxZ3XVcZ">
          <ref type="uppgift">2023/24:UU8</ref>
          <ref type="ref_dok_id">HB01UU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU8</ref>
          <ref type="ref_dok_titel">Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2563 av Morgan Johansson m.fl. (S) Utgiftsområde 7 Internationellt bistånd</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-RcWAjs2uwjkw3gXhFBtMrv">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TRyjGJpuBW5WuMBkpYsUgM">
              Riksdagen anvisar anslagen för 2024 inom utgiftsområde 7 Internationellt
              bistånd enligt förslaget i tabell 1 i motionen.
            </item>
            <item sortKey="Yrkande 2" xml:id="i-L4qqcKpCFNRwDE2wScCTRK">
              Riksdagen ställer sig bakom det som anförs i motionen om att
              Sverige ska vara en stark global röst och föra en solidarisk,
              rättvis och jämställd biståndspolitik och tillkännager detta för
              regeringen.
            </item>
            <item sortKey="Yrkande 3" xml:id="i-R7pRPgtozuoRYryM7HCzbj">
              Riksdagen ställer sig bakom det som anförs i motionen om att
              Sverige ska fortsätta att uthålligt stödja Ukraina, samtidigt
              som vi bekämpar fattigdom och hungersnöd i andra delar av världen,
              och detta tillkännager riksdagen för regeringen.
            </item>
            <item sortKey="Yrkande 4" xml:id="i-9V1qnFcG6vLHpmpha6tc2Y">
              Riksdagen ställer sig bakom det som anförs i motionen om regeringens
              reformagenda för biståndet och dess brist på transparens och förankring
              och tillkännager detta för regeringen.
            </item>
            <item sortKey="Yrkande 5" xml:id="i-98bBVoEA2sQ5a4wFG5Vz7s">
              Riksdagen ställer sig bakom det som anförs i motionen om behovet
              av en bred, aktiv och progressiv strategi för Afrika och tillkännager
              detta för regeringen.
            </item>
            <item sortKey="Yrkande 6" xml:id="i-KxTFDZZh4EdhrUZfLvTRud">
              Riksdagen ställer sig bakom det som anförs i motionen om en stegvis
              återgång till enprocentsmålet för biståndet och tillkännager detta
              för regeringen.
            </item>
            <item sortKey="Yrkande 7" xml:id="i-RDjMfV4WPB3zpW4yZaR9K4">
              Riksdagen ställer sig bakom det som anförs i motionen om att
              stärka demokratisk utveckling, civilsamhället och facklig verksamhet
              globalt och tillkännager detta för regeringen.
            </item>
            <item sortKey="Yrkande 8" xml:id="i-8v2gFZ6CQR1apJDs8WduDH">
              Riksdagen ställer sig bakom det som anförs i motionen om att
              biståndet ska bidra till kapacitetsutveckling i samarbetsländerna
              och tillkännager detta för regeringen.
            </item>
            <item sortKey="Yrkande 9" xml:id="i-AdsJ71ZRDfJCgL1PzDzMyt">
              Riksdagen ställer sig bakom det som anförs i motionen om att
              handelsbiståndet tydligt bör kopplas till Agenda 2030 och målen
              i Parisavtalet och tillkännager detta för regeringen.
            </item>
            <item sortKey="Yrkande 10" xml:id="i-JkG5a5ZBjtUtK8AEjmUhUm">
              Riksdagen ställer sig bakom det som anförs i motionen om att
              hålla fast vid den feministiska utrikespolitiken, jämställdhet
              och arbetet för alla kvinnors och flickors rättigheter inklusive
              SRHR och tillkännager detta för regeringen.
            </item>
            <item sortKey="Yrkande 11" xml:id="i-94FRJSfLwMP5XwZMk1pvgw">
              Riksdagen ställer sig bakom det som anförs i motionen om att
              Folke Bernadotteakademin är ett viktigt verktyg i genomförandet
              av biståndet och bör ha i uppgift att bidra till internationell
              fredsfrämjande verksamhet och tillkännager detta för regeringen.
            </item>
            <item sortKey="Yrkande 12" xml:id="i-RD53wxhg3k8mKDDQ4ENvqb">
              Riksdagen ställer sig bakom det som anförs i motionen om klimatförändringarnas
              effekter och utmaningar och om att ett ökat klimatbistånd är centralt
              i det internationella arbetet och tillkännager detta för regeringen.
            </item>
            <item sortKey="Yrkande 13" xml:id="i-8PRBzoQzBMJ5gzd3igF51a">
              Riksdagen ställer sig bakom det som anförs i motionen om att
              värna kärnstöden och tillkännager detta för regeringen.
            </item>
            <item sortKey="Yrkande 14" xml:id="i-GFGksXiEiQkx3SRUF2cVEF">
              Riksdagen ställer sig bakom det som anförs i motionen om att
              Sverige ska vara en progressiv kraft i multilaterala organisationer
              och tillkännager detta för regeringen.
            </item>
            <item sortKey="Yrkande 15" xml:id="i-Fa4ybdu8WYnKqgET4HE1rM">
              Riksdagen ställer sig bakom det som anförs i motionen om att
              Världsbankens och IMF:s stödprogram och insatser ska främja långsiktigt
              hållbar utveckling och tillkännager detta för regeringen.
            </item>
            <item sortKey="Yrkande 16" xml:id="i-Cj9R7FJg919UgcuKRYbgEE">
              Riksdagen ställer sig bakom det som anförs i motionen om att
              anslagen för forskningssamarbete och för information och kommunikation
              ska återställas och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KfeSGmJXKBrdou8y6kYNN5">
            Bistånd för en tryggare värld
          </head>
          <p xml:id="i-46wkJKVKB4P2xuNjhxFuzF">
            Vi lever i en dramatisk tid. Demokratin backar, motsättningarna
            växer och auktoritära regimer får mer makt. Kina och Ryssland
            fortsätter att etablera sig i och knyta afrikanska och latinamerikanska
            länder närmare sig, med både handel och stöd. Sedan 2020 sveper
            en kuppvåg över delar av Afrika och destabiliserar området. Ryska
            Wagnersoldater har skickats till flera afrikanska länder i utbyte
            mot exploatering av energi och mineraler. Regionala stormakter
            växer fram samtidigt som västländernas andel av den globala ekonomin
            minskar.
          </p>
          <p xml:id="i-MdH1ckiXq3yXLsC3x9QsBR">
            Människor i behov av humanitära insatser ökar och miljontals
            människor är på flykt. Förutom de övergrepp och krigsförbrytelser
            som det ukrainska folket utsätts för av ryska trupper, drabbas
            även redan utsatta, fattiga människor i bl.a. Afrika hårt av effekterna
            av Rysslands invasion av Ukraina. Priserna stiger och fattigdomen
            ökar. Sverige kan inte, som regeringen gör, dra sig undan i detta
            omvärldsläge. Att skära ner i biståndet, som regeringen fortsätter
            att göra, ger inte en tryggare värld eller ett tryggare Sverige.
            Tvärtom.
          </p>
          <head type="h1" xml:id="i-CUysF4iQNWpgqcMNZTovTh">
            Politikens inriktning
          </head>
          <p xml:id="i-WDcwD1ncZCuhFmiVXqZC6r">
            Sverige ska vara en stark global röst och stå upp för folkrätten,
            de mänskliga rättig­heterna, demokratin och dess principer. Sveriges
            goda anseende som en pålitlig, ambitiös och resultatinriktad samarbetspartner
            i utvecklingsarbetet med fattigdoms­bekämpning i fokus måste bibehållas.
            Regeringens ensidiga fokus på närområdet skadar emellertid Sveriges
            goda anseende och inflytande i omvärlden. Svensk utrikespolitik
            ska vara aktiv och internationell inte passiv och provinsiell.
          </p>
          <p xml:id="i-4BKweaatPBLeQ6BmbYi1jw">
            Givet det säkerhetspolitiska läget är det rimligt att växla upp
            biståndet till Ukraina och vårt närområde. Men det är knappast
            klokt, och bidrar inte till en tryggare värld eller ett tryggare
            Sverige, att göra det på bekostnad av stödet till andra länder.
            Att så kraftigt skära ner anslagen till Afrika, Asien och Latinamerika
            utan att ha analyserat konsekvenserna av ett minskat bistånd är
            oansvarigt. Det leder inte bara till negativa konsekvenser i de
            samarbetsländer regeringen drar sig ur eller kraftigt minskar
            stödet till utan påverkar även oss i Sverige. Det handlar bland
            annat om ökad oro, konflikter och krig till följd av klimatförändringarna
            som gör att människor tvingas fly sina hemländer och söka sig
            till Europa.
          </p>
          <p xml:id="i-ToeDivexPkqUqjiHd1fbgY">
            Det handlar också om att människor tvingas livnära sig på att
            odla opium eller kokablad, och att den narkotikan förr eller senare
            når bland annat Sverige. Det är sedan grunden för den mycket allvarliga
            gängbrottsligheten.
          </p>
          <p xml:id="i-MdUFPzGBjTWhwmyXv6VuLU">
            Slutligen handlar det också om att odemokratiska och auktoritära
            länder ökar sitt inflytande i världen. Ett minskat internationellt
            bistånd gör världen och därmed Sverige farligare.
          </p>
          <p xml:id="i-ERPVFH8aL1NWsuW99WoAaj">
            Ett generöst bistånd bidrar till ett tryggare och säkrare samhälle.
            Forskare i USA har visat att länder som ger stort internationellt
            bistånd också satsar mycket resurser på social trygghet för de
            egna medborgarna. Medkänsla smittar. Arbete för alla människors
            lika värde internationellt och i Sverige förstärker varandra.
          </p>
          <p xml:id="i-NVA37HtXh1KUCKDtV5abDV">
            Vi stödjer till fullo stödet som går till Ukraina. Dock har behoven
            i vår omvärld inte försvunnit i och med kriget i Ukraina. Solidariteten
            måste räcka till både för Ukraina och de fattigaste människorna
            i de fattigaste länderna. För Socialdemokraterna är det självklart
            att Sverige ska fortsätta att uthålligt stödja Ukraina, men vi
            ska också fortsätta att bekämpa fattigdom och hungersnöd i andra
            delar av världen.
          </p>
          <p xml:id="i-8dMXK4AZV86qZfuDjesMWk">
            Svensk bistånds- och utvecklingspolitik ska ha som syfte att
            ge människor förutsätt­ningarna att lyfta sig ur fattigdom, minska
            klyftorna i världen, främja demokrati och mänskliga rättigheter,
            stärka rättsstaten, motverka korruption, främja jämställdhet,
            ha ett starkt barnrättsperspektiv samt främja ekonomisk, social
            och miljömässig hållbar ut­veckling. Det är därför som vi med
            oro konstaterar bristen på transparens och förankring hos riksdagen
            och relevanta aktörer såsom civilsamhället, fackföreningar, företag
            och experter när regeringen valt att lägga om inriktningen för
            biståndspolitiken genom den så kallade reformagendan. Denna hastiga
            omläggning av politiken innebär att det finns en överhängande
            risk att det inte görs en ordentlig konsekvensanalys. Det kan
            leda till felaktiga beslut och drabba målen med biståndet.
          </p>
          <p xml:id="i-F8nH6M2PfjDStXNwejLStU">
            Internationell solidaritet är en grundbult för oss socialdemokrater,
            precis som vårt stöd till demokratiska rörelser och aktörer, fackföreningar
            och civilsamhälle världen över. Vår politik för bistånd och utveckling
            fokuserar på att människor ska ges förutsätt­ningar att själva
            kunna ta sig ur fattigdom, förbättra sina levnadsvillkor och leva
            i trygghet, samt ha makt och inflytande över sina liv.
          </p>
          <p xml:id="i-2Sw9WMQXApXexoyu3TmxWt">
            Sverige ska ställa tydliga krav på att biståndet används till
            vad det är avsett för, och aktörer ska ställas till svars när
            oegentligheter upptäcks. Korruption är ett allvarligt hinder för
            utveckling och måste högre upp på den internationella dagordningen
            för att få till en kraftsamling mot det. Biståndsmedel ska skyddas
            och användas för avsedda ändamål. För att nå framgång krävs ett
            ömsesidigt ansvarstagande för resultat, där förutsättningarna
            för att nå uppsatta mål och kraven för biståndsinsatserna är tydliga
            och där uppföljning sker kontinuerligt. För oss socialdemokrater
            är det självklart att kontroll och riskanalys av svenskfinansierade
            biståndsinsatser alltid görs. Det samma gäller revision och resultatredovisning.
          </p>
          <p xml:id="i-S3Dvo2RS4wWnpCzuxULPF2">
            För oss är det viktigt att Sverige fortsätter att vara ledande
            i att bidra till genom­förandet av Agenda 2030 globalt, Addis
            Abeba Action Agenda om utvecklings­finansiering och Parisavtalet
            om klimat. Utvecklingsarbetet ska inte undermineras av bristande
            samstämmighet mellan olika politikområden.
          </p>
          <p xml:id="i-Wodet2xYieZtZgjzyT9B5n">
            Ett starkt engagemang inom de multilaterala organisationerna
            är centralt för genom­förandet av Agenda 2030, klimatomställningen,
            freds- och jämställdhetsarbetet, effek­terna av den globala lågkonjunkturen,
            följderna av covid 19-pandemin och Rysslands krig mot Ukraina.
          </p>
          <head type="h1" xml:id="i-Dn6EXCKAmSr7oFjksQam8q">
            En bred, aktiv och progressiv strategi för Afrikas länder
          </head>
          <p xml:id="i-XdtJQvHZh613XyAigXg77Z">
            Det är ett allvarligt misstag och en grov felbedömning av regeringen
            att sänka biståndet till och dra sig undan från Afrika. Afrika
            är ett slagfält – militärt, politiskt, ekonomiskt, värderingsmässigt.
            Sedan många år bedriver Ryssland och Kina en mycket aktiv Afrika­politik,
            för att säkra naturtillgångar och för att bygga politiskt stöd.
            Detta utan motkrav på reformer för att bygga demokrati och garantera
            mänskliga rättigheter. Det handlar alltså om värderingar: demokrati
            mot diktatur, auktoritärt mot liberalt, folkrätt mot den starkes
            rätt.
          </p>
          <p xml:id="i-JE8PSWcHdRNUVf29ABDhXP">
            Sverige, och EU, behöver en förnyad Afrikapolitik. Det måste
            vara en aktiv politik, som inte bara handlar om migration, utan
            också om bistånd, handel, politiska relationer, kulturellt utbyte,
            klimat- och miljösamarbete och mycket mer. Utvecklingsnivån i
            länderna på kontinenten skiljer sig åt, liksom mellan stad och
            landsbygd. Det kräver en politik som inte missar dessa aspekter.
            Och det krävs fortsatt uthållighet. Afrika är en enorm kontinent
            med stor potential och möjligheter. Att ta fram en förnyad politik
            handlar förstås om att bygga mänskliga värden, men det handlar
            också om att inte låta Kina och Ryssland få fältet fritt på en
            kontinent av så stor betydelse.
          </p>
          <head type="h1" xml:id="i-4NbfCWt3VcBsRmsiAT7ytL">
            Enprocentsmålet ska upprätthållas
          </head>
          <p xml:id="i-6n51gtp2GH7bKfM89knRrf">
            Det är oansvarigt av regeringen att genomföra omfattande nedskärningar
            i biståndet. Behoven och fattigdomen är större än på mycket länge.
            Coronapandemin har gjort att många framsteg gällande fattigdomsbekämpning
            kastats årtionden tillbaka. Rysslands anfall på Ukraina och krigets
            följdeffekter har därefter skapat ännu större behov. Sammantaget
            så ökar antalet människor som lever i fattigdom och hungersnöd.
          </p>
          <p xml:id="i-BoGMGHHgszquMj31HUTX9r">
            Utvecklingen går också bakåt när det gäller jämställdhet och
            kvinnors och flickors mänskliga rättigheter, inklusive sexuell
            och reproduktiv hälsa och rättigheter (SRHR). Ojämlikheten ökar,
            liksom antalet extremt fattiga och de som inte har tillgång till
            mat. Det är också tydligt att de kvardröjande effekterna av covid-19-pandemin
            på bl.a. demo­krati och mänskliga rättigheter, hälsa, fattigdomsbekämpning,
            ekonomi, utbildning, jämställdhet är omfattande och negativa.
            Sverige kan inte, som regeringen gör, dra sig undan i detta omvärldsläge.
            Sverige måste fortsätta bidra till att människor kan ta sig ur
            fattigdom.
          </p>
          <p xml:id="i-NAiYbfLx2DmrZhnSjcnkUj">
            Rapporter kommer som otvetydigt visar en eskalerande uppvärmning
            av jorden och en kraftigt minskande biologisk mångfald. Klimatåtgärder
            måste intensifieras, både för att bygga långsiktigt hållbara samhällen
            och möjliggöra klimatanpassning i de delar av världen som drabbas
            allra hårdast av klimatförändringarna. Det går inte att prioritera
            bort. Vår omvärld behöver inte mindre av bistånd och stöd. Därför
            vill vi, i motsats till regeringen öka biståndet stegvis de kommande
            åren, tills enprocentsmålet uppnås. Vi accepterar avräkningar
            enligt OECD-Dacs riktlinjer, men dessa ska hanteras restriktivt.
            Regelverket för avräkningar enligt OECD-Dac ska inte breddas.
          </p>
          <p xml:id="i-HzxD6WyGDfhxmCi7bMK2VD">
            Utvecklingssamarbetet ska vara flexibelt, ändamålsenligt, hålla
            hög kvalitet, klimat­säkras och ge resultat med fokus på att bekämpa
            fattigdom. Vi står upp för att svenskt bistånd ska uppgå till
            en procent av BNI och användas till både långsiktigt utvecklings­samarbete
            och humanitärt bistånd.
          </p>
          <p xml:id="i-Eo5uhN7zJd6122XbYrSU4s">
            Vi socialdemokrater tror på att kombinera nationellt och globalt
            agerande även i tider av kris. En värld med större ojämlikhet,
            mer hunger och fler konflikter är en osäkrare värld för oss alla.
            Oavsett om människor lämnar sina länder på grund av krig, fattigdom
            eller klimat är det viktigt att stötta det långsiktiga utvecklingssamarbetet
            för att skälen till ofrivillig migration ska kunna byggas bort.
            Bistånd är inte ensamt lösningen, men ett starkt och effektivt
            internationellt utvecklingssamarbete och ett generöst välkoordinerat
            humanitärt bistånd är en viktig del.
          </p>
          <head type="h1" xml:id="i-3JZsD8WBpEcqSt7pq2tDeH">
            Stärk demokratisk utveckling, civilsamhället och facklig verksamhet
            globalt
          </head>
          <p xml:id="i-7gr6i6KCd6vLC4BDJZW6fS">
            Att stödja organiseringen av politiska partier och en demokratisk
            kultur är centralt för oss socialdemokrater. Vi vill att demokratistödet
            till demokratiska partier och aktörer ökar. En demokratisk utveckling
            byggs genom ett välfungerande flerpartisystem, fria och rättvisa
            val, och parlament och institutioner som följer rättsstatens principer.
            Utvecklingssamarbetet ska bidra till uppbyggnad och stärkande
            av demokratiska styrelseskick, fria politiska partier, folkrörelser
            och institutioner.
          </p>
          <p xml:id="i-NMnqoNgmuAgumnPG7JxP51">
            Ett effektivt och ändamålsenligt utvecklingssamarbete kan bidra
            genom policy­reformer som ökar transparensen i hur biståndet fördelas
            och som stödjer uppbyggandet av en välfungerande statsförvaltning
            och transparenta samhällsinstitutioner, oberoende rättssystem
            och revision. Reformer behövs för att stärka civilsamhällets förmåga
            att utkräva ansvar, som stöttar en fri press och utbildar människor
            om deras medborgerliga rättigheter.
          </p>
          <p xml:id="i-TnWzMicwQKpuXLUpfqPahX">
            Välfungerande, oberoende och rättssäkra institutioner på olika
            nivåer och med hög kapacitet är centralt för en demokratisk utveckling
            och för att individer ska kunna åtnjuta sina mänskliga rättigheter.
            Sådana institutioner stärker hållbarheten och motståndskraften
            i ett samhälle och är avgörande för hur väl reformer kan genomföras.
            Självständiga civilsamhällesorganisationer ska stödjas i sitt
            arbete och i sin rätt att verka.
          </p>
          <p xml:id="i-JinUUKgpXWfHNC7oDdjZA2">
            Sverige ska fortsätta att motverka det krympande utrymmet för
            civilsamhället genom att värna och stödja yttrande-, förenings-
            och församlingsfriheterna. I länder som utvecklas i en auktoritär
            riktning är attacker på civilsamhället ett led i att bryta ner
            demokratiskt motstånd. I många samhällen spelar kyrkor och religiösa
            aktörer en betydande roll och är inte sällan de institutioner
            människor framför allt har förtroende för. Att samarbeta med svenska
            organisationer som står dem nära är viktigt för att nå framgång
            i insatser för fred, fattigdomsbekämpning och jämställdhet.
          </p>
          <p xml:id="i-R2SYsVRzrs4QJbePpJbTy">
            Eget arbete som ger en egen försörjning är grundläggande för
            människors frihet och ett effektivt sätt att bekämpa fattigdom.
            Löner som går att leva på̊, säker arbetsmiljö̈ och anständiga
            anställningsvillkor måste säkerställas.
          </p>
          <p xml:id="i-31GkorBVFASxTH1F9DoEsD">
            Fria fackföreningar och fackliga rättigheter är viktiga i kampen
            för global rättvisa. Det är centralt att värna människors möjligheter
            att organisera sig i fackförbund och främja fackliga fri- och
            rättigheter. För oss är det självklart att utvecklingsarbetet
            ska bidra till att stärka oberoende, representativa och demokratiska
            fackföreningar, ökad organisering och utbildning om mänskliga
            rättigheter i arbetslivet. Ett brett samarbete med den internationella
            fackliga rörelsen och Internationella arbetsorganisationen (ILO)
            är en viktig prioritering för att stärka fackliga rättigheter
            på samma sätt som att ett nära samarbete med näringslivet är viktigt
            för att stödja jobbskapande och främja dialog.
          </p>
          <head type="h1" xml:id="i-MTEtjb7P2A5W4GSgHzMENK">
            Kunskapsöverföring och institutionell kapacitetsutveckling
          </head>
          <p xml:id="i-QbKy3i8pk5LpcGvZFZccVJ">
            Vi vill att biståndet medverkar till kapacitetsutveckling i samarbetsländerna,
            så att länderna själva ska kunna forma sin framtid. I enlighet
            med Agenda 2030 bör därför biståndet i ökad utsträckning fokusera
            på kunskapsöverföring och institutionell kapacitetsutveckling.
            Det är en viktig bas i utvecklingssamarbetet, förbättrar möjlig­heterna
            att arbeta genom ländernas egna system och lägger grunden för
            varaktiga resultat. Bistånd ger bäst resultat när det bygger på
            en djup förståelse av den lokala situationen, långsiktiga samarbeten
            och en strävan efter konkreta och hållbara för­bättringar i människors
            liv, det ger att det mest effektiva biståndet sker i nära samarbete
            med lokala organisationer och människor i samarbetsländerna.
          </p>
          <p xml:id="i-3F6oEQwv6pm48VxtJNWSSc">
            Vi vill fokusera på att stärka institutioner, sociala trygghetssystem
            såsom arbetslös­hetsersättning, barnbidrag, föräldraförsäkring
            och pensioner, och aktörer som stödjer hållbar utveckling och
            demokratisk samhällsstyrning. Vi vill också bekämpa skatteflykt
            som undergräver välfärden, genom riktade insatser i biståndet
            på att inrätta skatte­myndigheter i mottagarländerna samt bygga
            effektiva och rättvisa skattesystem med tydliga regelverk för
            beskattning.
          </p>
          <head type="h1" xml:id="i-RooPisGm28DpmoseDC1HM">
            Bistånd och handel
          </head>
          <p xml:id="i-RRPFasBijn4PJnj4JPNXPX">
            Handel kan vara ett verktyg för en effektiv och rättvis klimatomställning,
            bidra till fattigdomsbekämpning och ekonomisk tillväxt, men det
            kräver att alla parter inom handeln är involverade. Arbetstagares
            rättigheter och fackliga rättigheter måste lyftas fram i alla
            dessa samarbeten. Genom partssamverkan kan förutsättningar för
            hållbar utveckling inom områden som klimat, mänskliga rättigheter,
            jämställdhet, hälsa och miljö bli möjliga. Handelsbiståndet bör
            tydligt kopplas till Agenda 2030 och målen i Parisavtalet. I dialogen
            med näringslivet är det också viktigt att inkludera fackförenings­rörelsen
            och använda och bygga vidare på den svenska modellen. Att koppla
            ihop bistånd och handel som regeringen gör måste ske genomtänkt
            och föregås av en konsekvensanalys, vilket saknas.
          </p>
          <p xml:id="i-RG9Smh1tRTqhVPwH2nytHi">
            När det gäller Ukraina kommer landet behöva stort stöd i sin
            återbyggnad och handel kommer vara en viktig del liksom att svenska
            företag kan exportera och bidra till Ukrainas ekonomiska utveckling.
            Vår ståndpunkt är att det stöd som går till Ukraina ska utgå från
            landets behov.
          </p>
          <p xml:id="i-ChyvsVrFbyspVyJWCwnGBt">
            De exportkrediter som regeringen föreslår i BP2024 är emellertid
            att betrakta som bundet bistånd. Att binda biståndet är dyrt och
            ineffektivt, begränsar det utbud som mottagarlandet kan välja,
            och försvårar på det sättet kostnadseffektiviteten när det gäller
            upphandlingar. Regeringens förslag går emot EU:s policy om att
            medlemsländerna ska undvika att binda biståndet i sina bilaterala
            samarbeten och kommer sannolikt också att strida emot OECD:s biståndskommitté
            Dacs regelverk.
          </p>
          <p xml:id="i-JEWnkXEYQzAK1f5NLPxk8v">
            Vi tycker att exportkrediter är ett bra politiskt verktyg, men
            anser inte att det ska finansieras ur biståndsbudgeten. Istället
            bör regeringen ge svenska företag export­krediter för handel med
            Ukraina med de medel som normalt används till detta.
          </p>
          <head type="h3" xml:id="i-HYmstzYdo1DZobHfZ22Rpg">
            Feministisk utrikespolitik gör skillnad, men regeringen sviker
            flickor och kvinnor
          </head>
          <p xml:id="i-NnkwP2NR6Sj9J5Wmzi1mBC">
            Den feministiska utrikespolitiken handlade om att säkerställa
            flickors och kvinnors rättigheter, representation och resurser.
            Socialdemokraterna beklagar att regeringen har övergivit denna
            politik. Vi menar istället att den feministiska utrikespolitiken
            behöver återinföras och utvecklas. Kvinnor och flickor ska ha
            samma möjlighet till socialt, ekonomiskt och politiskt inflytande
            som män och pojkar. Flickor och kvinnors rättig­heter måste stärkas
            globalt. Att ge kvinnor och flickor makt över sina egna liv och
            främja deras medborgerliga, politiska, ekonomiska, sociala och
            kulturella rättigheter är det bästa sättet att bekämpa fattigdom
            och nå ekonomisk tillväxt och mänsklig utveckling.
          </p>
          <p xml:id="i-MFCoVBsm4wD8LvcUPf84qY">
            Det var därför ett svek när den nya regeringen valde att avveckla
            den feministiska utrikespolitiken, trots att en lång rad länder
            – till exempel Frankrike, Tyskland, Kanada och Mexiko - följt
            vårt exempel. Vi socialdemokrater anser tvärtom att fokus på kvinnors
            och flickors rättigheter, representation och resurser är viktigare
            än någonsin, inte minst eftersom dessa rättigheter nu attackeras
            av konservativa högerkrafter.
          </p>
          <p xml:id="i-2mfWj578VpPt3GrL2Pwjwy">
            Allt bistånd ska bidra till att uppnå jämställdhet, vilket är
            en förutsättning för att förebygga konflikter och bygga hållbar
            fred. Målet är att kvinnor och män ska ha samma rättigheter, skyldigheter
            och möjligheter och att makt och resurser ska fördelas jämställt.
            Den feministiska utrikespolitiken understryker vårt starka åtagande
            och höga ambitioner för jämställdhet och kvinnors och flickors
            fulla åtnjutande av mänskliga rättigheter, inklusive sexuell och
            reproduktiv hälsa och rättigheter (SRHR). Det finns ett ökat motstånd
            i många länder mot SRHR, i synnerhet mot abort, sexualupplysning,
            kvinnors och hbtqi-personers rättigheter. Det kan därför vara
            avgörande att Sverige är en stark röst för att garantera tillgången
            till SRHR globalt. I arbetet för att bekämpa det aktiva motståndet
            mot flickors och kvinnors rättigheter krävs också insatser som
            inklu­derar pojkar och män för att motverka destruktiva och skadliga
            maskulinitetsnormer som bidrar till att ojämställdhet befästs.
          </p>
          <p xml:id="i-NR2WerH9hkANjvUnsGciFo">
            I en forskarrapport från Expertgruppen för biståndsanalys (EBA)
            i slutet av augusti 2023 drar man slutsatsen att den feministiska
            utrikespolitiken gjort stort avtryck i utrikesförvaltningens arbete
            tvärtemot vad regeringen påstår. Sverige har under lång tid varit
            en föregångare på jämställdhetsområdet och den tidigare S-regeringens
            feministiska utrikespolitik innebar höjda ambitioner som bidragit
            till jämställdsintegration i arbetet inom internationella organisationer.
            Att regeringen tagit av sig ledartröjan på jämställd­hetsområdet
            och valt att bli en följare istället för en framgångsrik ledare
            är pinsamt.
          </p>
          <head type="h1" xml:id="i-8ycbX4XdBSomDTQRAXyZ4j">
            Värna Folke Bernadotteakademins uppdrag
          </head>
          <p xml:id="i-MUVVKUuyCuyMHyQkv3fwYz">
            När vi lever i en alltmer konfliktfylld omvärld, med stora behov
            av fredsarbete, är det anmärkningsvärt att regeringen signalerar
            att Folke Bernadotteakademins (FBA) anslag ska skäras ned, att
            det kvinnliga medlingsnätverket ska läggas ner och att civilsamhälles­organisationer
            som jobbar med fredsfrågan inte ska få anslag.
          </p>
          <p xml:id="i-6Fe3UPPjviPDcB5UX8BqLg">
            FBA:s verksamhet är ett viktigt verktyg i genomförandet av biståndet
            och har i uppgift att bidra till internationell fredsfrämjande
            verksamhet. Det är ett område Sverige under lång tid har varit
            framgångsrikt och engagerat i. Regeringen har aviserat att den
            vill renodla FBA:s arbete, utan att förklara vad det skulle innebära.
            Denna renodling verkar emellertid innebära att det framgångsrika
            kvinnliga medlingsnätverket som lanserades av S-regeringen ska
            läggas ner och att utlysningen av anslaget till civil­samhällesorganisationer
            för 2024 skjuts upp på obestämd tid. Det kan inte tolkas på något
            annat sätt än att regeringen helt vill slopa FBA:s stöd till civilsamhället.
            Det styrks också av att vi vet att UD har ställt frågor till FBA
            om vad ett indraget stöd skulle få för konsekvenser.
          </p>
          <p xml:id="i-XWQ3DDcLV3Aviyvewt5ejz">
            Regeringen lovade förra året att civilsamhället inte skulle drabbas
            av nedskärningar av sina anslag. Det stämde inte då och det stämmer
            inte nu. Nu verkar regeringen vilja stoppa anslagen till de civilsamhällesorganisationer
            som jobbar med fredsfrågor. Däribland det kvinnliga medlingsnätverket.
          </p>
          <head type="h1" xml:id="i-D7xtG4ehnZBeNe5M274Uut">
            Klimatkrisen och global ojämlikhet
          </head>
          <p xml:id="i-QoGKdSsYnt777j95XqE9Ea">
            2023 förväntas bli det varmaste året som uppmätts. Under sommaren
            har rekord­temperaturer avlöst varandra. Många i Sverige har drabbats
            av översvämningar som förstört svenska hus, vägar och natur. Även
            delar av Europa, Asien och USA har drabbats av översvämningar,
            värmeböljor och kraftiga skogsbränder. Tusentals människor har
            dött.
          </p>
          <p xml:id="i-MrGx9zVCbZmqwd5GsJJ5zP">
            År 2050 väntas 1,3 miljarder personer leva minst en månad om
            året i så hög värme att det är skadligt för hälsan. Forskarna
            är eniga och de vetenskapliga bevisen är överväldigande – vi kommer
            att drabbas av mer intensiva och frekventa väderhändelser som
            påverkar samhällen och ekosystem och fler värmerekord kommer att
            slås.
          </p>
          <p xml:id="i-8HneBcSp41SRDP41pTeYVr">
            Klimatkrisen är ett globalt och existentiellt hot. Klimatförändringarna
            och dess effekter bidrar till ökade spänningar och underblåser
            ekonomisk och politisk instabilitet och förvärrar effekterna av
            krig. Stigande havsnivåer, torka och otillräckliga resurser riskerar
            att leda till social oro och konflikter, till att människor tvingas
            fly och till bristande internationell säkerhet. Miljö, klimat
            och osäkerhet på olika platser i världen hänger tydligt samman
            med den globala ojämlikheten.
          </p>
          <p xml:id="i-SB3CE97Frq8jPR2djBbUNR">
            Klimatförändringar är redan på många håll en orsak till att människor
            tvingas migrera. Och om inget görs kommer ytterligare hundratals
            miljoner människor att drivas på flykt när deras hem blir obeboeliga
            och livsmedelsförsörjningen utslagen på grund av torka, översvämningar,
            extremvärme eller andra extrema väderförhållanden.
          </p>
          <p xml:id="i-UYTUB8QEX3zkSSK7HbRv6t">
            Det är framför allt höginkomstländer som ligger bakom de utsläpp
            som driver på klimatförändringarna som drabbar fattiga och utsatta
            människor hårdast. Klimat­finansiering är både en skyldighet och
            ett redskap för att lösa ett gemensamt problem. Men som så ofta
            förr uppgår inte viljan att betala för detta till behovets omfattning.
          </p>
          <p xml:id="i-DhkhXxQKfd8PPCyhvuxDKN">
            Det går inte att hjälpa klimatflyktingar utan att satsa på lokalbefolkningen
            och det går inte att satsa på dem utan att rusta dem för klimatförändringar
            och ta hänsyn till miljön. Därför är ett ökat klimatbistånd centralt
            i det internationella arbetet och det avgörande för att möta åtaganden
            om ökad klimatfinansiering. Utvecklingsländer måste få både ekonomiskt
            och tekniskt stöd för att genomföra klimatåtgärder och medel att
            anpassa sina samhällen till de klimatförändringar som redan uppkommit.
            Sverige ska vara ett ledande land i klimatomställningen. När regeringen
            backar från Sveriges tidigare löften om klimatbistånd, drabbas
            inte bara FN-projekt där kolkraft ställs om till solkraft, utan
            det leder också till att andra länder minskar sina insatser.
          </p>
          <p xml:id="i-8BJ96TqREGz3QsqeiriGHU">
            Regeringen har sedan den tillträdde skurit ned i stödet för klimatåtgärder
            och denna politik för klimatbiståndet missar målet. Finansiering
            av klimatanpassning verkar bort­glömt och regeringen drar sig
            även här undan som en global aktör att lita på. Det finns internationella
            överenskommelser om klimatanpassningsbistånd och Sverige har länge
            varit ett av få länder som har fördelat mer än hälften av sitt
            klimatstöd till anpassning. Detta är ännu en framgångsrik politik
            som regeringen överger.
          </p>
          <head type="h1" xml:id="i-6Y8z3droc6G1EZ1myMNeFg">
            Bevara kärnstöden
          </head>
          <p xml:id="i-9aPAAzepcm4DbrDnNUDY69">
            Genom kärnstöden till t ex FN och dess organisationer bidrar
            Sverige till att uppnå organisationernas resultat och därmed till
            att skapa förutsättningar för bättre levnads­villkor för människor
            som lever i fattigdom och förtryck. Att i en säkerhetspolitiskt
            mycket orolig tid, med klimatkris och ökad global fattigdom, skära
            ner på kärnstöden och försvaga FN är direkt kontraproduktivt och
            ett allvarligt misstag från regeringens sida.
          </p>
          <p xml:id="i-8jwzjEcn7HrVFb4bhZ1M1K">
            Genom kärnstöden kan Sverige få genomslag för våra utrikes- och
            biståndspolitiska målsättningar samtidigt som vi bidrar till att
            uppnå organisationernas resultat och därmed till att skapa förutsättningar
            för bättre levnadsvillkor för människor som lever i fattigdom
            och förtryck. Det innebär ökade möjligheter för organisationerna
            att snabbt kunna agera när nya kriser och behov uppstår. Kärnstöd
            bidrar till ett långsiktigt stabilt multilateralt system där Sveriges
            politiska prioriteringar får större genomslag och syftar till
            att både uppnå konkreta resultat och stärka det multilaterala
            systemet. Det är ett misstag från regeringens sida att skära ner
            i kärnstöden då det multilaterala och det bilaterala biståndet
            är kompletterande och ömsesidigt förstärkande.
          </p>
          <head type="h1" xml:id="i-Vhysw3KrZwUhcoApsKLipj">
            Sverige ska vara en progressiv kraft i multilaterala organisationer
          </head>
          <p xml:id="i-VUeqXkXPUzjkMcK3o2PmTo">
            Ett starkt engagemang inom de multilaterala organisationerna
            är centralt för genom­förandet av Agenda 2030, klimatomställningen,
            freds- och jämställdhetsarbetet samt hanteringen av covid-19 och
            dess effekter.
          </p>
          <p xml:id="i-HPUM31wtJKF6QLCAgRjzUu">
            Sverige ska fortsatt vara en drivande och progressiv kraft i
            multilaterala organisa­tioner. I en tid av hårdnande säkerhets-
            och handelspolitiskt klimat och ökad polari­sering behöver multilaterala
            arenor stärkas och utvecklas, inte minst IMF och Världs­banken.
            Ett sådant arbete pågår inom Världsbanken där processen Evolution
            Roadmap ska leda till en ny reformagenda som förväntas antas under
            årsmötet i Marocko 2023.
          </p>
          <p xml:id="i-DJbPxE2VnHfspJxgNXii7E">
            Stigande räntor, klimatkris och spannmålsbrist visar på behovet
            av stora insatser i många av världens länder för att vända utvecklingen.
            Listan är lång på insatser som är nödvändiga för att hela världen
            ska kunna arbeta i riktning mot målen i Parisavtalet. Världsbanken
            och IMF har en nyckelroll i det arbetet och det är därför av yttersta
            vikt att stödprogram och insatser främjar förutsättningarna för
            en långsiktigt hållbar utveckling. Sverige ska vara drivande på
            de multilaterala arenorna och vara starkt drivande för att säkerställa
            att organisationernas arbete bidrar till en hållbar och jämställd
            utveckling.
          </p>
          <p xml:id="i-YNFYr3MhT9sfExx9hzhNHA">
            Av Sidas totala bistånd går cirka 45 procent till multilaterala
            organisationer (2022) som FN, EU och Världsbanken. Sverige har
            trots vår ringa storlek historiskt varit en betydande aktör inom
            det multilaterala arbetet. Det måste fortsätta. En del i att öka
            vårt inflytande är att se till att fler svenskar söker jobb i
            dessa organisationer och rekryteras dit. Regeringen bör se över
            hur detta ska uppmuntras för att bidra med kompentens och svenska
            intressen på plats.
          </p>
          <head type="h1" xml:id="i-PsiWY9pimLr1hwTkkWisgo">
            Återställ anslagen för forskningssamarbete och för information
            och kommunikation
          </head>
          <p xml:id="i-DDJ6Gc8Cu228TF5daqctbH">
            Anslaget till forskningssamarbete mer än halverades i budgeten
            för 2023 och i juli drogs Vetenskapsrådets anslag för utvecklingsforskning
            in. Forskningssamarbete/utvecklings­forskning är ett historiskt
            starkt svenskt tvärvetenskap­ligt fält som syftar till fattigdoms­bekämpning,
            demokrati, hållbar utveckling, förbättrad hälsa och jämställdhet
            i samarbets­länderna. Denna nedprioritering från regeringens sida
            visar på oförståelse kring vad syftet med forskningen är och försvagar
            Sveriges ställning i det internationella samarbetet. Vi anser
            att anslaget för forskningssamarbete ska återställas. Detsamma
            gäller för anslaget för information och kommunikation, som skurits
            med 87 procent med negativa konsekvenser för bland annat granskningen,
            debatten och kunskapsförmedling om utvecklingssamarbetet, något
            som är en grundförutsättning för en levande demokrati och svenska
            folkets tillgång till information om biståndet.
          </p>
          <head type="h1" xml:id="i-R2AXbEieFnSDLZgPNNfsYv">
            Anslagsförslag 2024 för utgiftsområde 07 Internationellt bistånd
          </head>
          <p xml:id="i-6zd1bKajugSfyYTC6FkV4G">
            Tabell 1 Socialdemokraternas förslag till anslag för 2024 för
            utgiftsområde 7 uttryckt som differens gentemot regeringens förslag
          </p>
          <p xml:id="i-Pn5RgAZbc1nBm9SB8oNGGg">
            Tusental kronor
          </p>
          <table xml:id="i-CHV1bPrkyUz3hHxDSuMSCk">
            <row style="label" xml:id="i-DgEhM7WxzcreXjMkptgxZE">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-Pnd2oejoCZe5rdTiRMVFcf">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                46 639 119
              </cell>
              <cell>
                1 000 000
              </cell>
            </row>
            <row xml:id="i-pBR5BD4aPsVs829hocnP5">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 690 200
              </cell>
              <cell>
                ±0
              </cell>
            </row>
            <row xml:id="i-3nWtbGNx5NMsd3gXvotecR">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                17 320
              </cell>
              <cell>
                ±0
              </cell>
            </row>
            <row xml:id="i-LgNQGvyN58DyAr9Ghzzigh">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                210 633
              </cell>
              <cell>
                ±0
              </cell>
            </row>
            <row xml:id="i-Mx2thoUxr1pb6hYEMTuM5Z">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
              <cell>
                ±0
              </cell>
            </row>
            <row xml:id="i-2A3VqAyLJ1wxVBYYBhqCn2">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                22 857
              </cell>
              <cell>
                ±0
              </cell>
            </row>
            <row xml:id="i-LkzyP8ySZp6y1RiLCzm8th">
              <cell>
                Summa
              </cell>
              <cell>
                48 630 129
              </cell>
              <cell>
                1 000 000
              </cell>
            </row>
          </table>
          <head type="h1" xml:id="i-3EXoQxA2hbp52ye3RiZQdp">
            Socialdemokraternas övervägande
          </head>
          <p xml:id="i-HKk4JvEUYYHGvaJqyuQUkE">
            Anslaget 1:1 Biståndsverksamhet höjs med 1 000 miljoner kronor
            med målet att stegvis återgå till enprocentsmålet. Vi stödjer
            inte regeringens uppfattning om att frikoppla biståndsbudgeten
            från bruttonationalinkomsten.
          </p>
        </div>
        <div type="motSignatures">
          <list>
            <item xml:id="i-VM6G7UYG4wTFb2tCKWVqoJ">
              Morgan Johansson (S)
            </item>
            <item xml:id="i-G3iRyfAFSpLzvMyCHf8u1g">
              Alexandra Völker (S)
            </item>
            <item xml:id="i-PmR4955hwaSEJuvToKDMTs">
              Olle Thorell (S)
            </item>
            <item xml:id="i-EL6x2keQDf4gUq9rxs2UE7">
              Linnéa Wickman (S)
            </item>
            <item xml:id="i-BGk8k1B9uTfoT8sWhDPMB7">
              Tomas Eneroth (S)
            </item>
            <item xml:id="i-N87F6Z6D8BeTAiYL2pSNyT">
              Johan Büser (S)
            </item>
            <item xml:id="i-JJsHqH2g8W7XVBEDt5Wcbx">
              Azra Muranovic (S)
            </item>
          </list>
        </div>
      </div>
    </body>
  </text>
</TEI>
