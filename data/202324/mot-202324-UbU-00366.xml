<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-00366">
  <teiHeader>
    <fileDesc>
      <titleStmt>
        <title>En förskola i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:366 av Patrick Reslow m.fl. (SD)</title>
          <idno type="rdwebb">HB02366</idno>
          <rs type="number">366</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB02366/text</ref>
          <ref type="dokument_url_html">https://data.riksdagen.se/dokument/HB02366</ref>
          <ref type="dokumentstatus_url_xml">https://data.riksdagen.se/dokumentstatus/HB02366</ref>
          <ref type="pdf">https://data.riksdagen.se/fil/2C28055F-0033-493A-B077-1797E73F2FD6</ref>
          <ref type="docx">https://data.riksdagen.se/fil/559CB8FF-0C79-4846-B4E4-9FEFA838C80D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DfQCZENTNqZdmhKQNP4e5m</idno>
            <name>Anders Alftberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3zxWRoKdxGjfjer7JX5Vy8" type="signed"/>
        <correspContext corresp="i-3zxWRoKdxGjfjer7JX5Vy8">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-DfQCZENTNqZdmhKQNP4e5m"/>
        </correspContext>
        <correspAction type="submitted" xml:id="i-Fh3YaogJezMJMk4fbp5p4h">
          <date when="2023-09-29"/>
          <time when="14:47:31"/>
        </correspAction>
        <correspAction type="reviewed" xml:id="i-VDC9mG7RQXWhdAun6EUdRf">
          <date when="2023-09-29"/>
          <time when="17:15:28"/>
        </correspAction>
        <correspAction type="referred" xml:id="i-6htDGEiX7PReKqAAxxjKrh">
          <date when="2023-10-17"/>
        </correspAction>
        <correspAction type="assigned" xml:id="i-Wx4JtiKTyrtLXHRPd7y2qk">
          <date when="2024-04-24"/>
          <time when="16:35:53"/>
        </correspAction>
        <correspContext corresp="i-Wx4JtiKTyrtLXHRPd7y2qk">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-G7ZfwbHkz6Xt9Yivzgkmoh"/>
        <correspContext corresp="i-G7ZfwbHkz6Xt9Yivzgkmoh">
          <ref type="uppgift">2023/24:KU13</ref>
          <ref type="ref_dok_id">HB01KU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FLhcJjTQF9VEVLeDEBdsGa"/>
        <correspContext corresp="i-FLhcJjTQF9VEVLeDEBdsGa">
          <ref type="uppgift">2023/24:UbU10</ref>
          <ref type="ref_dok_id">HB01UbU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU10</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-X4pwM7Wo7bGiyhT9LXte8c"/>
        <correspContext corresp="i-X4pwM7Wo7bGiyhT9LXte8c">
          <ref type="uppgift">2023/24:UbU11</ref>
          <ref type="ref_dok_id">HB01UbU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LpbMaeoo4fFcVLUdf9Nf12"/>
        <correspContext corresp="i-LpbMaeoo4fFcVLUdf9Nf12">
          <ref type="uppgift">2023/24:UbU13</ref>
          <ref type="ref_dok_id">HB01UbU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU13</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-P64KgoqkBMUARNWN17ynLX"/>
        <correspContext corresp="i-P64KgoqkBMUARNWN17ynLX">
          <ref type="uppgift">2023/24:UbU14</ref>
          <ref type="ref_dok_id">HB01UbU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PcaodoHCqHgGnR5MF9a3Zw"/>
        <correspContext corresp="i-PcaodoHCqHgGnR5MF9a3Zw">
          <ref type="uppgift">2023/24:UbU8</ref>
          <ref type="ref_dok_id">HB01UbU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU8</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8SXmBcTtwG8gb33urEJb6C"/>
        <correspContext corresp="i-8SXmBcTtwG8gb33urEJb6C">
          <ref type="uppgift">2023/24:UbU9</ref>
          <ref type="ref_dok_id">HB01UbU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU9</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:366 av Patrick Reslow m.fl. (SD) En förskola i världsklass</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-URbGWaomnqcRxsFAiVRpxd">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-12H5n7uTo8MFaCm2o3cpPg">
              Riksdagen ställer sig bakom det som anförs i motionen om att
              regeringen borde överväga att inte tillåta politiska trender eller
              genusstyrande verksamhet som den ser ut i dag och tillkännager
              detta för regeringen.
            </item>
            <item sortKey="Yrkande 2" xml:id="i-M2mSmAh1QhucUsj9zL8EG4">
              Riksdagen ställer sig bakom det som anförs i motionen om att
              regeringen borde överväga att utreda genuspedagogiken i förskolan
              samt om det finns kopplingar till den ökade psykiska ohälsan hos
              barn och tillkännager detta för regeringen.
            </item>
            <item sortKey="Yrkande 3" xml:id="i-CC9bSajQsA5peoKsmN6kDT">
              Riksdagen ställer sig bakom det som anförs i motionen om att
              regeringen borde beakta vikten av det svenska språket i förskolan
              och överväga att all pedagogisk förskolepersonal ska vara certifierad
              i svenska språket för att få anställning och tillkännager detta
              för regeringen.
            </item>
            <item sortKey="Yrkande 4" xml:id="i-HZDwa8FjCDVFRWEWrmAvSV">
              Riksdagen ställer sig bakom det som anförs i motionen om att
              regeringen borde överväga att erbjuda certifiering i svenska språket
              för barnskötare, förskollärare och förskolerektorer som i dag
              är anställda på förskolor och tillkännager detta för regeringen.
            </item>
            <item sortKey="Yrkande 5" xml:id="i-XVWhsYoCLT9SGNJX3adzrj">
              Riksdagen ställer sig bakom det som anförs i motionen om att
              regeringen borde överväga att skärpa kraven till certifiering
              i svenska på nivå C1 för antagning till yrkesutbildning för att
              bli barnskötare och tillkännager detta för regeringen.
            </item>
            <item sortKey="Yrkande 6" xml:id="i-PUSggGALgZKJ8WmBbB8gio">
              Riksdagen ställer sig bakom det som anförs i motionen om att
              regeringen i sitt arbete för en bättre skola bör överväga en uppdatering
              av läroplanen där modersmålsundervisning, de nationella minoritetsspråken
              undantagna, utmönstras och tillkännager detta för regeringen.
            </item>
            <item sortKey="Yrkande 7" xml:id="i-PPdvYVkUoef3cvFq2eMPZH">
              Riksdagen ställer sig bakom det som anförs i motionen om att
              regeringens arbete mot hedersrelaterat förtryck även ska omfatta
              ett förbud mot värderingsstyrd slöja inom förskolan och tillkännager
              detta för regeringen.
            </item>
            <item sortKey="Yrkande 8" xml:id="i-MoUzDcvXCTbmNSJ11JtyAU">
              Riksdagen ställer sig bakom det som anförs i motionen om att
              regeringens arbete mot hedersrelaterat förtryck även bör omfatta
              ett förbud mot klädkontroll av förskolebarn och tillkännager detta
              för regeringen.
            </item>
            <item sortKey="Yrkande 9" xml:id="i-KwE8f2hqezLfMTVkaciZRc">
              Riksdagen ställer sig bakom det som anförs i motionen om att
              regeringen i sitt arbete borde beakta god matkvalitet och att
              maten är producerad på ett sätt som minst motsvarar svensk djurskyddslagstiftning
              och tillkännager detta för regeringen.
            </item>
            <item sortKey="Yrkande 10" xml:id="i-SUgKk8sfNiNRjW8ZnhdLmL">
              Riksdagen ställer sig bakom det som anförs i motionen om att
              regeringen i sitt arbete borde verka för kravspecifikationer avseende
              förskolebarnens vistelsemiljö och förskolepersonalens arbetsmiljö
              och tillkännager detta för regeringen.
            </item>
            <item sortKey="Yrkande 11" xml:id="i-EYtiSF1gFwb45iPPSTkr9a">
              Riksdagen ställer sig bakom det som anförs i motionen om att
              regeringen borde överväga inlämnade, årligen förnyade och mer
              omfattande registerutdrag vid anställning och tillkännager detta
              för regeringen.
            </item>
            <item sortKey="Yrkande 12" xml:id="i-LXMq28oTjTcWf1AStgjSbX">
              Riksdagen ställer sig bakom det som anförs i motionen om att
              regeringen borde överväga utvidgad registerkontroll och tillkännager
              detta för regeringen.
            </item>
            <item sortKey="Yrkande 13" xml:id="i-DqW5e77hoePeC7b3hqSGij">
              Riksdagen ställer sig bakom det som anförs i motionen om att
              regeringen borde överväga att motverka tystnadskulturen inom förskolan
              och tillkännager detta för regeringen.
            </item>
            <item sortKey="Yrkande 14" xml:id="i-A2XvTZEPmbC4PK8wFvBSjj">
              Riksdagen ställer sig bakom det som anförs i motionen om att
              regeringen borde överväga ett undantag från rätten till förskola
              vid extraordinära händelser och tillkännager detta för regeringen.
            </item>
            <item sortKey="Yrkande 15" xml:id="i-CT2jNy9kB51nb57Uh94zGu">
              Riksdagen ställer sig bakom det som anförs i motionen om att
              regeringen borde överväga att utreda minskat antal lagfästa timmar
              på förskolan för barn vars föräldrar är arbetslösa eller föräldralediga
              och tillkännager detta för regeringen.
            </item>
            <item sortKey="Yrkande 16" xml:id="i-6FhRh6pxF8zLhb5Z7YKXZc">
              Riksdagen ställer sig bakom det som anförs i motionen om att
              regeringen borde överväga en individanpassad förskollärarutbildning
              och tillkännager detta för regeringen.
            </item>
            <item sortKey="Yrkande 17" xml:id="i-KegJ93dLDrG43D2ZDSWevv">
              Riksdagen ställer sig bakom det som anförs i motionen om att
              regeringen borde överväga tillsättandet av en utredning med uppdrag
              att göra en grundläggande genomgång av önskvärda och faktiska
              förutsättningar för svensk förskola och tillkännager detta för
              regeringen.
            </item>
            <item sortKey="Yrkande 18" xml:id="i-9BtziGq5kWZDrXC73CYeNX">
              Riksdagen ställer sig bakom det som anförs i motionen om att
              regeringen i syfte att förbättra förutsättningarna för den pedagogiska
              omsorgen borde överväga nationella riktlinjer för densamma och
              tillkännager detta för regeringen.
            </item>
            <item sortKey="Yrkande 19" xml:id="i-7BdduyFszF5QELW515frAJ">
              Riksdagen ställer sig bakom det som anförs i motionen om att
              regeringen borde överväga ett förbud mot konfessionell inriktning
              inom pedagogisk omsorg och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DSFAwviFV6i6zmnEcqu1gv">
            Motivering
          </head>
          <p xml:id="i-LP3YPwgMsYhhYAv57kjG33">
            I förskolan läggs vid sidan av familjen grunden för våra barns
            framtid. De normer och värderingar som är gällande i förskolan
            och hur verksamheten är upplagd utgör en stor del av barnens utgångspunkter
            för hur de tar sig vidare i livet. Det är därför viktigt att barnens
            vistelse i förskolan innebär att samhället ger dem bästa tänkbara
            omsorg, trygg­het och stimulans för deras utveckling och lärande.
          </p>
          <p xml:id="i-XHbUCCk1kCqSeRLnvC8rR7">
            Det är viktigt att barn ges en reell möjlighet att bli en del
            av det svenska samhället. Verksamheten ska därför bedrivas på
            svenska språket. Förskolan ska utöver svenska språket ge barnen
            del av svensk kultur och svenska värderingar där jämställdhet
            är centralt. Förskolan ska därför vara helt fri från värderingsstyrd
            slöja.
          </p>
          <p xml:id="i-Eks6ueZTx9APALMCwKBLxm">
            Genuspedagogik som den ser ut i dag ska inte användas eftersom
            den i hög grad är inriktad på utsuddande av könstillhörighetsskillnader.
            Det förekommer skillnader mellan pojkar och flickor, vilket förskolan
            ska bejaka. Alla barn ska ha rätt att få vara som de är.
          </p>
          <p xml:id="i-TzGJx9cCXVnnPowKKURDNE">
            Personalen utgör förebilder för barnen. Det är därför centralt
            att personalen har erforderliga pedagogiska kunskaper och kan
            agera professionellt. Det är även av stor vikt att arbetsmiljön
            är trevlig, att lokalerna är anpassade för verksamheten och att
            inne- och utemiljöerna är utformade för rätt antal barn.
          </p>
          <p xml:id="i-RePhfdFYkQPZKMBWrH6M2i">
            Den fria leken ska dominera verksamheten inom förskolan. Där
            tränar barnen social kompetens, samarbete, kreativitet och initiativförmåga.
            Barnen ska ha en rolig och stimulerande tid i förskolan, men tiden
            ska samtidigt vara skolförberedande med språk­lig och motorisk
            stimulans.
          </p>
          <p xml:id="i-7vh5cPL7miut67HedtECoB">
            Att förskolebarnen utvecklar sin språkliga förmåga är grundläggande
            för en lyckad övergång till förskoleklassen. Andra viktiga skolförberedande
            inslag är att lära sig att lyssna, lära sig empati och att respektera
            människor och djur. Kreativ verksamhet, enklare räkneövningar
            och läsning ska vara återkommande inslag i förskolans verksamhet.
          </p>
          <p xml:id="i-2SBfYYK3krGaMa1rDvGVsx">
            Förskolan ska vara fri från politiska ställningstaganden och
            indoktrinering och ska verka för att barnen lär sig vikten av
            demokrati, eget tänkande och att få bilda sig sin egen uppfattning.
          </p>
          <head type="h1" xml:id="i-YUaPBioh38gE4NF2smm2WX">
            Evidensbaserad verksamhet
          </head>
          <p xml:id="i-31SUU6jUeRwBKXtLuSnLUZ">
            1. Förskolan ska vara en plats fri från pedagogiska experiment.
            Förskolan ska därför inte bedriva genuspedagogisk verksamhet som
            den ser ut i dag. Förskolan ska låta barn få vara barn och alla
            barn oavsett kön ska få leka med det som finns tillgängligt. Barn
            ska inte tvingas in i traditionella könsmönster på samma vis som
            barn inte ska pressas att undvika könsstereotypa val. Barn ska
            få utvecklas i den riktning som faller dem natur­ligt. Sverigedemokraterna
            motsätter sig därför dagens genuspedagogik som i hög grad är inriktad
            på utsuddande av könstillhörighetsskillnader. Pojkar ska inte
            utmanas att gå utanför könsstereotypa val och exempelvis tvingas
            leka med dockor mot sin vilja lika lite som flickor ska utmanas
            att mot sin vilja leka med bilar och actionfigurer. Det förekommer
            skillnader mellan pojkar och flickor, vilket förskolan ska bejaka.
          </p>
          <p xml:id="i-9XZv9wwkMmT8KZrVKYAPZs">
            Alla barn ska få vara som de är och förskolan ska därför inte
            aktivt verka för att motverka könsmönster utan istället verka
            för den fria viljan och barns rätt att utvecklas på det vis som
            faller dem naturligt. Som konkreta exempel anser Sverigedemokraterna
            att ”snögubbe” inte ska ersättas av ”snöfigur” eller att ”han”
            eller ”hon” i en barnsång ska bytas ut till ”hen”. Inte heller
            ska politiska eller andra trender styra förskolepedagogiken. Regeringen
            borde i sitt fortsatta arbete beakta värdet av att inte tillåta
            politiska trender eller genusstyrande verksamhet som den ser ut
            i dag.
          </p>
          <head type="h1" xml:id="i-JvDPvgy1AAB7D89v6U7RC6">
            Utredning av genuspedagogiken
          </head>
          <p xml:id="i-5pg4qHwMqei3cquZ7Jcugr">
            2. Vi ser med oro hur den psykiska ohälsan bland barn och unga
            ökar allt mer. Diagnos­tiseringen könsdysfori har ökat med mer
            än 2 300 procent under den senaste 10-års­perioden i Sverige.
            Det är mycket oroande att olika typer av tvångsmetoder, som till
            exempel ”motstyrning”, används flitigt inom området genuspedagogik.
            Man anser att barnet redan lever under det tvång som könsrollerna
            skapat och därför har man rätt att tvinga barnet att leka på ett
            annat sätt, med andra leksaker, eller ha andra kläder på sig.
            Man kan fråga sig om den vuxne, som befinner sig i en överordnad
            maktposition, menligt skapar en könsförvirring hos det barn som
            blir utsatt för åtgärden? Regeringen borde därför överväga att
            utreda hur genuspedagogiken bedrivs i förskolan och om det finns
            kopplingar till den ökade psykiska ohälsan hos barn.
          </p>
          <head type="h1" xml:id="i-SrKoeAMEiQSgKX28ozB5B3">
            Värdet av det svenska språket
          </head>
          <p xml:id="i-XqXSLkt2sbqUQV4VXo4JZx">
            3. Språket är den enskilt viktigaste faktorn för lyckad integration
            och det är därför av stor vikt att samtalsspråket i förskolan
            är svenska. Den vuxna personalen utgör före­bilder för barnen.
            Att tala godkänd svenska ska vara ett krav för att få anställning
            i svenska förskolor. Varje anställd ska ha godkända språkprov
            eller valideringstest på C1-nivå. Det är vad Socialstyrelsen godtar
            för språklig behörighet till yrkeslegitimationer. Skollagen och
            förordning 2011:326, som avser behörighet och legitimation för
            lärare och förskollärare, ska ändras enligt förslagets intentioner.
            Regeringen borde beakta vikten av det svenska språket i förskolan
            och överväga att all pedagogisk förskolepersonal ska vara certifierad
            i svenska språket på nivå C1 för att få anställning.
          </p>
          <head type="h1" xml:id="i-9t91sY5wZy53en4PEFtDhA">
            Certifiering i svenska för redan anställd personal
          </head>
          <p xml:id="i-5VE7GdNnPYYCQgqfqycb6H">
            4. Redan befintlig pedagogisk personal och förskolerektorer som
            inte uppfyller språk­kraven i svenska motsvarande nivå C1 ska
            erbjudas kompletterande utbildning. Skollagen och förordning 2011:326,
            som avser behörighet och legitimation för lärare och förskol­lärare,
            ska ändras enligt förslagets intentioner. Regeringen borde överväga
            att erbjuda certifiering i svenska språket på nivå C1 för barnskötare,
            förskollärare och förskole­rektorer som i dag är anställda på
            förskolor.
          </p>
          <head type="h1" xml:id="i-SwcLc1m2YZQwMeYQFJBhmQ">
            Skärpta krav för antagning till barnskötarutbildning
          </head>
          <p xml:id="i-2Uvcdf1HGG6s13eQZj5d69">
            5. Samma krav på svenska språkkunskaper ska ställas på personer
            som har annat språk än svenska som modersmål och som vill studera
            till barnskötare, förskollärare eller gå rektorsutbildning. För
            att antas till utbildning för förskollärare krävs i dag examen
            från högskoleförberedande barnskötarutbildning, alternativt godkänd
            svenska från yrkes­examen. Barnskötare blir den som går det högskoleförberedande
            barn- och fritids­programmet på gymnasiet, men för antagning till
            yrkesutbildning för att bli barnskötare krävs enbart genomgången
            sfi samt svenska som andraspråk på grundläggande nivå. Krav för
            antagning till denna yrkesutbildning borde rimligen vara certifiering
            i svenska på nivå C1. Regeringen borde överväga att skärpa kraven
            till certifiering i svenska på nivå C1 för antagning till yrkesutbildning
            för att bli barnskötare.
          </p>
          <head type="h1" xml:id="i-AiW3haBfCuwVVEszxHEH9s">
            Modersmålsundervisning ska utmönstras från förskolans läroplan
          </head>
          <p xml:id="i-MP9Q4EtFuXQunqiK9n2Wgi">
            6. PIRLS 2021 visar att läsförmågan har försämrats för de elever
            som inte alltid talar svenska hemma. För att ge dessa elever en
            ärlig chans måste samhällets begränsade resurser riktas mot satsningar
            på att utveckla god svenska. Förskolans uppdrag att utveckla barnets
            modersmål bör därför helt strykas från förskolans läroplan för
            att ge utrymme för den språkutveckling som bevisligen ger effekt,
            det vill säga den svenska. Att utveckla sitt modersmål står respektive
            familj fritt att göra på fritiden och den undervisningen bör bekostas
            av barnets vårdnadshavare framför allmänna skattemedel. Regeringen
            borde i sitt arbete för en bättre förskola överväga en uppdatering
            av förskolans läroplan där modersmålsundervisningen utmönstras
            med undantag för de nationella minoritetsspråken.
          </p>
          <head type="h1" xml:id="i-KP2PbKPN8yv3pcfYLXxzrv">
            Slöjförbud i förskolan
          </head>
          <p xml:id="i-VBRtQFmkaGHuDbjm9Purmk">
            7. Med den massiva invandringen till Sverige de senaste decennierna
            har värderingar och synsätt som inte accepteras i landet fått
            fotfäste, speciellt i utsatta områden. Det är en påtaglig kulturkrock
            när kvinnor bär slöja, niqab eller burka. Bruket strider mot den
            syn på kvinnors och mäns jämställdhet som under århundranden har
            utvecklats i Sverige. Beslöjning strider mot barns och de båda
            könens lika värde och rättigheter, mot svenska grundläggande värderingar
            och dessutom mot FN:s barnkonvention.
          </p>
          <p xml:id="i-GTNvQh59FomV6maTqzLBiS">
            I en hederskultur är vikten av flickors och kvinnors kyskhet
            central. Små flickor är barn, inte objekt som behöver skyla sig
            för andras blickar. Kvinnlig personal ska inte bära slöja som
            innebär signalerande till förskolebarn att kvinnor ska döljas.
            Demokrati, jämlikhet och jämställdhet är grundläggande principer
            i Sverige. Värderingsstyrd köns­bunden slöja med syftet att skyla
            just flickor och kvinnor, står i uppenbar strid med detta. Varken
            personal eller barn ska bära värderingsstyrd slöja under någon
            del av förskole­dagen. Små flickor ska ges chansen att leva utan
            de värderingar där kvinnan ses som ofri och osjälvständig och
            som en ägodel av män. Regeringen borde låta arbetet mot hedersrelaterat
            förtryck även omfatta ett slöjförbud.
          </p>
          <head type="h1" xml:id="i-CT3yYU5WRsMEnJnWfcCK1q">
            Förbud mot klädkontroll
          </head>
          <p xml:id="i-GuAi4uCg4C856RVgy4xqf7">
            8. Det har återkommande rapporterats om fall där vårdnadshavare
            bett förskolans personal säkerställa och kontrollera att deras
            barn använder värderingsstyrd slöja under sin vistelse på förskolan.
            Personal har vittnat om att man inte har kunnat neka detta på
            grund av bristande lagstiftning, samt för att undvika konfrontation
            och konflikt. För att säkerställa dessa flickors rätt att få vara
            barn, samt ge stöd till personalen att kunna neka denna begäran,
            behöver lagstiftningen revideras på sådant vis att denna typ av
            kontroll blir olaglig och därmed inte möjlig att genomföra. Regeringen
            borde omfatta ett förbud mot klädkontroll i sitt fortsatta arbete
            mot hedersrelaterat förtryck.
          </p>
          <head type="h1" xml:id="i-6LGefLTmskwyHJc7QKRsar">
            Mat av god kvalitet och enligt svensk djurlagstiftning
          </head>
          <p xml:id="i-AxapDgJHa5yC6Jc9cysvTs">
            9. Måltiderna är en central del i tillvaron på förskolan som
            innebär samling, social samvaro och möjliggör pedagogiska inslag.
            Matkvaliteten är oerhört viktig för såväl vuxna som förskolebarn.
            God matkvalitet påverkar den personliga hälsan, orken och utvecklingen.
            Valet av råvaror påverkar dessutom miljön och det öppna landskapet.
            Det bästa är om när- och härodlade råvaror kan användas, att tillagning
            sker på plats i tillagningskök och halvfabrikat väljs bort. Sverigedemokraterna
            anser även att det kött som serveras ska vara producerat på ett
            sätt minst motsvarande svensk djurlagstiftning. På så sätt erhålls
            en matkvalitet som kan mäta sig med de bästa skolköken i Europa.
            Regeringen borde i sitt fortsatta arbete beakta värdet av god
            matkvalitet och att köttet som serveras är producerat enligt svensk
            djurlagstiftning.
          </p>
          <head type="h1" xml:id="i-PNS934T9CuVs26ofGzrrSd">
            Förbättrad arbetsmiljö och vistelsemiljö
          </head>
          <p xml:id="i-BvfY7EbSRc62VjBP1w2K8r">
            10. Sverige har en väl fungerande barnomsorg, men vardagen för
            den personal som arbetar för att våra barn ska ha kontinuitet
            i omsorgen och vara trygga lämnar dock en del övrigt att önska
            genom ökat antal sjukskrivningar, utbränd personal och hög personalomsättning.
            Förskolepersonal har gått samman i ”Förskoleupproret” ˗ ett nätverk
            över hela landet för att tillsammans kämpa för förbättrade villkor,
            bättre arbetsmiljö och förbättrad arbetssituation. Sverigedemokraterna
            vill se större fokus och fler insatser avseende personalens förutsättningar.
          </p>
          <p xml:id="i-Vxq3ktqAKPt7Bh83PSr8Fp">
            För att förbättra miljön för både barn och personal måste till
            exempel ljudvolymen ned och lokalerna vara anpassade till verksamheten
            genom att ett minimikrav på antal kvadratmeter per barn fastställs.
            Det pedagogiska uterummet behöver också ses över och tillgång
            till friyta regleras. I Boverkets vägledning anges ett rimligt
            mått utifrån antalet barn till 40 kvm friyta per barn i förskolan.
            Den totala friytan ska helst överstiga 3 000 kvm (drygt en halv
            fotbollsplan) eftersom forskning visar att en barngrupp kan få
            svårt att utveckla lek och socialt samspel på ett sätt som tillgodoser
            deras behov på en yta som är mindre än så. Sverigedemokraterna
            anser att Boverkets råd och rekommen­dationer bör fastställas
            som minimikrav enligt lag. Regeringen borde i sitt fortsatta arbete
            beakta kravspecifikationer för förbättrad arbetsmiljö och vistelsemiljö
            för både barn och personal i förskolan.
          </p>
          <head type="h1" xml:id="i-YQjjdCG645UjJ5AFduFzRC">
            Inlämnande och förnyelse av registerutdrag
          </head>
          <p xml:id="i-HkoS2aj4uevNb9HtUYXWuY">
            11. Riksdagen beslutade våren 2021 att registerutdrag vid anställning
            inom skolväsendet endast ska visas upp och sedan noteras som klanderfritt.
            Sverigedemokraterna anser i likhet med Skolverket att begäran
            om inlämnat registerutdrag är en viktig del av skolans säkerhetsarbete
            och att barnperspektivet väger tyngst i denna fråga. Det är av
            stor vikt att det finns en väldokumenterad historik för uppföljning
            om någon oegentlighet uppstår. Den mänskliga faktorn öppnar för
            fusk och personliga bedömningar i en fråga som kan vara av avgörande
            betydelse för enskilda elevers väl och ve. Av denna anledning
            anser Sverigedemokraterna att de tidigare reglerna för inlämnande
            av registerutdrag ska återinföras och att utdragen ska omfatta
            fler brottskategorier. Registerutdragen bör även förnyas årligen
            precis som i annan verksamhet som rör barn. Regeringen borde i
            sitt fortsatta arbete överväga inlämnade, årligen förnyade och
            mer omfattande registerutdrag.
          </p>
          <head type="h1" xml:id="i-KyWFUNALEycaSxQr6vRL5e">
            Utvidgad registerkontroll
          </head>
          <p xml:id="i-B8QTuTfkJe1zqskkqdqBq2">
            12. Bestämmelserna i skollagen om registerkontroll bör utvidgas
            till att även omfatta chaufförer som transporterar barn kopplat
            till förskolans verksamhet. Vi menar att en obligatorisk registerkontroll
            för chaufförer som anlitas av förskolan skulle minska risken för
            att någon som tidigare dömts för exempelvis sexualbrott kommer
            i kontakt med barn. Därmed skulle skyddet stärkas ytterligare
            för barn i förskolan. Regeringen borde i sitt fortsatta arbete
            överväga utvidgad registerkontroll.
          </p>
          <head type="h1" xml:id="i-FjTA5F4YQcKzpuryGZdyH5">
            Krafttag mot tystnadskulturen
          </head>
          <p xml:id="i-LQ4HRro1cNcfujkT5dJQxn">
            13. Den svenska förskolan lider likt många andra verksamheter
            av problem med den organisatoriska tystnaden. Offentliganställda
            ska känna trygghet i att delge viktig och relevant information
            till lokala beslutsfattare och snarare premieras för denna insats.
            Sverigedemokraterna anser att krafttag behöver tas för att motverka
            den rådande tystnadskulturen inom den svenska förskolan. Regeringen
            borde i sitt fortsatta arbete överväga krafttag mot tystnadskulturen.
          </p>
          <head type="h1" xml:id="i-cdSe6iaTRwSxovZuTBuJQ">
            Undantag från rätten till förskola vid extraordinära händelser
          </head>
          <p xml:id="i-ChYf1jq7QrtAp563rPNrDD">
            14. I början av 2020 drabbades Sverige och världen av covid-19-pandemin.
            Samtidigt som Folkhälsomyndigheten uppmanade till distansering
            och att stanna hemma vid minsta symptom var landets förskolor
            fortsatt tvingade att ta emot barn minst 15 timmar per vecka i
            enlighet med rådande lagstiftning. Sverigedemokraterna föreslår
            att rätten till förskola om 15 timmar per vecka för barn vars
            vårdnadshavare är arbetssökande eller föräldralediga, vilket regleras
            i skollagen 8 kap. 6 §, tillfälligt och på initiativ av huvud­mannen
            inte ska kunna tillämpas under en tid. Ett dylikt beslut ska kunna
            gälla så länge som allmän smittspridning råder enligt Folkhälsomyndigheten
            och/eller så länge som Arbetsförmedlingen har paus för aktivitetsrapportering
            för arbetssökande och bedriver utbildning och andra gruppaktiviteter
            på distans. Detta innebär att friska barn, som normalt vistas
            på förskolan upp till 15 timmar per vecka (eller mer i de fall
            huvudmannen lokalt beslutat om längre vistelsetid) till vårdnadshavare
            som är arbetssökande eller föräldralediga, istället stannar hemma,
            vilket innebär ett minskat tryck på barnomsorgen och en minskad
            risk för smittspridning. Undantag gäller som vanligt för exempelvis
            barn med speciella behov, vårdnadshavare med funktionsvariation
            med mera i samråd med huvudmannen. Regeringen borde i sitt fortsatta
            arbete beakta undantag från rätten till förskola vid extraordinära
            händelser.
          </p>
          <head type="h1" xml:id="i-JFWCAuAu4JM5TWjqEm9uc">
            Minskat antal lagfästa timmar
          </head>
          <p xml:id="i-AWZFUZJkGwKK5xF9ydN1sr">
            15. Situationen på våra förskolor runt om i landet är alarmerande
            med växande barn­grupper och svårigheter att rekrytera utbildad
            personal. Detta har resulterat i att vi misslyckas med att ge
            våra barn den bästa tänkbara omsorgen, tryggheten och stimulansen
            för deras utveckling och lärande. Det är Sverigedemokraternas
            grundläggande upp­fattning att förskolan främst ska vara till
            för de barn vars föräldrar arbetar eller studerar. Sveriges kommuner
            står inför stora utmaningar och svårigheter att på sikt kunna
            säkra och trygga de grundläggande delarna i vår välfärdsstat.
            Vi behöver därför modifiera och revidera de delar i skollagens
            8 kap. 6 § som stipulerar att kommunerna ska erbjuda barnomsorg
            minst tre timmar per dag eller 15 timmar i veckan till de barn
            vars föräldrar är arbetslösa eller föräldralediga. Sverigedemokraterna
            ser det som nödvändigt att sänka detta krav på våra kommuner till
            två timmar per dag eller 10 timmar i veckan för att säkra omsorgen,
            tryggheten och stimulansen för de barn som är i behov av en förskole­placering.
            Regeringen borde överväga att utreda möjligheten att minska antalet
            lagfästa timmar för barn vars föräldrar är arbetslösa eller föräldralediga.
          </p>
          <head type="h1" xml:id="i-Uoybemv4hodFMRG8NHEfUD">
            En individanpassad förskollärarexamen
          </head>
          <p xml:id="i-KDLX6UAk8jnkCuwdCdbBh4">
            16. Att läsa till förskollärare tar i normalfallet ca tre och
            ett halvt år, vilket motsvarar 210 högskolepoäng. För den som
            varit barnskötare i minst fem år finns möjligheten att på distans
            studera med förlängda terminer i kombination med arbete och därmed
            bli ut­bildad förskollärare på ca två och ett halvt år. Det råder
            stor brist på förskollärare i Sverige. Att sätta sig i skolbänken
            i två och ett halvt till tre och ett halvt år för att erhålla
            en relativt låg lön attraherar inte när andra utbildningar av
            samma längd resulterar i andra yrken med bättre lön och villkor.
            Precis som många behöriga lärare väljer att arbeta som annat än
            just lärare, väljer många personer som vore mycket lämpliga att
            arbeta som förskollärare ett annat yrke på grund av de långa studierna.
          </p>
          <p xml:id="i-4Xvq4LDrWdSBBouvzNbPP7">
            För att göra yrket mer attraktivt föreslår Sverigedemokraterna
            att man utreder möjligheten till en förkortad förskollärarutbildning
            som ändå håller samma kvalitet. På samma sätt som Linnéuniversitetet
            i Växjö kan erbjuda en ett år kortare utbildning om du tidigare
            arbetat som barnskötare i minst fem år, kan ett personligt test
            och utvärdering av kandidaten konstatera vilka förkunskaper som
            finns för utformning av en individ­anpassad utbildning på distans.
            Med individanpassad studietakt av samma kvalitet som den ordinarie
            kan kandidaten i slutändan erhålla en examen som förskollärare
            på betyd­ligt kortare tid än tre och ett halvt år. Regeringen
            borde i sitt fortsatta arbete överväga en individanpassad förskollärarexamen.
          </p>
          <head type="h1" xml:id="i-NXgccGASaQ1RvbuKAzwAcY">
            Framtidens förskola
          </head>
          <p xml:id="i-6NGiHdosjYpr69ae1rJbpo">
            17. Utvecklingen i förskolan är i otakt med de allt högre ambitionerna
            eftersom allt färre i personalen har adekvat utbildning och arbetssituationen
            blir allt mer pressad. I enlighet med flertalet forskare och pedagoger
            anser Sverigedemokraterna att det – mer än 50 år efter den historiska
            Barnstugeutredningen – är hög tid att tillsätta en utredning om
            den svenska förskolan med uppdraget att göra en grundläggande
            genomgång av önskvärda och faktiska förutsättningar för en förskola
            värd namnet över hela landet. Regeringen borde i sitt fortsatta
            arbete överväga att tillsätta en utredning om förskolan.
          </p>
          <head type="h1" xml:id="i-BChj5AuDwFttXhxZRBFz7t">
            Nationella riktlinjer för den pedagogiska omsorgen
          </head>
          <p xml:id="i-CGzwQT58Xd519cWMJXY9pt">
            18. Ett alternativ till förskolor är pedagogisk omsorg. Trots
            att denna form av omsorg är ett viktigt alternativ till den traditionella
            förskolan är den inte uppmärksammad i samma utsträckning som förskolan.
            En problematik är det professionella dilemmat, eftersom verksamheten
            oftast drivs i personalens eget hem, samt frågeställningar om
            huruvida verksamheten verkligen kan beskrivas som pedagogisk.
            Utgångspunkten ska alltid vara barnets bästa. Alla barn är inte
            redo att vid exempelvis ett års ålder möta omvärlden i en större
            barngrupp med begränsad uppmärksamhet. Därför är pedagogisk omsorg
            vid sidan av förskola eller hemmavistelse ett viktigt alternativ
            för att upprätthålla valfrihet för varje barn.
          </p>
          <p xml:id="i-FJ3JdP8vySt5gazQyRv9Q3">
            Det finns därför behov av att inrätta nationella riktlinjer som
            tar fasta på jämförbara krav på hur den pedagogiska omsorgen ska
            bedrivas och verksamheten erbjuda likvärdiga möjligheter oavsett
            var omsorgen bedrivs. Enligt Skolverket ska förskolans läroplan
            vara vägledande. Den är alltså inte bindande för pedagogisk omsorg.
            Skollagen (2010:800) tar i kapitel 25 upp vissa premisser som
            ska gälla pedagogisk omsorg. Det finns även allmänna råd daterade
            2012 för pedagogisk omsorg, vilka förmedlas via Skolverket. Råd
            är bra, men otillräckliga. Större likvärdiga möjligheter behöver
            ges. I enlighet med en av slutsatserna i Utredningen om fritidshem
            och pedagogisk omsorg (U 2018:08) anser Sverigedemokraterna att
            de allmänna råd som Skolverket ger ska förtydligas och göras om
            till föreskrifter av närmast berörd myndighet. Valfriheten och
            mångfalden ska värnas och Sverigedemokraterna motsäger sig ett
            etableringsstopp för pedagogisk omsorg och menar att framtida
            verksamhet istället ska ha tydligare regelverk att förhålla sig
            till. Regeringen borde i sitt fortsatta arbete överväga nationella
            riktlinjer för den pedagogiska omsorgen.
          </p>
          <head type="h1" xml:id="i-UNdbgrCyQFxaGBg87pWnvJ">
            Pedagogisk omsorg ska vara icke-konfessionell
          </head>
          <p xml:id="i-4EbDF5zCXgpUm9Sh3cFm24">
            19. Sverigedemokraterna anser att pedagogisk omsorg ska vara
            icke-konfessionell oavsett huvudman eftersom insynen i verksamheten
            är begränsad. Konfessionell inriktning ska således inte tillåtas
            inom pedagogisk omsorg. Regeringen borde i sitt fortsatta arbete
            överväga ett förbud mot konfessionell inriktning inom pedagogisk
            omsorg.
          </p>
        </div>
        <div type="motSignatures">
          <list>
            <item xml:id="i-MNcAECJ5SiRgPRYbPTJVpf" who="i-7HvCHEwjbKSjsnRP39c1s9">
              Patrick Reslow (SD)
            </item>
            <item xml:id="i-BuEJFU5uAWDMPfW5A3bcXz" who="i-EDRJhBHzVgQtpo6Ksyzirg">
              Robert Stenkvist (SD)
            </item>
            <item xml:id="i-8AXz9hQrUzMjFongttp1sL" who="i-DwxYm9yDWznJg1azvmMBXP">
              Jörgen Grubb (SD)
            </item>
            <item xml:id="i-JJ3KZvLT5KzVPpsM3SSmjE" who="i-DfQCZENTNqZdmhKQNP4e5m">
              Anders Alftberg (SD)
            </item>
          </list>
        </div>
      </div>
    </body>
  </text>
</TEI>
